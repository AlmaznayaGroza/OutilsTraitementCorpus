pageid,title,text,language,category,type,url,token_count,page_id,detected_languages,is_multilingual,main_category,source_type
15100.0,"""Кошчу"" союзу","""Кошчу"" союзу - Орто Азия жана Казакстандагы эмгекчи дыйкандардын интернационалдык уюму. Түркстан Компартиясынын 5-съездинин (1920-жылы сентябрь) чечими боюнча кедейлер комитети менен кедейлер союзунун ордуна түзүлгөн. 1921-жылы декабрьда Олуя-Ата (Тараз) шаарында өткөн «Кошчу» союзунун Бүткүл түркстандык 1-съезди жергиликтүү улуттагы дыйкандарды социалдык, агрардык кайра түзүүлөргө, коомдук-саясий турмушка массалык түрдө тартууну милдет кылып койгон. «Кошчу» союзу жер суу реформаларын ишке ашырууда, дыйкандарды жерге жайгаштырууда, кооперативдештирүүдө, аларды айыл чарба шаймандары, унаа менен камсыз кылууда, айыл чарба салыгын жыйноодо, эл арасында маданий-агартуу жана үгүт иштерин жүргүзүүдө совет бийлигине жигердүү жардам берген, бай-манаптарга каршы күрөшкөн. «Кошчу» союзу 1929-жылы «Жарды-жалчы уюму» болуп өзгөргөн. == Колдонулган адабият == Кыргыз Тарыхы. Энциклопедия/Мамлекеттик тил жана энциклопедия борбору,И.Арабаев атындагы Кыргыз мамлекеттик Педагогикалык университети, - Бишкек 2003",ky,Маданият,ordonné,https://ky.wikipedia.org/?curid=15100,115,,['ru'],False,Маданият,Catégorie principale
17848.0,"""Шоокум"" журналы","“Шоокум” илим, турмуш жана маданият журналынын 2005- жылдын 21- декабрында белгилүү коомдук ишмерлердин, жазуучулардын , журналисттердин катышуусунда алгачкы санынын бет ачары өткөрүлгөн. Журнал ""Ыйык Ата Журт"" коомдук жаштар фондунун демилгеси менен ачылган. Жарык, шоола, нур, үн, дабыш, жарыя, жышаан сыяктуу бир канча маанини туюндурган “Шоокум” деген ысымдагы бул журнал жалпы элибизге илимдүүлүктүн, жаштарга дем, күч берсин деген максатта чыгарылган. Журналга жарыяланган ар бир макала, макаладагы ар бир ой, идея түпкүлүктүү кыргыз элинин тарыхынан, көөнө рух көрөңгөсүнөн сызылып алынган баалуулуктары менен бүгүнкү заманбап замандын жетишкендиктеринин жуурулушуусунан пайда болгон мүрөк суу сыяктуу. Бүгүнкү күндө журналдын дайымкы окурмандарынын саны 4000ден ашты, (мунун ичинде Казакстандагы, Россиядагы, Украинадагы Түркиядагы, Германиядагы жана башка) өлкөлөрдөгү кыргыз диаспоралардын өкүлдөрүнө берилгендер), ал эми нускасы 3000ге жетти. == Максаты == Кыргыз коомчулугунун, анын ичинде жаш муундарды объективдүү маалыматтар менен өз убагында кабардар кылып, коомдук прогресстен артта калбоого, ар кандай терс көрүнүштөрдөн арылып, Ата журт үчүн ак кызмат кылууга үндөө; Өлкө ичиндеги социалдык -экономикалык маселелерди чечүүгө салымын кошуу; Ата мекендик журналистикада өзүнүн таасы, жүзү жана туруктуу позициясы бар. Эң башкысы эркин басылма болуу.",ky,Маданият,ordonné,https://ky.wikipedia.org/?curid=17848,172,,['ru'],False,Маданият,Catégorie principale
49855.0,«Ала-Тоо жазы»,"«Ала-Тоо жазы» - музыка фестивалы. Кыргызстанда алгач 1966-ж. июнь айында өткөрүлгөн. Кийин ал салтка айланып, 1967, 1969, 1974-ж. «Элдердин октябрда шаар эмгекчилеринин юбилейлик майрамдык демонстрациясы өткөн. Аянттын архитектуралык композициясынын өзөгүн «Эркиндик» монументи (2003, скульптору Т. Садыков) түзөт. Эстеликтин түбүнө өкмөттүк трибуна орнотулган. Чүй проспекти менен Киев көчөсүнүн ортосунда бири-бирине симметриялуу жайгашкан 4 фонтандын аралыгына концерт, салтанаттуу чогулуш ж. б. иш-чаралар өткөрүлүүчү чатыр-сахна курулуп, ал чыгышынан жана батышынан аркадалуу имараттар, түштүгүнөн Киев көчөсүнө туташуучу тепкичтер менен курчалган. Бул архитектуралык ансамблге Кыргыз мамлекеттик тарых музейинин имараты (1985), «Достук үйү», «Достук» монументи (1974), мамлекеттик Туунун флагштогу кирет. Аянттын архитектуралык композициясынын достугу» деген ураан менен өткөн. Кыргызстанда фестиваль күндөрүндө Мамлекеттик академиялык симфониялык оркестр, Бүткүл союздук радио менен Борбордук телекөрсөтүүнүн симфониялык чоң оркестри, Ленинград жана Горький филармониясынын симфониялык оркестри, М. Пягницкий атындагы мамлекеттик хор, Дагстан АССРинин мамлекеттик бий ансамбли, Сибирь бийлеринин Красноярскидеги мамлекеттик ансамбли сыяктуу чыгармачыл ири коллективдердин өнөрүн көрүшкөн. Бул фестивалдарга көрүнүктүү композитор Т. Н. Хренников, В. Т. Соловьёв-Седой; дирижёрлор Е. Светланов, К. Иванов, Б. Хайкин, Ю. Темирканов, О. Дмитриади; аткаруучулар И. Архипова, А. Огнивцев, Ю. Мазурок, Р. Стручкова, В. Бовт, Г. Гаспарян, Т. Кудзик, Р. Жаманова, М. Сабирова, Т. Чебан, Т. Серебряков, А. Бабакулов, М. Эсамбаев, М. Магомаев, Б. Бенцпанов катышып, Кыргызстадын эли менен чыгармачылык жолугушуу өткөрүшкөн. 1966-74-ж. 800гө жакын концерт коюлган. Фестивалдын активдүү катышуучулары Е. Светланов менен М. Эсамбаевге «Кыргыз ССРинин эл артисти», Р. Тихомировго «Кыргыз ССРинин искусствого эмгек сиңирген ишмери», Б. Бруновго жана Б. Бенциановго «Кыргыз ССРинин эмгек сиңирген артисти» деген ардактуу наамдар берилген. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Маданият,ordonné,https://ky.wikipedia.org/?curid=49855,266,,['ru'],False,Маданият,Catégorie principale
50944.0,«Амиранибни»,"«Амиранибни» («Күн баласы») - байыркы грузин элинин баатырдык эпосу. Эпостун каарманы Амирани чагылгандуу булут кудайынын кызын уурдап кетип, адамдарды мифтик дөөлөрдүн туткунунан бошотуп, аларга от жакканды, темирден курал, буюм жасаганды үйрөткөн, кудайлар менен жекеме-жеке күрөшкө чыккан. Ошондуктан Кудай аны катуу жазалап, Кавказ тоолорунун аскасына матап салат. Байыркы грек жазуучуларынын чыгармаларыбул уламыш Грузияда б. з. ч. 5-4-кылымда болгондугун далилдейт. Амиранибни жөнүндөгү уламыш кийин Байыркы Грецияга тарап, Прометей тууралуу мифке кошулуп кеткен. Азыркы күндө эпостун 120га жакын варианты бар. == Колдонулган адабияттар == “Кыргызстан” улуттук энциклопедиясы: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Маданият,ordonné,https://ky.wikipedia.org/?curid=50944,100,,['ru'],False,Маданият,Catégorie principale
49354.0,«Ачык барак»,"«Ачык барак» («Открытый лист») - КРнын «Тарыхый-маданий мурастарды коргоо жана пайдалануу жөнүндө» мыйзамына ылайык, археологиялык изилдөө иштерин жүргүзүү үчүн археологадиске берилүүчү расмий документ. КРнын УИАнын Тарых институту тарабынан берилип, Маданият министрлигинин эстеликтерди коргоо бөлүмүндө катталат. ««Ачык барактын» төрт түрү бар: 1) археологиялык эстеликтердин бардык түрүн казууга, изилдөөгө берилет; 2) археологиялык чалгындоо иштерин жүргүзүүгө жана айрым гана эстеликти изилдөөгө укук берет; 3) археологиялык чалгындоо иштерин жүргүзүүгө укук берет; 4) курулуш иштери же жана башка себептер менен бузулуп жаткан эстеликтерди изилдөөгө укук берет. Археологиялык казуу мезгилинде табылган буюмдар мамлекеттик музейге өткөрүлөт, Кыргызстандан башка жакка алып кетүүгө тыюу салынган. ««Ачык барагы» жок археологиялык казуу иштерин жүргүзгөн адам кылмыш жоопкерчилигине тартылат. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Маданият,ordonné,https://ky.wikipedia.org/?curid=49354,130,,['ru'],False,Маданият,Catégorie principale
12966.0,"Мендебаиров, Кенжекул","Мендебаиров Кенжекул (7.11.1946-ж. т., Жумгал району, Кайырма айылы) - артист, обончу, Кыргыз Республикасынын эмгек сиңирген артисти (1986). 1970-78-ж. Жумгал районндук маданият үйүнүн артисти, «Бекбекей» ыр-бий ансамблинин солист-бийчиси, 1978-93-ж. Нарын облустук М. Рыскулов атындагы музыкалык драма театрынын, 1993-жылдан Кыргыз мамлекеттик жаштар театрынын артисти. Аткарган ролдору: Тихон («Добул», А. Островский), Эдгар («Король Лир», У. Шекспир), Свидригайлов («Кылмыш жана жаза», Ф. М. Достоевский), Акоп («Ханума», Цагарели), Пазилахун («Бир каттын сыры», Ш. Эсенгулов) жана башка 50дөн ашык образдарды жараткан. 80ден ашык обону бар. Белгилүүлөрү: «Сыргажан», «Бир кызга», «Туулган жерди сагынуу», «Карап турдум караан үзгөн жолуңду» жана башка. Бир нече спектаклдердин музыкасын жазган. == Адабият == Нарын облусу: Энциклопедия / Башкы редактору А.Карыпкулов; Ред. Кеңештин төрагасы академик Үсөн Асанов. - Бишкек: Кыргыз Энциклопедиясынын Башкы редакциясы, 1998. - 420 бет, илл. - ISBN 5-89750-100-9.",ky,Маданият,aléatoire,https://ky.wikipedia.org/?curid=12966,128,,['ru'],False,Маданият,Catégorie principale
10632.0,Теодор Герцен,"Теодор Теодорович Герцен (15. 3. 1935-ж. т., Кыргызстан, азыркы Талас облусу, Бакай-Ата району, Ак-Дөбө айылы Ленинполь (азыркы Бакай-Ата) району, Ак-Дөбө айылы - 29. 6. 2003, Германия, Хюрт шаары) - монументалист, график. Кыргыз Республикасынын эл сүрөтчүсү (1993), Кыргыз Республикасынын искусствого эмгек сиңирген ишмери (1982), Фрунзедеги көркөм сүрөт окуу жайын (1961). == Өмүр таржымалы == 1959-жылы Бишкек сүрөт окуу жайын, 1966-ж. Москвада жогорку көркөм-өнөр жай окуу жайынын монументалдык-жипопись бөлүмүн бүтүргөн. Профессор В. Ф. Бордиченконун классында окуган. 1959-60-жылы Бакай-Ата районунун «Красная Заря» колхозунда сүрөтчү, 1966-жылдан кыргыз сүрөт фондусунда сүрөтчү-монументалист. Герцен монументалист катары негизинен мозаика жана фреска техникасында иштейт. Ал Кемин районундагы Ильич совхозунун клубундагы «Дем алуу» (1967), Кочкор районунун «Соңкөл» совхозунун клубунун фойесиндеги «Жылкычылар» аттуу мозаиканын (1977), Бишкек шаарындагы «Ай-Пери» салонундагы «Аялдар» аттуу паннонун жана башка көптөгөн чыгармалардын автору. Ош кыргыз драма театрын, Киров суу сактагычын жасалгалаган. == Жетишкендиктери == Герцен Кыргызстанда алгачкылардан болуп өндүрүштүк интерьердеги монументалдык живописти түзүүгө киришип, көптөгөн мозаикаларды түзгөн. Герцен китеп графикасында линогравюра-сүрөттөрдүн кеңири циклин түзгөн. Алсак, ал ""Манас"" эпосунун кошмо варианттарына, Сагымбай Орозбаковдун варианты боюнча чыгарылган 4 томдукка сүрөттөрдүн сериясын (200дөн ашык жанрдык жана портреттик гравюраларды) тарткан. Ушул эле сүрөттөр 2010 ж. ""Турар"" басмасынан чыккан С. Каралаевдин айтуусундагы ""Манас"" эпосунун толук вариантында жана белгилүү кыргыз кинорежиссеру М. Убукеевдин ""Улуу манасчы"" даректүү тасмаларында да колдонулган. Ошондой эле Токтогулдун 2 томдугуна, «Кыргыз эл жомокторуна», С. Эралиевдин, О. Султановдун жана башка китептерине сүрөттердү тарткан. Герцен экслибрис жасоодо да көп тажрыйба топтогон. Анын Ч. Айтматов, С. Токомбаева, М. Ахунбаев, Ж. Үмөтов, А. Игнатьев жана башкага жасаган экслибрисгери ийгиликтүү чечилген. Герцендин Талас өрөөнүнүн табиятына арналган пастелдеринин цикли кооздукту сезимтал андай билген пейзажист экенин да айгинелеп турат. Герцен кыргыз сүрөт өнөрүнө чебер график-пейзажист жана монументалист катары кирген. Анын «Үрмарал суусу» (1967), «Талас тоолору» (1968), «Киров суу сактагычы» (1974), «Соңкөлдө» (1976), «Кечки жомок» (1978), «Манастын күмбөзү» (1980), «Уулумдун портрети» (1980), «Менин өнөрканам» (1980), «Талас суусу» (1984) жана башка чыгармалары бар. Герцен 1964-жылдан республика, Бүткүл союздук жана чет элдик көркөм сүрөт өнөрү көргөзмөлөрүнүн туруктуу катышуучусу. Медалдар менен сыйланган. Москвадагы Строганов атындагы жогорку көркөм өнөр окуу жайын (1966) бүтүргөн. 1965-жылдан республикалык, бүткүл союздук жана эл аралык көргөзмөлөрдүн катышуучусу. 1970-жылдан СССР сүрөтчүлөр союзунун мүчөсү, Кыргыз сүрөт фондунун председатели. Т. Т. Герцен монументтик-декоративдик искусстводо, станоктук жана китеп графикасында эмгектенген. Т. Т. Герцендин монументтик эмгектерине Кемин районундагы мурунку Ильич атындагы колхоздун клубунун фойесиндеги «Эс алуу» (1967), Ош драма театрындагы мозаика жана витраждар (1974), ВЛКСМ атындагы кийим тигүү фаврикасынын бет маңдайындагы мозаика (1984) кирет. Графиканын линогравюра, рисунок, пастель жана акварель техникаларында иштеп, «Мөл булак» (1966), «Соң-Көлдө» (1976), «Уктаарда» (1978), «Менин өнөрканам» (1980) сыяктуу көп серияларды жана циклдерди жараткан. Т. Т. Герцен «Манас» эпосунун 3 томун (С. Орозбаковдун варианты боюнча) жана «Нибелунгдардын шакеги» аттуу немец эпосун көркөмдөгөн. Т. Т. Герцендин эмгектери Г. Айтиев атындагы Кыргыз улуттук көркөм сүрөт искусство музейинде, КМШ өлкөлөрүнүн жана Германиянын музейлеринде, өздүк коллекцияларда сакталууда. Медалдар менен сыйланган. == Колдонулган адабияттар == Талас облусу энциклопедия. Бишкек-1995-ж. “Кыргызстан” улуттук энциклопедиясы: 2-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2007. 808 бет, илл. ISBN 978 9967-14-055 -4",ky,Маданият,aléatoire,https://ky.wikipedia.org/?curid=10632,492,,['ru'],False,Маданият,Catégorie principale
4789.0,Асаналиев Байтемир,"Асаналиев, Байтемир (1940) - акын, котормочу, журналист. 1940-жылы 10-ноябрда Тянь-Шань районуна караштуу Чет-Нура кыштагында туулган. Өз айылындагы жети жылдык мектептен, Нарын шаарындагы No1 Токтогул атындагы орто мектептен окуган. 1963-жылы Кыргыз мамлекеттик университетинин филология факультетин бүтүргөн. Мектепте окуп жүргөндө гезиттерге макалаларын, студент кезинде алгачкы ырларын мезгилдүү басма сөз беттерине жарыялаган. 1963-1965-жж. Нарын шаарындагы мектептерде мугалим, республикалык басма сөз боюнча комитетте редактор, 1966-жылдан «Мектеп» басмасында редактор, улук редактор, 1979-1986-жж. башкы редактор, 1986-1987-жж. «Кыргызкитеп» соода бирикмесинде бөлүмдүн начальниги, 1987-1991-жж. «Кыргызфильм» киностудиясынын котормо кино бөлүмүндө редактор жана улук редактор кызматын аткарган. 1991-жылдан «Байчечекей» журналында жооптуу катчы болуп иштеп келүүдө. Алгачкы балдарга арналган «Жаз боегу» ырлар жыйнагы 1967-жылы жарык көргөн. Б.Асаналиевдин ырлары азербайжан, казак, литва, тажик, түркмөн, чех ж.б. тилдерге которулган. Б.Асаналиев бир топ чет элдик акын-жазуучулардын чыгармаларын, көркөм тасмалар менен мультфильмдерди кыргыз тилине которгон. 1975-жылдан Жазуучулар союзунун, 1973-жылдан Журналисттер союзунун мүчөсү. 1976-жылы СССРдин «Басма сөз отличниги», 1982-жылы «Кыргыз ССРинин Эл агартуусунун отличниги» төш белгилери менен сыйланган. 1997-жылы Тоголок Молдо атындагы адабий сыйлыктын лауреаты деген наамы ыйгарылган. 2001-жылы ал «Кыргыз Республикасынын маданиятына эмгек сиңирген ишмери» деген ардактуу наамга татыктуу болгон. 2006-жылы Кыргыз Республикасынын Ардак грамотасы менен сыйланган. === Кыргыз тилинде === Жаз боегу: Ырлар. - Ф.: Мектеп, 1967. - 48 б. Булак күүсү: Ырлар. - Ф.: Мектеп, 1970. - 58 б. Кыял сапары: Ырлар. - Ф.: Мектеп, 1974. - 136 б. Кездешүү: Ырлар. - Ф.: Мектеп, 1976. - 100 б. Ойлонуу: Ырлар. - Ф.: Адабият, 1990. - 126 б. Табышмактар. - Б.: Учкун, 1996. - 14 б. Балдар неге күлүштү?: Ырлар, табышмактар, калптар, аңгемелер. - Б.: Кыргызстан, 1998. - 80 б. Күздө ачылган гүлдөр. - Б.: Бийиктик, 2002. - 160 б. Айбанаттар паркында: Ырлар, табышмактар. - Б.: Бийиктик, 2004. - 88 б. === Орус тилинде === Край, в котором я живу: Стихи. - Ф.: Кыргызстан, 1979. - 80 с. Краски весны: Стихи. - Ф.: Мектеп, 1981. - 25 с. === Котормолору === Тургенев И.С.. Түркөй: Аңгемелер. - Ф.: Мектеп, 1968. - 48 б. Мар Е.П. Найзадагы желек: Аңгемелер. - Ф.: Мектеп, 1969. - 200 б. Титов В.А. Ажалды ардантып: Повесть. - Ф.: Мектеп, 1971. - 188 б. Чуковский К.И. Эр жүрөк Персей: Эки жомок. - Ф.: Мектеп, 1972. - 24 б. Барто А.Л. Кышкы токойдон гүл терүү: Ырлар. - Ф.: Мектеп, 1977. - 91 б. Нгуен Динь Тхи. Алга карай, чабуулга!: Повесть жана аңгемелер. - Ф.: Мектеп, 19781. - 188 б. Калиев С. Салам сага, мектебим!: Ырлар. - Ф.: Мектеп, 1983. - 72 б. Исаковский М.З. Лирика: Ырлар. - Ф.: Мектеп, 1986. - 56 б. Цыден-Жап Жимбиев. Адамдын ысмы. Ырлар: Мектеп жашындагы кенже балдар үчүн. - Ф.: Адабият, 1988. - 64 б. == Колдонулган адабияттар == Кыргыз Республикасынын жазуучулары/Кыргызпатент.Түз.: М. Ааматов, А.Чекиров, Ө.Калыева. - Б.: 2011 ISBN 978-9967-26-379-6",ky,Маданият,aléatoire,https://ky.wikipedia.org/?curid=4789,448,,['ru'],False,Маданият,Catégorie principale
7713.0,Прозалык ыр,"Прозалык ыр. Прозалык ыр, ыргактуу проза - каармандын лирикалык туюмдары прозалык чыгармада берилип, күчтүү эмоцияга жана белгилүү бир ритмге ээ болгон чыгарма. М. Горькийдин атактуу “Бороон кабарчысы жөнүндө ыры” мына ушундай түрдө жазылган. Прозалык ырда сүйлөмдөрдүн синтаксистик түзүлүшү поэзиялык формага жакын келет. Мисалы, “Бул дүйнөдө жол азабы түгөнбөгөн мен түбөлүк жолоочумун. Сапарымдын түк чеги жок, арбыта албадым жолду да. Кечээ жүрдүм адашууну мен билбей, туңгуюкта чиеленген турмушумдун чыйырларын өзүм да таба албай барам үлгү-насыяттары Бүгүн болсо карылыктын айынан көздөрүмдүн нуру өчүп, адашамын даңгыр жолдо. Эртеңчи? Эртең да мен аракетти адашпоого жумшаймын. Анан? Анан кылчайып артыма, акырет деген түбөлүккө даярданам”. (Н. Каримов) == Колдонулган адабияттар == Кыргыз адабияты: энциклопедиялык окуу куралы. Мамлекеттик тил жана энциклопедия борбору, - Б.: 2004[Категория: Акын- жазуучулар]]",ky,Маданият,aléatoire,https://ky.wikipedia.org/?curid=7713,120,,['ru'],False,Маданият,Catégorie principale
8825.0,"Куттубаев, Асанкул","Куттубаев Асанкул (1912- 1994-ж.), Сокулук району. Белек айылы)- артист, Кыргыз Республикасынын эмгек синирген артисти (1962). Чыгармачылык жолун 1936-ж. Кыргыз мамлекеттик театрында баштаган. 1938-42-жылы Кыргыз музыкалуу драма театрында (азыркы опера жана балет театры), 1942-58-жылы Кыргыз драма театрында, 1958-88-жылы Нарын облустук музыкалык драма театрында иштеген. Театрда аткарган негизги ролдору: Калыбек (либреттосу Ж. Бөкөнбаевдики, «Алтын кыз» ), Тейитбек (К. Жантөшев, «Курманбек»), Мамалак (К. Жантөшев, «Ким кантти»), Белли (У. Гажибеков, «Аршин мал алан») жана башка. Кыргыз адабияты менен исскуствосунун 1939-ж. Москвада өткөн 1-декадасына Калыбек ырчынын ролу менен катышкан. Киноактерлукту 1972-ж. тартылган “Эски тегирмен” деген киного география мугалиминин ролун аткаруу менен баштаган. Бир катар кинолордо башкы ролдорду ойноп, өзүн чебер киноактер катары көрсөткөн. Аларга: Момун (Ч. Айтматов, Б. Шамшиев, «Ак кеме», Кыргызфильм), Майрамовдун атасы (Т. Океев, «Улан», Кыргызфильм), Бердиев («Фонтан», Ленфильм), Шаубай (Б. Омаров, «Ай астындагы үй», Казак фильм) жана башка. Медалдар менен сыйланган. == Колдонулган адабияттар == Чүй облусу энциклопедия. Бишкек-1994-ж. == Айрым шилтемелер == Алтымыш жашында актёрлукту багындырган Момун чал(жеткиликсиз шилтеме)",ky,Маданият,aléatoire,https://ky.wikipedia.org/?curid=8825,158,,['ru'],False,Маданият,Catégorie principale
12849.0,Матай уулу Алак,"Матай уулу Алак (Ашым) (10.5.1890, Ысык-Көл району, Тору-Айгыр айылы - 1984, Кочкор району, Электр айылы) - алгачкы агартуучулардын бири, Ленин орденинин ээси (1949). Айылдык молдодон окуп, кийин өзү да молдо аталган. 1912-16-ж. айылда балдарды окуткан. Алгачкы окуучулары И. Ахунбаев, М. Токобаев жана башка 1916-ж. Үркүндө Кытайдын Аксы деген жерине барып, 1918-ж. элге кайтышкан. Кочкор жериндеги айылга (азыр Ормонхан айылынын бөлүгү) отурукташып, түздөн түз анын жетекчилиги менен мектеп салынган (азыркы С. Орозбак уулу атындагы мектеп). Ал кызыл мугалим аталып, 1918-56-ж. мектепте иштеген. Нарын педагогикалык окуу жайын бүтүргөн. Эл агартуу отличниги (1947). Ысымы Ормонхан айылынын бир көчөсүсө берилген. == Адабият == Нарын облусу: Энциклопедия / Башкы редактору А.Карыпкулов; Ред. Кеңештин төрагасы академик Үсөн Асанов. - Бишкек: Кыргыз Энциклопедиясынын Башкы редакциясы, 1998. - 420 бет, илл. - ISBN 5-89750-100-9.",ky,Маданият,aléatoire,https://ky.wikipedia.org/?curid=12849,126,,['ru'],False,Маданият,Catégorie principale
10218.0,"Уралиев, Турсуналы","Уралиев Турсуналы (1934-ж. т., Ак-Суу району, Кара-Жал айылы) - артист, режиссёр-коюучу. Кыргыз Республикасынын эл артисти (1993), маданиятка эмгек сиңирген ишмер (1968). Эмгек жолун Ташкен шаарындагы киностудияда режиссёрдун ассистенти болуп иштөө менен баштаган. 1954-ж. Ташкен кинотехникумунан окуган, Ташкендеги А. Островский атындагы театр өнөрү институтунун режиссёрлук факультетин бүткөн. 1954-жылдан кайрадан Ташкен киностудиясында актёр. 1958-жылдан Кыргыз телекөрсөтүү жана радио уктуруу компаниясында башкы режиссёр. Ал режиссёр-коюучу катары драма театрда койгон спектаклдери: «Курорттогу окуя» (М.Алыбаев), «Эки дос» (Р.Шүкүрбеков), «Жүрөк сырлары», «Жаңы жерде» (Б. Рахманов) жана башка. Таланттуу артист катары кинодо да ар кыл жанрдагы ролдорду ойногон. Желдет, Бекболот («Тахир менен Зухра», «Арал балыкчылары», режиссер Ю. Акзамов), Дербиш («Абу-Али-Ибн-Сина» К. Ярматов), Сабыр («Салтанат», А. Промин), Ороз («Ыйык-Кан», Л. Файзиев), Басмачы («Алыскы тоолордо»), Калык («Токтогул»), Эсен («Тянь-Шань кызы») жана башка. Уралиев актёрдук, режиссёрлук, обончулук, журналисттик, уюштуруучулук ишмердүүлүгү менен айырмаланат. Анын чыгармачылык бийиктиги улуттук телерадиокомпаниясынын өсүп-өнүгүшү менен тыгыз байланышта. Ал телерадиодо иштеген узак убакыт ичинде көптөгөн программаларды түздү жана ачты: «Кутмандуу болсун күнуңөр», «Көркөм окуу жанры», «Ыр канатында», «Театр микрофондо», «Эл шайырлары микрофондо», «Көңүл ыргактары» жана башка. Ал обончу катары да белгилүү. == Колдонулган адабияттар == Ысык-Көл облусу энциклопедия. Бишкек-1994-ж.",ky,Маданият,aléatoire,https://ky.wikipedia.org/?curid=10218,182,,['ru'],False,Маданият,Catégorie principale
12443.0,Жаманов Сыдыкбек,"Жаманов Сыдыкбек - театр жана киноартист. == Өмүр баяны == С.Жаманов эмгек жолун 1936-жылы Фрунзеде балдар театрында иштөө менен баштаган. 1941-жылдан тартып өмүрүн акырына чейин Кыргыз мамлекеттик драма театрында иштеген. ""Өнөр өргө жетелейт"" деген мемуардык китептин жана бир нече пьесанын автору. Жаманов атайын билим албаса да ал кыргыздын профессионалдык театр искусствосунун алгачкы баштоочуларынын катарында туруп, өзүнүн табигый таланты жана талыкпаган эмгеги аркылуу кыргыз театрынын тарыхына из калтырган. Жаманов кыргыз киноискусствосунун өнүгүүсүнө да салым кошкон. == Негизги ролдору == Каныбек, Курманбек (К. Жантөшев, ""Каныбек"", ""Курманбек"") Түлкү (К. Маликов, А. Куттубаев, ""Жаңыл"") Болот (А. Көбөгөнөв, ""Болот менен Тынар"") Ашырбай (Т. Абдумомунов, ""Ашырбай"") Балбай (А. Токомбаев, ""өлбөстүн үрөнү"") Субанкул (Ч. Айтматов, ""Саманчынын жолу"") Доктор (Назым Хикмет, ""Унутулган адам"") Добротин (А. Салынский, ""Мария"") Яровой (К. Тренев, ""Любовь Яровая"") Байков (Ж. Садыков, ""Жукеев-Пудовкин"") Кочкарев (Н. В. Гоголь, ""Үйлөнүү"") Скалазуб (А. Грибоедов, ""Акылдан азап"") Жолдош (Н. Байтемиров, ""Уркуя"") Кулубай (Ч. Айтматов, ""Танабай Бакасов"") Забелин (Н. Погодин, ""Кремль куранттары"") Бакай (Ж. Садыков, ""Манастын уулу Семетей"") Бакай (Ж. Садыков, ""Сейтек"") жана башка. == Тартылган кинофильмдери == ""Илья Муромец"" ""Салтанат"" ""Менин жаңылыштыгым"" ""Алыскы тоолордо"" ""Токтогул"" ""Эрте жаздагы турналар"" ""Он үчүнчү небере"" жана башка кинофильмдерге тартылган. == Адабият == Нарын облусу: Энциклопедия / Башкы редактору А.Карыпкулов; Ред. Кеңештин төрагасы академик Үсөн Асанов. - Бишкек: Кыргыз Энциклопедиясынын Башкы редакциясы, 1998. - 420 бет, илл. - ISBN 5-89750-100-9.",ky,Маданият,aléatoire,https://ky.wikipedia.org/?curid=12443,216,,['ru'],False,Маданият,Catégorie principale
13685.0,Акшак,"Акшак - дан өсүмдүктөрүнөн даярдалган азык. Акшак, таруу, күрүч, жүгөрү, арпа, сулуу, буудай жана буурчактан жасалат. Акшак алыш үчүн адегенде данды тазалайт, кургатат. Сокуга салып, кабыгынан ажыратып, элек аркылуу эленет. Электен өтпөгөн майдаланган дан акшак деп аталат. Акшактан ботко, атала тамактары жасалган. == Адабият == Кыргыз тарыхы.Энциклопедия. Бишкек, 2003 “Мамлекеттик тил жана энциклопедия борбору. И. Арабаев атындагы Кыргыз мамлекеттик педагогикалык университети” “Башкы ред. Ү.А. Асанов, жооптуу ред. А. А Асанканов” Ред. кеңеш: Ө.Ж Осмонов (төрага), Т.Н Өмүрбеков (жооптуу катчысы), А.Жуманалиев ж.б.”",ky,Маданият,aléatoire,https://ky.wikipedia.org/?curid=13685,85,,['ru'],False,Маданият,Catégorie principale
1877.0,Тарых,"Тарых - адамзат коомунун өткөн жолун изилдөөчү илим. Коом тарыхы Жер, жаратылыш тарыхынын бир бөлүгү жана уландысы. Коомдун тарыхы жер жүзүндө адамдын пайда болушунан башталат. - Коом менен жаратылыштагы өнүгүүнүн ар кандай жүрүмү. Тарых арабча “та’рих” - “сыпаттап айтуу”) - адамзаттын ишмердигин, акыбалын, көз карашын, коомдук алакаларын жана уюмдарын, руханий, чарбалык, социалдык-саясий өнүгүүсүн тээ өтмүштөн бери иликтеген гуманитардык билим тармагы. Адамзат тарыхын изилдөөчүлөр (тарыхчылар) заттык жана руханий булактарга (археологиялык, этнографиялык, жазма, сүрөт, видео, үн, ж.б.) таянышат. Жана ошондой элетарых (латын сөзүнөн ""hisтoria"" - тарых; өткөндөр тууралуу баян) - 1) жаратылыш менен коомдун өнүгүү процесси; - 2) адамзаттын конкреттүү жана көп түрдүү мүнөздөгү өткөн тарыхын окуп-үйрөнгөн коомдук илимдердин комплекси (тарых илимдери). Бул илимдердин чегинде далилдер, окуялар жана процесстер тарыхый булактардын негизинде изилденет. Тарых жалпы тарыхтан жана айрым өлкөлөр менен элдердин тарыхынан турат; -Алгачкы жамааттык тарых, -Орто кылымдардын тарыхы, жаңы тарых - Жана соңку жаңы тарых болуп бөлүнөт. Тарыхтын негизги тармактары болуп экономикалык тарых, аскердик тарых, тарыхый география, ж. б. болуп эсептелишет. Комплекстүү илим болуп саналган тарыхтын органикалык составы болуп адистештирилген Тарых илимдери, археология жана этнография саналышат. Маданияттын, илимдин жана техниканын ар тараптуу тарыхы аталган илимдердин (математиканын тарыхы, физиканын тарыхы, философиянын тарыхы ж. б.) жана искусство түрлөрүнүн (музыканын тарыхы, театрдын тарыхы ж. б.) таарыхый бөлүмдөрү тарабынан изилденет. Тарых тигил же бул чөлкөмдү (африканистика, балканистика), элди (синология, тюркология ж. б.) же элдер түркүмүн (славян таануу) изилдеген гуманитардык илимдердин тобуна кирет. Тарыхты терең иликтөө аркылуу адамзаттын өнүгүү баскычтары, багыттары, цивилизациялык жетишкендиктери, жалпы адамзаттын өнүгүүсү үчүн тигил же бул этностун же инсандын салымдары, адамзат тарыхындагы бурулуш учурга жетелеген окуялар, кайгылуу, алааматтуу жана жеңиштүү, ийгиликтүү учурлар, өткөндүн оң жана терс сабактары таразаланат. Тарыхты комплекстүү үйрөнүү аркылуу гана тигил же бул элдин, улуттун, этностун, социалдык топтун, диндин, расанын өзгөчө тарыхый барактарын калыс таразалоого болот. Тарыхты иликтөөнүн да ар кыл усулдары бар. Тарыхый жазма булактарды иликтөө - булак таануу менен байланыштуу. Археологиялык эстеликтерди жана жайларды иликтөө менен археология илим тармагы алектенет. Тарыхты изилдегендердин ар кыл мектебин, ар тарыхчынын тарыхый саамалыктарын, өзгөчөлүктөрүн, жетишкендигин жана кемчилигин иликтөө - тарыхнаама илимий тармагы аркылуу жүргүзүлөт. Тарыхты илимий иликтөө тарыхый далилдерге гана таянат, ушул жагынан ал тарыхый окуяларды пенде катары айтып берүүдөн, өз жоромолун бир беткей таңуулап сунуштоодон кескин айырмаланат. == Булактар == Бейше Урстанбеков, Тынчтыкбек Чороев. Кыргыз тарыхы: Кыскача энциклопедиялык сөздүк. Фрунзе, Кыргыз Совет Энциклопедиясынын Башкы редакциясы. 1990. ISBN 5-89750-028-2. Жалпы көлөмү - 288 бет. Кыргыз адабияты: энциклопедиялык окуу куралы. Мамлекеттик тил жана энциклопедия борбору, - Б.: 2004 == Интернеттеги шилтемелер == Тарых барактары",ky,Тарых,ordonné,https://ky.wikipedia.org/?curid=1877,402,,['ru'],False,Тарых,Catégorie principale
78069.0,Венгриядагы революция,"Венгриядагы революция (1848 - 49) - өлкөдөгү крепостной түзүлүштү жанa улуттук эзүүнү жоюу, Венгриянын көз карандысыздыгына жетүү максатын көздөгөн буржуазиялык ре­волюция. Габсбургдар бийлеп турган Венгриядагы ички карама-каршылыктар (агрардык маселе, элдин саясий укуксуздугу ж. б.) революция жолу менен гана чечилмек. Бул революциядагы буржуазия- либерал жанa демократчыл орто дворяндардын бир бөлүгү дыйкандарды крепостной укуктан бошотууга, Венгриянын экономика жанa саясий жактан өз алдынча болушуна мүдөөлөш болгон; бирок феодалдык тартиптердин то­лук жоюлушун, славяндар менен баш­ка элдердин тең укукка жетишин каалаган эмес. Көтөрүлүш 1848-ж. 15-мартта Пешт шаарында чыккан; көтөрүлүштүн башында революциячыл демократ Шандор Петёфи турган. 17-мартта император Ферди­нанд граф Баттьяни башкарган венгр өкмөтүн түзүүгө макулдук берген. 18-мартта мамлекеттик чогулуш буржуазия бир катар реформаларды кабыл алса да, Венгриянын толук көз карандысыздыгын жарыялоого батынган эмес. Революция ушундан улам күч алган. Аны басуу үчүн 11-сентябрда Австриядан армия келген. Өлкөдө мекенди коргоо комитета түзүлүп, ага Лайош Кошут жетекчилик кылган. Революциячыл армия империялык аскерлерин талкалап, Улут­тук чогулуш Габсбургдар династиясы кулатылды деп жарыялаган. Бирок парламенттин либералчыл бөлүгү эл массасынан чочулап, Габсбургдар менен келишип кеткен. Габсбургдардын суроосу менен падышалык Орусия 1849-ж. Венгрияга интервенция жасап, 13-августта венгр армиясын багындырган. Бир нече жумадан кийин революция да басылган. Бул революция жеңилип калса да, өлкөдөгү феодалдык-крепостной түзүлүшкө сок­ку уруп, капиталисттик мамилелердин өсүшүнө жол ачкан; бошт. жанa көз карандысыздык үчүн андан кийинки күрөштө венгр элине дем берген. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаев. -Фрунзе: Кыргыз Совет Энциклопедиясынын башкы редакциясы, 1977. Том 2. В - Иридий. -672 б.",ky,Тарых,aléatoire,https://ky.wikipedia.org/?curid=78069,236,,"['ru', 'bg']",True,Тарых,Catégorie principale
78023.0,Варшава келишими (1768),"Варшава келишими - Орусия менен Польшанын ортосунда 1768-жылдын 24-февралында (6-мартында) түзүлгөн. Екатерина II өкмөтү диссиденттердин (католиктен башкалар, б. а. православныйлар менен протестанттар) тең укуктуулугу жөнүндөгү маселени Польшанын ички ишине киилигишүүгө пайдаланган. Варшава келишими боюнча диссиденттер католиктер менен тең укукка ээ болгон. Речь Посполитанын негизги мыйзамдары (крепостулук укук, королдун шайланышы ж. б.) бузулбай кала берген. == Булактар == Кыргыз Совет Энциклопедиясы. Башкы редактор Б. О. Орузбаев. -Фрунзе: Кыргыз Совет Энциклопедиясынын башкы редакциясы, 1977. Том 2. В - Иридий. -672 б.",ky,Тарых,aléatoire,https://ky.wikipedia.org/?curid=78023,79,,['ru'],False,Тарых,Catégorie principale
77377.0,Немис идеологиясы,"Немис идеологиясы - Карл Маркс менен Фридрих Энгельстин тарыхты матер, түшүнүүнүн бирдиктүү концепциясын. б. а. тарыхый материализмди биринчи жолу иштеп чыккан чыгармасы. «Немец идеологиясынын» идеясы 1845-жылы жазында Энгельс Брюсселге келгенде пайда болгон. Маркс менен Эн­гельс жаңы көз караштар системасын биргелешип иштеп чыгууну чечишкен. «Фейер­бах жөнүндө тезистерди» жазуунун максаты ушуга байланыштуу чыккан. «Немис идеологиясы» 1845-1846-жылдарда жазылган, бирок бүтпөй калган. «Немис идеологиясында» коом турмушунда материалдык өндүрүштүн чечүүчү ролу жөнүндө тарыхый материализмдин маанилүү жобосу ар тараптан өнүктүрүлгон. Маркс, Энгельс бул эмгекте биринчи жолу өндүргүч күчтөр менен өндүрүш мамилелеринин өз ара аракеттенүү жана өнүгүү диалектикасын ачышкан. Бул маанилүү ачылыш адам коомунун жадны түзүлүшүн жана анын тарыхый өнүгүшүнүн жалпы закон ченемин түшүнүүгө жанa пролетардык, коммунисттик революция бурж. коомдогу өндүргүч күчтөр менен өндүрүш мамилелеринин ортосундагы карама-каршылыктардын натыйжасы экенин ил. далилдөөгө мүмкүндүк берген. Ошондой эле ал тарыхты матер, түшүнүүнун бирдиктүү концепциясын жанa ил. коммунизмдин филос. негизин иштеп чыгууну шарттаган. «Немис идеологиясында» тан жанa тан күрөшүнүн марксчыл теориясынын негизи, жалпы эле мамлекеттин жанa бурж. мамлекеттпн маңызы ачылын, тарыхый материа- лизмдеги коомдук бытие менен коомдук аң-сезимдин карым-катнашы жөнүндө негизги жобо иштелип чыккан. Эмгек­те коомду коммунисттик кайра куруунун эки материалдык өбелгөсү: өндүргүч күчтөрдүн өнүгүшү жанa революциялык тап - пролетариаттын калыптанышы биринчи ачылган. Та­рыхты диалек.-матер. түшүнүүгө тааньш, «Немец идеологиясынын» авторлору болочок коммунисттик коомдун жалпы белгилерин сыпаттап чыккан. «Немис идеологиясынын» кол жазмасын Маркс менен Энгельс чыгарууга үлгүрбөй кал­ган. Биринчи жолу ал СССРде 1932-ж. толук жарыяланган. == Булактар == Кыргыз Совет Энциклопедиясы. Башкы редактор Б. О. Орузбаева. -Бишкек: Кыргыз Совет Энциклопедиясынын башкы редакциясы, 1979. Том 4. Лактация - Пиррол. -656 б.",ky,Тарых,aléatoire,https://ky.wikipedia.org/?curid=77377,248,,['ru'],False,Тарых,Catégorie principale
96698.0,Кулак (коомдук катмар),"Кулак -- кыштактардагы оокаты тың дыйкандардан жана орто байлардан турган социалдык катмардын Орусияда жана СССРде аталышы. == ""Кулак"" сөзүнүн таржымакалы == Падышалык Орусияда “кулак” сөзү аркылуу орустар анча-мынча гана оокатка ээ, бирок далдалчылык, сүткорлук жана алдамчылык менен күн көргөн социалдык катмарды аташкан. Ал эми Кеңеш бийлиги чыңдалган соң, 1920-жылдары бул терминге жаңы маани берилип, айрым учурда дыйкан чарба ээлерин, айрым кездери орто байларды, ал эми бийликтеги ВКП(б) партиясы “тап күрөшүн тереңдетүүгө” багыт алган кезде, айыл-кыштактардагы “мите жана эзүүчү” катары бааланган оокаттуу дыйкан чарбаларынын кожоюндарын атап калышкан. Бул сөз орусча ""чоң муштум"" дегенди туюнтат. == Сталинчил жазалоолор == 1920-30-жылдары СССРде, анын ичинде Кыргызстанда оокаты тың далай айылдыктар ""кулак"" катары негизсиз айыпталып, асты сүргүнгө айдалган жана атып өлтүрүлгөн. == Бай-манап жана кулак катары сүргүнгө айдалгандар == СССРдеги жана Кыргызстандагы советтик бийликтер “кулактарды” колхоз-совхоздордон тазалап, Ала-Тоодон сырткары аймактарга депортациялоо үчүн атайын токтомдорду чыгарышып, директиваларды кабыл алышып, ошонун негизинде иш алып барышкан. <br Мисалы, 1931-жылы 29-июнда ВКП (б) БКнын Орто Азиялык бюросунун “Кулак чарбаларын көчүрүү жөнүндө” директивасы чыккан. Директивага ылайык августтан - сентябрга чейинки аралыкта Орто Азиядан Украинага, Түндүк Кавказга 6 миң кулак чарбалары көчүрүлсө, анын 700 дөн ашыгын Кыргызстандык кулак чарбалары түзгөн . 1932-жылдын 3-декабрындагы ВКП (б) нын Кыргыз Обкомунун “Колхоздорду кулак жана бай-манаптардан тазалоо жөнүндө” токтому да коллективдүү чарбалардын социалдык курамын бай-манап жана кулак чарбаларынан “тазалоодо” буйрукчул мүнөзү менен абдан чоң мааниге ээ болгон. Кыргыздын далай айдыңдары 1920-30-жж. бай-манап жана кулак катары жазаланган. Алардын арасында акындар Боогачы Жакыпбек уулу, Казыбек Мамбетимин уулу ж.б. болгон. == Адабият == Ермолов, А. С. Пагубное влияние развития ростовщичества и кулачества в сельском быту // Неурожай и народное бедствие. СПб., 1892. С.179-190. Г. Ф. Доброноженко. «Кто такой кулак: трактовка понятия ""кулак“ во второй половине XIX - 20-х гг. XX вв.» // статья. Solzhenitsyn, Aleksandr Isaevich, and Edward E. Ericson. ""Chapter 2: The Peasant Plague."" The Gulag Archipelago, 1918-1956: An Experiment in Literary Investigation. New York: HarperPerennial, 2007. Бейше Урстанбеков, Тынчтыкбек Чороев. Кыргыз тарыхы: Кыскача энциклопедиялык сөздүк. - Фрунзе: Кыргыз Совет Энциклопедиясынын Башкы редакциясы. 1990. - ISBN 5-89750-028-2. - 288 бет. Будянский Д.М. Земельно-водная реформа в Южной Киргизии. - Фрунзе, 1968. == Макаладагы тиешелүү шилтемелер == [[Category:СССР]",ky,Тарых,aléatoire,https://ky.wikipedia.org/?curid=96698,353,,['ru'],False,Тарых,Catégorie principale
78151.0,ВКП(б)нин Кыргыз Областтык үчүнчү конференциясы,"ВКП(б)нин Кыргыз Областтык үчүнчү конференциясы - 1927-ж. 1-7-мартта Фрунзе шаарында өткөн. Ага партиянын 2494 мүчөсүнөн жана 2168 мүчөлүгүнө кандидатынан чечүүчү добуш менен 134 делегат, кеңеш берүүчү добуш менен 20 делегат катышкан. Конференция ВКП(б) Кыргыз обкомунун, обл. текшерүү комиссия­сынын, обл. контроль комиссиясы­нын (ОКК) ж-а Жумушчу-Дыйкан Инспекциясынын (ЖДИ) отчётторун угуп, комсомолдун иши, аялдар арасындагы иш, Кырг-ндын чарб. курулушунун абалы ж-а милдеттери жөнүндөгү маселелерди талкуулап, обл. парт, уюмдун жетекчи органдарын шайла­ган. Анда партия обкомунун отчёттук мезгилиндеги саясий жолу жана уюштуруу иши толук бойдон жактырылып, жүргүзгөн иши канааттандырарлык деп табылган. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаев. -Фрунзе: Кыргыз Совет Энциклопедиясынын башкы редакциясы, 1977. Том 2. В - Иридий. -672 б.",ky,Тарых,aléatoire,https://ky.wikipedia.org/?curid=78151,112,,['ru'],False,Тарых,Catégorie principale
77735.0,Москва көтөрүлүшү,"Москва көтөрүлүшү (1547) - Русь мамлекетиндеги феодалдарга карты шаардык көтөрүлүш. Боярлар башкарып турган кезде күчөгөн феод, эзүү туудурган таптык карама-каршылыктын курчушунан улам чыккан. 1547-ж. 21-июнда Москвадагы чоң өрт салыктан айрыкча жапа чеккендердин толкундоосун күчөткөн. Падыша Иван IV Воробьёв айылына жашынып аман калган. Козголоңчулар эзүүнү күчөткөн князь Ю. В. Глинскийди өлтүрүп, боярлардын үй- мүлкүн талаган. 29-июнда куралданган козголоцчулар Воробьёв кышына барып, Глинскийлердин тирүү калгандарын берүү, өлтүрүү жагын падышадан талап кылып, сүйлөшүүлөрдөн кийин Москвага кайтышкан. Өкмөт козголоңчулардын бир даарын кырган, калган козголоңчулар Москвадан качып кутулган. Москва көтөрүлүшү басылганы менен башка шаар, райондорго да таасир тийгизген. Көтөрүлүштүн натыйжасында Глинскийлердин өкмөтү кулаган. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Бишкек: Кыргыз Совет Энциклопедиясынын башкы редакциясы, 1979. Том 4. Лактация - Пиррол. -656 б.",ky,Тарых,aléatoire,https://ky.wikipedia.org/?curid=77735,124,,['ru'],False,Тарых,Catégorie principale
77562.0,Омейя династиясы,"Омейя династиясы- араб халифтеринин 661 -750-ж. сурап турган династиясы. Мекедеги Курейши уруусунун Омейя тукумунан чыккан. Анын биринчи халифи Сириянын башкаруучусу Муавия I (661-680) болгон. Омейя династиясы Түн. Африканы, Пиреней жана алардын көп бөлүгүн, Орто Азия, Азербайжан менен Грузиянын бир катар жерин караткан. Алардын бийлиги укумдап-тукумга калган. Халифаттын борборун Куфтан Дамаскиге көчүрүшкөн. Омейя династиясы тушунда араб тили мамл. тил болуп, алтын динар менен күмүш дирхендер чыгарылган. Соода жанa кол өнөрү өнүккөн. Кийинчерээк шейиттердин козголоңу күчөп, Абу Муслим баштаган көтөрулуштүн (747-750) натыйжасында Омейя династиясы кулатылып. бийликке Аббасилер келген. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Бишкек: Кыргыз Совет Энциклопедиясынын башкы редакциясы, 1979. Том 4. Лактация - Пиррол. -656 б.",ky,Тарых,aléatoire,https://ky.wikipedia.org/?curid=77562,112,,['ru'],False,Тарых,Catégorie principale
77551.0,Олив тынчтыгы,"Олив тынчтыгы (1660) Швеция менен Речь Посполитанын (союзда Австрия жанa Бранденбург) ортосу да түзүлгөн; Копенгаген тынчтыгы (1660) менен бирге Түндүк согушун (1655-1660) аяктаткан. Франциянын арачылыгы менен Данцигге (Гданьск) жакын Олив монастырында 1660-ж. 3-майда кол коюлган. Олив тынчтыгы боюнча поляк королу Ян II Казимир Швеция королдугунун тактысына доомат кылуудан баш тарткан, Швеция Эстляндияны, Эзель менен дээрлик бүткүл Лифляндияны (негизинен 16-17-кылымдын башында басып алган аймак) өзүн калтырган. Олив тынчтыгы Орусиянын Швеция менен Кардис тынчтык договорун (1661) түзүүсүн тездеткен. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Бишкек: Кыргыз Совет Энциклопедиясынын башкы редакциясы, 1979. Том 4. Лактация - Пиррол. -656 б.",ky,Тарых,aléatoire,https://ky.wikipedia.org/?curid=77551,102,,['ru'],False,Тарых,Catégorie principale
86820.0,Эпигондор,"Эпигондор (гр. epigonoi - тукум, кийин туулгандар) - 1) Байыркы грек мифологиясында Фивы шаарын чаап алабыз деп, куру бекер курчоого алгандар (аргосстук жети баатырдын уулдары). Бирок Эпигондор бул максатына 10 жылдан кийин араң жетишкен. 2) Б. з. ч. 3-кылымда Александрдын кулаган монархиясын бөлүштүрүү үчүн күрөшкөн диадохтордун (А. Македонскийдин кол башчыларынын) уулдары. Өтмө мааниде-башталган жолду, ишти өзүнчө улантып кете албагандар. «Эпигончулук» деген ушундан калган. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Фрунзе: Кыргыз Совет Энциклопедиясынын башкы редакциясы, 1980. Т. 6. Тоо климаты - Яшма. -656 б.",ky,Тарых,aléatoire,https://ky.wikipedia.org/?curid=86820,90,,['ru'],False,Тарых,Catégorie principale
77559.0,Ольденбургдар,"Ольденбургдар - Ольденбург не­мец графтарынын тукумунан чыккан бир нече династия. Ольденбургдардын өкүлдөрү Данияда (1448-1863), Норвегияда (1450-1814), Швецияда (1457-1523. кез-кези менен) жанa Шлезвиг-Гольштейнде (1460-1863) сурак кылган. Ольденбургдардын бир бутагы - Готторптор. Глюксбургдар цинастиясы да Ольденбургдардан чыккан. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Бишкек: Кыргыз Совет Энциклопедиясынын башкы редакциясы, 1979. Том 4. Лактация - Пиррол. -656 б.",ky,Тарых,aléatoire,https://ky.wikipedia.org/?curid=77559,61,,['ru'],False,Тарых,Catégorie principale
48322.0,Абразия,"Абразия (лат. abrasio кыруу, жышуу) деңизде, көлдө жана ири суу сактагычтарда толкун менен шарпылдактын таасиринен жээктердин жемирилип бузулушу. Абразиянын тездиги толкундун күчүнө, жээктеги тоотектердин курамына байланыштуу. Абразиянын натыйжасында жээкте абразиялык (жемиринди) тектир менен жар (клиф) түзүлөт. Айрым учурда жээк жемирилип отуруп кашаты тегизделип, жайык формага өтөт. Тоотектердин абразиядан пайда болгон кесек сыныктары, кум, чопо жана башка толкун менен шиленип, суу түбүндөгү абразиялык жантаймалардын этегине чогулуп, аккумуляциялык кашатты пайда кылат. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,География,ordonné,https://ky.wikipedia.org/?curid=48322,92,,['ru'],False,География,Catégorie principale
17554.0,Авиз,"Авиз - суу тартыш аймактарда же калктуу конуштарда сууну топтоо жана сактоо үчүн курулган жасалма көлмө. Өлчөмү анча чоң эмес, адатта тегерек же төрт бурч формасында казылат. Мурда, суу куурлары курула элек мезгилдерде, шаар жана кыштактарда чектелген жерлерде казылып, суу алып туруу үчүн пайдаланылган. Негизинен Фергана өрөөнүндө кеңири таралган. Башка тилдерде хауд (арабча),хавза («ойдуң» маанисинде), хавд (тажикче -көл), ховуз (өзбек, түркмөн, азербайжан тилдеринде - көлмө, суу сактагыч), хавуза (грекче) деп аталат. Термин географиялык аттардын бир компонентин да түзөт. == Колдонулган адабияттар == Кыргыз улуттук энциклопедиясы",ky,География,ordonné,https://ky.wikipedia.org/?curid=17554,89,,['ru'],False,География,Catégorie principale
48386.0,Австралия зоогеографиялык облусу,"Австралия зоогеографиялык облусу - Австралия жана ага чектеш аралдарды камтыйт. Ал 5 кичи облустан: Австралия (Австралиянын көпчүлүк бөлүгү, Тасман аралы), Папуас (Жаңы Гвинея жана батыш тараптагы аралдар), Жаңы Зеландия (Жаңы Зеландия жана Окленд, Макзори, Чатем аралы), Полинезия (Полинезия, Микронезия жана Меланезия аралы) жана Гавайиден (Гавайи аралы) турат. Австралия зоогеографиялык облустун эзелтен берки географиялык обочолонуусу, анын аймактарында байыркы жана өтө сейрек учуроочу эндемик, өзгөчө жаныбарлар дүйнөсүнүн калыптанышына алып келген. Бул жерде жөнөкөй сүт эмүүчүлөр, анын ичинде бир тешиктүү жумуртка туучулар (өрдөктумшуктар, чүткөрлөр) жана баштыкчандар (160ка жакын түрү) басымдуулук кылат. Австралияда бөрсө (кенгуру), баштыкчан кумурскачылар, баштыкчан суусарлар, баштыкчан кашкулактар, баштыкчан жарганаттар, баштыкчан көрчычкандар, вомбаттар, баштыкчан аюу (коала), баштыкчан ибилис жана башкалар жашайт. Кемирүүчүлөр жана жарганаттардан башка чөптүү плаценталуу сүт эмүүчүлөр Австралия зоогеографиялык облусуна адам алып келип, кийин жапайы түргө айланып кеткен (жапайы коён, чочко, түлкү, ит жана башка). Баштыкчандар Австралияда адатта башка континенттерде чөптүү (плаценттүү) сүт эмүүчүлөр жашагандай жерлерди ээлейт, ошондуктан булардын тиричилик мүнөзү окшош калыптанган. Бул облустагы 700гө жакын куштардын 450дөйү (казуарлар, бейиш кушу, балчылар, кооз куйруктуулар көп, тотукуштар, таажычан көгүчкөндөр, чабакчылар жана башка) эндемиктер. Сойлоочулардын жалдуу крокодил, гаттерия, геккондор, жакалуу кескелдирик, тикендүү кескелдириктер, сцинктер кезигет. Жыландардын көбү уулуу, негизинен аспид уруусуна кирет. Тузсуз сууда жашоочулардын мүнөздүү өкүлү эки түрдүү демалуучу мүйүзтиш балыгы. Түндүк Австралия зоогеографиялык облусунун (Папуас кичи облусу) жаныбарлар дүйнөсү Инди-Малайя зоогеографиялык облусунун фаунасына окшош. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14-046-1",ky,География,ordonné,https://ky.wikipedia.org/?curid=48386,238,,['ru'],False,География,Catégorie principale
11763.0,Колот,"Колот - тоо этектеринде, адырларда, өрөөндөрдүн капталдарында эки кырдын жеөрөөндөрдүн капталдарында эки кырдын же жондун аралыгындагы капталдары жантайыңкы оёң жер; кууш тоо өрөөнү. Кыргызстандын аймагында рельефтин мындай формасына байланыштуу пайда болгон топонимдер да кездешет, мис., Колот (кыштак, Базар-Коргон районунда), Жол колот ( Ак-Суу районундагы кыштак) жана башка. == Адабият == Кыргызстандын географиясы/Мамлекеттик тил жана энциклопедия борбору. - Б.: 2004. Archived 2013-07-28 at the Wayback Machine ISBN 9967-14-006-2",ky,География,aléatoire,https://ky.wikipedia.org/?curid=11763,67,,['ru'],False,География,Catégorie principale
49003.0,Акватория,"Акватория - (латынча aqua - суу жана territorium территория), океандын, деңиздин, суу сактагычтын же порттун белгиленген чегиндеги суу бети (мейкиндиги). Акватория жүк жүктөө жана түшүрүү үчүн кемени токтотууга (порт акваториясы), кеме курулушунун акыркы жумуштарын бүтүрүүгө жана кеме ремонттоого (завод Акваториясы), техниканы сыноого (суу полигону) пайдаланылат. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14-046-1",ky,География,aléatoire,https://ky.wikipedia.org/?curid=49003,67,,['ru'],False,География,Catégorie principale
48692.0,Айсберг,"Айсберг (англ. iceberg, голл. Ijsberg; ise, ijs муз, berg - тоо) - океан менен деңиздерде калкып жүргөн же алардын тайыз жеринде токтоп калган муз тоо. Ал материк муздарынын четтеринен омурулуп бөлүнүшүнөн пайда болот. Көлөмүнүн 83-90%и суу астында; суу үстүндөгү бөлүгүнүн орточо бийиктиги 5 мден жогору, Арктикада 70 м, Антарктидада 100 м. Узуну жана туурасы бир нече кмге жетет. Ири айсбергдер Антарктика, Канадалык Арктика аралында жана Гренландияда көп пайда болот. Айсберг деңиз катнашуусу үчүн опурталдуу (мисалы, 1912-ж. «Титаник» жана 1959-ж. «Хедтофт» кемелери айсберг менен болгон кагылышуу). Түндүк Атлантикада айсбергке байкоо жүргүзүү боюнча «Муздагы күзөт» кызматы иштейт. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14-046-1",ky,География,aléatoire,https://ky.wikipedia.org/?curid=48692,117,,['ru'],False,География,Catégorie principale
80708.0,Топография,"Топография - (гр. topos - орун жана ...графил) - топографиялык карталар түзүү аркылуу жер бетин географиялык жана геометриялык жактан изилдөөчү илимий-техникалык тармак. Топография картография менен геодезиянын ортосундагы илим. Ал бир жагынан картографиядагы аймактардын жалпы географиялык картасын түзүү ыкмаларын камтыса, экинчи жактан геодезиянын картага түшүрүлүүчү географиялык жана социалдык-экон. объектилеринин жайгашуусун, формасын, көлөмүн аныктоо үчүн түздөн түз жер бетинен жана аэросүрөт боюнча өлчөө маселелерин изилдейт. Топографиялык карта түзүү жумуштары алгач 16-кылымда жүргүзүлгөн. 18-кылымда так өлчөөчү аппараттардын пайда болушунан жер бетинде жүргүзүлгөн Топографиялык съёмкалардын тактыгы жана сапаты артып, 20-кылымдын 1-жарымынан аэросүрөт,кийинки кезде космостук Топографиялык съёмкалар кеңири колдонула баштады. Жер бетинде жүргүзүлүүчү Топографиялык съёмкалар аянты кичине аймактарда мензула менен аткарылат. тоолуу жана татаал шарттуу райондордо Топография жумуштары фототеодолиттик съёмка боюнча жүргүзүлөт. космостук съёмка азырынча өздөштүрүлбөгөн жана аз изилденген уюлдук аймактардын, чытырман токойлуу жерлердин, чөлдөрдүн кичине масштабдуу, ошондой эле обзордук Топографиялык карталарын түзүү менен чектелет. Негизги Топографиялык съёмка жүргүзүү ыкмасы - аэрофототопография. Азыркы учурда Топографиялык съёмка жүргүзүүнүн ыкмалары автоматташтырылууда. Бул Айдын ж. б. асман телолорунун карталарын түзүүгө, топографиялык карталарды тез жана так түзүп, бат жаңыртып турууга мүмкүндүк берет == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Фрунзе: Кыргыз Совет Энциклопедиясынын башкы редакциясы, 1980. Т. 6. Тоо климаты - Яшма. -656 б.",ky,География,aléatoire,https://ky.wikipedia.org/?curid=80708,200,,['ru'],False,География,Catégorie principale
78475.0,Жиптик,"Жиптик - Баткен районунундагы суу, Кайыңды суусунун негизги куймасы. Алай кырка тоосунун түн. капталынан агып түшөт. Узундугу 24 км, алабынын аянты 185 км2. Алабынын деңиз деңг. орт.бийикт. 3800 м. Ж. суусу Щуровский мөңгүсүнөн башталып, адегенде түндүк-батышты, анан батышты карай агып, Миңтеке суусу менен кошулгандан кийин Киндик деп аталат. Терең кокту аркылуу шар агат. 7 куймасы бар. Суу куралуу облусуна кирет. Жылдык орт. чыгымы Щуровский мөңгүсүнөн 6 км төмөн 1,46 м3/сек, төмөнкү бөлүгүндө 2-3 м3/сек. Эң көп чыгымы июнь - июлда, эң азы февралда байкалат. Сугатка пайдаланылат. Өрөөнү жайыт. == Колдонулган адабияттар == Кыргызстандын географиясы. Бишкек: Мамлекеттик тил жана энциклопедия борбору, 2004, s. 71-72. ISBN 9967-14-006-2",ky,География,aléatoire,https://ky.wikipedia.org/?curid=78475,105,,['ru'],False,География,Catégorie principale
52074.0,Изосызыктар,"Изосызыктар (изо... жана сызык) - географиялык картада, вертикалдык кесилиште же графикте кандайдыр бир бирдей маанидеги чоңдуктарды (мисалы, температура, басым ж. б.) туташтыруучу сызык. Айрым мезгилдеги же бир учурдагы үзгүлтүксүз кубулуштарга мүнөздөмө берет (мисалы, изобаттар, изобара). Табигый жана социалдык экономикалык кубулуштарды картага түшүрүү, ошондой эле алардын сандык мүнөздөмөлөрүн алууда жана өз ара корреляциялык байланышын анализдөөдө пайдаланылат. == Колдонулган адабияттар == “Кыргызстан” улуттук энциклопедиясы: 3-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2011. 784 бет, илл. ISBN 978 9967-14-074-5",ky,География,aléatoire,https://ky.wikipedia.org/?curid=52074,83,,['ru'],False,География,Catégorie principale
67001.0,Такыр,"Такыр - Орто Азиядагы, Казакстандагы ж. б. чөлдөгү чополуу, илээшкек баткактуу тегиз жер; субтропик зоналарынын чөлдөрүндөгү чополуу тегиз оёңдорго мүнөздүү топурак тиби. Үстүнкү катуу катмары (кызгылтым же коңур сары боз топурак) иретсиз жарылып, туурулуп жатат. Алардын аянты бир нече м2ден жүздөгөн км2ге чейин жетет. Жамгырда, кар эригенде жуулуп келип, оёң жерлерге чөккөн майда туздуу чополордон пайда болот. Ылай кургаганда бети жаракаланып кетет. Өсүмдүктөр жокко эсе. Ал топурагынын өзгөчөлүгүнө байланыштуу. Курамында 0,2-0,5% чиринди бар. Жогорку горизонту 5-10 см калыңдыкта ачык-боз өңдө болуп, тузду камтыбаган тыгыз чопо кабыкчасын түзөт. Анын астында тек пайда кылуучу туздуу катмар жатат. Мындай топуракты өздөштүрүү кыйын жана кымбатка турат. Алгач шордон арылтып, минералдык, органикалык жер семирткичтерди колдонуп, андан соң шор жерге өсүүчү өсүмдүктөрдү айдап, кийин пахта ж. б. маданий өсүмдүктөрдү өстүрсө болот. Такыр көбүнчө дарыялардын дельталарында, кумдуу чөлдөрдөгү жалчалардын аралыктарында жайгашкан оёң жерлерде, тоо этегиндеги түздүктөрдүн төмөнкү бөлүктөрүндө кездешет. Жаан учурунда Такырлар анча терең эмес көлмөлөрдү пайда кылат. Сууда жашыл, көк-жашыл балырлар кескин көбөйөт. Такырлар Орто Азия, Казакстан, Моңголия, Алдынкы Азия, Түндүк Америка, Австралия ж. б. жерлерде кездешет, ошондой эле топоним катарында да (мисалы, Чүй боорундагы Такыр-Төр суулары ж. б.) колдонулат. == Колдонулган адабияттар == “Кыргызстан” улуттук энциклопедиясы: 6-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. 816 бет, илл. ISBN 978 9967-14-117-9",ky,География,aléatoire,https://ky.wikipedia.org/?curid=67001,212,,['ru'],False,География,Catégorie principale
54072.0,Макала долбоору:Бухлоэ,Бухлоэ (Калып:IPA-de) - Германиянын Бавария Жериндеги шаар. Чыгыш Альгой районуна карайт. Швабия административдик округуна тиешелүү. Калкы - 12 542 киши (2014-ж.). Аянты - 36.16 км2. == Тышкы шилтемелер == Buchloe's official homepage Buchloe Bavarian Red Cross Archived 2015-08-10 at the Wayback Machine Buchloe Volunteer Fire Brigade Buchloe Wasserwacht Buchloe Parish Archived 2007-03-11 at archive.today Almshouse in Lindenberg neighbourhood Archived 2006-02-10 at the Wayback Machine,ky,География,aléatoire,https://ky.wikipedia.org/?curid=54072,64,,['en'],False,География,Catégorie principale
13047.0,Экватор,"Экватор (equator) - Жер бетинин борбору аркылуу өтүүчү жана Жердин айлануу огуна перпендикуляр болгон элестетилген кесилишүү сызыгы. Ал Жер шарын Түндүк жана Түштүк жарым шарга бөлөт. Географиялык кеңдикти эсептөөнүн башталышы катары кызмат кылат. Экватордун узундугу 40075696 м. == Экватордук координаталар == Асман жарык чыгаруучусунун жантайышы жана саат бурчу (же тик чыгышы). == Экватордук күн сааты == Күн сааты жөнөкөй түзүлүштүү түрү. Анын көрсөткүчү Жердин айлануу огуна параллель жайгашат жана дүйнөнүн уюлуна багытталган, ал эми циферблаты бул багытка перпендикуляр болот. Көрсөткүчтөн түшкөн көлөкө циферблатта айлананы сызат. Циферблаттагы цифралар кадимки сааттагыдай эле бирдей аралыкта жайгашат, айырмасы - айлана 12 эмес 24 саатка бөлүнөт. == Булактар == Астрономия. Энциклопедиялык окуу куралы, 2004, Бишкек Башкы редактор: Ү. Асанов. Жооптуу редактор: Э. Мамбетакунов",ky,География,aléatoire,https://ky.wikipedia.org/?curid=13047,118,,['ru'],False,География,Catégorie principale
78737.0,Арка,"Арка - геогр. объектинин ордун - тоонун артын, сыртты, түн. тараптагы аймакты, тескей бетти чагылдырган түшүнүк. Кыргыздар айрым тоону - «арка тоо» деп да аташат. Орто Азия, Казакстан м-н Кыргызстанда геогр. энчилүү ат же анын бир компоненти катары кеңири таралган, мис., Арка, Аркалык (Лейлек, Базар-Коргон р-ндагы кыштактар), Кудратарка, Тактарка (Түштүк Уралдагы тоолор), Аркалы, Сарарка (Казакстандагы тоолор) ж. б. == Дагы караңыз == Арка, Лейлек району Аркалык, Базар-Коргон району == Колдонулган адабияттар == Кыргызстандын географиясы. Бишкек: Мамлекеттик тил жана энциклопедия борбору, 2004, s. 71-72. ISBN 9967-14-006-2",ky,География,aléatoire,https://ky.wikipedia.org/?curid=78737,85,,['ru'],False,География,Catégorie principale
48425.0,Автоморфтуу топурак,"Автоморфтуу топурак - физика-химиялык кубулуштардын таасиринен ар түрдүү тоотектердин үбөлөнүп, күкүмдөлүшүнөн пайда болгон топурак. Алар негизинен кургак климаттык шартта өөрчүп, өрөөндөрдө, бөксөтоо жана субальп, альп алкактарында таралган. Ага күл, кара, күрөң, кара күрөң токой, коңур, боз, ошондой эле субальп, альп жана башка типтеги топурактар кирет. Автоморфтуу топурак жер бетинин басымдуу бөлүгүн ээлейт. Кыргызстандын бардык аймагында кездешет. Автоморфтуу топурак башка топурак түрлөрү сыяктуу деградацияга алып келүүчү коркунучтуу факторлорго - эрозия, кыртыш түзүлүшүнүн бузулушу, шорлонуу, чириндилүүлүгүнүн төмөндөшү жана кыртышынын булгануусуна дуушар болот. Ошондуктан, бул топуракты эрозиядан жана башка бузулуудан сактоо, күрдүүлүгүн жогорлатуу талап кылынат. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14-046-1",ky,География,ordonné,https://ky.wikipedia.org/?curid=48425,114,,['ru'],False,География,Catégorie principale
66976.0,Тайга,"Тайга - түндүк мелүүн алкактагы ийне жалбырактуу токойлор. Мында жазы жалбырактуу токойлор да кездешет. Дарактардан негизинен карагай, мырза карагай, көк карагай өсөт. Бадалдары сейрек. Зоналуулук принциби боюнча Тайга түндүк, ортонку жана түштүк зоначаларга бөлүнүп, алар КМШнын Чыгыш Европа жана Батыш Сибирь түздүктөрүндө даана байкалат. Тайга Европа менен Азиянын, Түндүк Американын түндүк бөлүгүнүн кенен мейкиндиктерин ээлейт. Ал өсүмдүк курамына жараша каралжын түстөгү ийне жалбырактуу (карагай, көк карагай, сибирь мырза карагайы, бал карагай) жана ачык түстөгү ийне жалбырактуу (мырза карагай, кызыл карагай жана америка мырза карагайынын айрым түрлөрү) токойлор болуп бөлүнөт. Тайгада өнөр жайга керектүү дарактын көп түрү өсөт. == Колдонулган адабияттар == “Кыргызстан” улуттук энциклопедиясы: 6-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. 816 бет, илл. ISBN 978 9967-14-117-9",ky,География,aléatoire,https://ky.wikipedia.org/?curid=66976,125,,['ru'],False,География,Catégorie principale
51062.0,Тегирмеч,"Тегирмеч (2023-жылдын 1-январына чейин - Валакиш) - Кыргызстандын Баткен облусунун Кадамжай районундагы айыл. Үч-Коргон айыл аймагына караштуу. Райондун борбору Пүлгөн кыштагынан 43 км түндүк-чыгыш тарапта. Кызыл-Кыя темир жол бекетинен 8 км. Деңиз деңгээлинен 910 м бийиктикте жайгашкан. Калкы 1958 (2006); негизинен мал чарбасында эмгектенет. Орто мектеп, эки үй-бүлөлүк врачтартобуиштейт. == Булактар == “Кыргызстан” улуттук энциклопедиясы: 2-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2007. 808 бет, илл. ISBN 978 9967-14-055 -4",ky,География,aléatoire,https://ky.wikipedia.org/?curid=51062,77,,['ru'],False,География,Catégorie principale
47125.0,Жер меридианы,"Жер меридианы - Жердин эки уюлун туташтыруучу (көңүлдө) сызык. Анын бардык чекити бирдей географиялык узундукка ээ. Жер меридианын жээктей географиялык кеңдик эсептелинет; экватордон түндүктө түндүк, түштүктө түштүк кеңдик жай­гашкан. Жер меридианынын толук узундугу (Жер айланасы) Красовский эллипсоиди боюнча - 40 008 550 км, к. Географиялык координаталар. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14-046-1",ky,География,aléatoire,https://ky.wikipedia.org/?curid=47125,68,,['ru'],False,География,Catégorie principale
85015.0,Суу деңгээли,"Суу деңгээли - дарыя, көл сууларынын бетинин кандайдыр бир шарттуу горизонталдык бетке (бул салыштырмалуу суу деңгээли) карата алынган салыштырмалуу бийиктик. Агын суулардын деңгээли негизинен суунун чыгымына, нуктун деформациясына, бөгөттөрдүн пайда болушуна, туюк суу мейкиндиктердин (көлдүн, суу сактагычтын) деңгээли - суу балансынын элементтеринин ортосундагы катышка, шамалдын таасирине, сейши кубулуштарына ж. б. байланыштуу өзгөрөт. Жыл ичинде деңгээлдик өзгөрүүлөр климатка жараша болуп, көлдөрдө бир нече смден 2-3 мге чейин, чоң дайраларда 5-12 м болот. == Байланыштуу макалалар == Деңиз деңгээли == Колдонулган адабияттар == Кыргызстандын географиясы. Бишкек: Мамлекеттик тил жана энциклопедия борбору, 2004, s. 71-72. ISBN 9967-14-006-2",ky,География,aléatoire,https://ky.wikipedia.org/?curid=85015,94,,['ru'],False,География,Catégorie principale
48519.0,Агым,"Агым - (агын) суунун нук менен агуу кыймылы. Жер бетине түшкөн жаан-чачындан, кар жана мөңгүнүн эришинен пайда болгон суулар эңкейишти карай сарыгып агып, бирине бири кошулуп, улам чоңоюп олтуруп, туруктуу нукка куюп, агын сууларды пайда кылат. Агын суулар бири бирине кошулуп, дарыяны жаратат. Дарыя көлгө, деңизге, океанга куят. Бул процесстер агымдын пайда болуу же агым калыптануу процесси деп аталат. Убакыт бирдиги ичинде (жыл) агып келип, океанга кошулган суу да «дарыя агымы» деп аталат. Ал эми суунун нук аркылуу агуу кыймылын «агын» деп атоо ылайык. == Дагы караңыз == Деңиз агымдары == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14-046-1",ky,География,ordonné,https://ky.wikipedia.org/?curid=48519,112,,['ru'],False,География,Catégorie principale
54923.0,Кергелен-Гауссберг,"Кергелен-Гауссберг, Кергелен - Инди океандын түштүгүндөгү суу астындагы кырка тоо. Антарктидага жакын, Африка-Антарктида жана Австралия-Антарктида чуңкурдуктарынын аралыгында 2600 кмге созулуп жатат. Жазылыгы 950 кмге чейин. Океандын бетинен кырка тоонун кырына чейинки басымдуулук кылган тереңдиги 1000-2000 м. Кырка тоонун чокулары суудан чыгып, аралдарды пайда кылат; алардын эң ирилери - Кергелен, Херд. Кергелен-Гауссберг океан түбүнөн келки көтөрүлүп, айрым жерлерине жанартоо формалары мүнөздүү. Негизинен базальт тоо тектеринен түзүлгөн. Кырка тоодогу жанартоо палеогенден баштап аракетте. Кырка тоону 1929-31-жылдары Д. Моусон баштаган Австралия экспедициясы ачкан. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104-9",ky,География,aléatoire,https://ky.wikipedia.org/?curid=54923,108,,['ru'],False,География,Catégorie principale
85039.0,Тышкы күчтөр,"Тышкы күчтөр - жер бетиндеги же жер кыртышынын анча терең эмес бөлүгүндө болуп жаткан экзогендик процесстерге таасирин тийгизип жаткан күчтөр. Ал процесстер негизинен күн энергиясына, оордук күчүнө, организмдердин иш-аракеттерине байланыштуу болот. Тышкы күчтөрдүн таасиринен тоотектер үбөлөнүп (талкаланып), аларды түзгөн минералдар хим. өзгөрүүлөргө (физ., хим., органикалык үбөлөнүүлөргө) дуушарланат; тоотектердин талкаланып борпоңдолгон, эрип кеткен материалдары агын суу, шамал, мөңгү менен башка жерге оошот; бул материалдар кургактыкка, суу алаптарынын тамандарына топтолуп, акырындап чөкмө тектерге айланып кетет. Тышкы күчтөр жер бетинде морфоскульптуралардын пайда болушуна шарт түзөт; ички күчтөр менен кошо Жердин рельефин калыптандырат; чөкмө тек катмарларын пайда кылып, алар менен байланыштуу кен байлыктарды жаратат. == Колдонулган адабияттар == Кыргызстандын географиясы. Бишкек: Мамлекеттик тил жана энциклопедия борбору, 2004, s. 71-72. ISBN 9967-14-006-2",ky,География,aléatoire,https://ky.wikipedia.org/?curid=85039,117,,['ru'],False,География,Catégorie principale
57216.0,Нук эрозиясы,"Нук эрозиясы - агын суулар менен кыян-селдердин таасиринен кокту-колоттордун, өзөн-сайлардын нуктарынын оюлуп, жемирилип, талкаланышы. Нук эрозиясы тоолуу аймактарда күчтүү жүрөт. Шар аккан суу, кыян-сел өтө зор күч мененжолунда кездешкен борпоң тектерди (кум, шагыл, сайташ жана башка) жемирип, оюп, өзү мененкошо агызып кетет. Натыйжада суунун нугу, таманы тереңдеп, капталдары тик өзөн келип чыгат. Кыргызстандын аймагында, тоолордо мындай кубулуштар көп байкалат. == Колдонулган адабияттар == “Кыргызстан” улуттук энциклопедиясы: 5-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. илл. ISBN 978 9967-14-111-7",ky,География,aléatoire,https://ky.wikipedia.org/?curid=57216,85,,['ru'],False,География,Catégorie principale
67004.0,Талаа зоналары,"Талаа зоналары - Түндүк жана Түштүк жарым шарлардын мелүүн жана субтропиктик алкактарындагы табигый аймактар. Мелүүн алкактын талаа зонасынын басымдуу бөлүгү айдоо талаалар, субтропик алкагыныкы көбүнчө сугат дыйканчылыгына жана жайытка айланган. Климаты кургак континенттик; кара коңур топурактуу. Табигый өсүмдүктөрүнөн ак кылкан, бетеге, коңур баш, грамм жана бизон чөптөрү, айрым жерлерде бадалдар, дарыя жайылмаларында токой кездешет. == Колдонулган адабияттар == “Кыргызстан” улуттук энциклопедиясы: 6-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. 816 бет, илл. ISBN 978 9967-14-117-9",ky,География,aléatoire,https://ky.wikipedia.org/?curid=67004,82,,['ru'],False,География,Catégorie principale
132779.0,Ада Блэкжек,"Ада Блэкжек (туулганда берилген аты Делутук; 1898-жылы 10-майда - 1983-жылы 29-майда) эскимос аял, инупиат элинин өкүлү, ошол кезде адам жашабаган Врангель аралынын биринчи тургуну болгон. Вильялмур Стефанссондун Арктикалык экспедициясынын катаал шарттарда аман калган жалгыз мүчөсү. == Өмүр баяны == Ада Делутук Алясканын Соломон кыштагынан сегиз чакырым алыстыкта жайгашкан Спрус-Крик айылында төрөлгөн. Аданын атасы сегиз жашында каза болуп, апасы аны эжеси Рита менен Аляскадагы миссионердик мектепке жиберет. Ал миссионерлердин колунда чоңойгон; алардын мектебинде Ада англисче окуганды жана тигүүчүлүктү үйрөнгөн. 16 жашында Ада мергенчи жана ит чана айдаган Джек Блэкжекке турмушка чыгып, Сьюард жарым аралына көчүп барган. Алардын үч баласы бар болчу, алардын экөө ымыркай кезинде чарчап калган. Джек Аданы кордоп, акыры аны кургак учук менен ооруган уулу менен таштап кеткен. Ада үйлөрдү тазалап, шахтерлор үчүн кийим, бирок баласын кургак учуктан дарылаганга акчасы дагы эле жетишсиз болчу. Баласын убактылуу балдар үйүнө жайгаштырууга туура келген. Ада баласын балдар үйүнөн алып, аны менен Сиэтлге көчүп кетүү үчүн акча табууну чечкен. Ал Врангель аралындагы Чукча деңизине Арктикалык экспедицияга жумушка орношкон. == Экспедиция == 1921-жылдын 15-сентябрында экспедиция аралды Канаданын же Улуу Британиянын аймагы деп жарыялоо үчүн Врангель аралында кыштоо үчүн калган. Командада ашпозчу, тигүүчү Ададан башка дагы төрт киши бар эле. Бир жылдан кийин тамак-аш түгөнө баштады. Экспедициянын үч мүчөсү жардам жана азык-түлүк алуу үмүтү менен тоңуп калган Лонга кысыктан өтүүгө аракет кылышкан. Ошондон бери аларды эч ким көргөн жок. Алар дайынсыз жоголду. Оорулуу экспедиция мүчөсү Аданын камкордугунда аралга калтырылган. Ада ал көз жумганга чейин ага кам көргөн. Ада Блэкжек өтө оор шарттарда аман калган. Ал сегиз айдан кийин, 1923-жылы 19-августта куткарылган. == Экспедициядан кийинки жашоосу == Экспедициянын жалгыз аман калган мүчөсү куткарылгандан кийин, кээ бир гезиттер аны ""Робинзон Крузо аял"" деп аташкан. Ада Блэкжек эки жылдан бери тапкан акчасына уулун Сиэтлге (Вашингтон штаты) кургак учуктан дарылоого алып барган. Кийин кайра турмушка чыгып, дагы бир уулду болгон. Акыры Аляскага кайтып келип, ал жерде 85 жашка чейин жашаган. Ада Блэкжек Алясканын Палмер шаарындагы мамлекеттик карылар үйүндө каза болуп, Анкориджге коюлган. == Шилтемелер == Ada Blackjack papers at Dartmouth College Library Schachar, Natalie (December 9, 2023). ""Overlooked No More: Ada Blackjack, Survivor of a Harrowing Arctic Expedition"" The New York Times. Retrieved December 11, 2023.",ky,География,ordonné,https://ky.wikipedia.org/?curid=132779,357,,['ru'],False,География,Catégorie principale
28204.0,1968 май Франциядагы окуялар,"1968 май Франциядагы окуялар - демонстрацияларга, массалык дүрбөлөң жана жалпы забастовкага айланган Франциядагы коомдук кризис. Ал өкмөт алмаштырууга, президент де Голльдин отставкага жана кеңири мааниде абдан зор өзгөртүүлөргө акырында алып келген. == Кыска баяндама == 1968 окуялар Париждин университеттерде башталган, биринчиден Париж X - Нантер университетте, андан киийин Сорбонна университетте. Жаштардын каршылык тышкары (эн атактуу уран - ""Тыю салууга тыю сал""), студенттердин кыймылдаткыч күчтөр ар кандай өтө сол идеялардан пайдаланган - марксизм-ленинизм, троцкизм, маоизм, анархизм, далай ирет романтикалык протесттуу духта түшүндүрүлгөн. Ушу караштардын жалпы аты - гошизм, эң мурда Лениндин эмгекте ""Коммунизмде солчулдук балдардын оорусу"" солчулдукту белгиленген. Бардык көтөрүлүштө катышып турган студентерддин саясий көз караштарды белгилөө мүмкүн эмес. Нантерде негизделген анархист кыймылы эң күчтүү болгон. Окуялар катышучуулардын арасында анархист жана солчулдук ураандарды шылдың кылуучулар көп болгон. Көп сорбонндун солчулдук мугалимдер жактырылган (алардын арасында Мишель Фуко да болгон). Окуялардын катышуучулар өзүлөрдү ""жаңы солчулар"" деп аталашкан. Окуялардын бир нече күндөр кийин профсоюздер да чыгышты, мөөнөтсүз болуп кеткен забастовканы жарыялап. Митинг катышуучулар конкретүү саясий талаптар коюшкан, алрдын арысында: де Голлдин отставкага чыгуу жана «40 - 60 - 1000» формуласы (40 саат жумуш жума, 60 жылда пенсияга чыгуу, 1000 франк минималдуу эмгек акы) == Өбөлгөлөр == 1968 окуляардын укмуштулугу - алар мурун болуп көрбөгөн экономикалык өсүүнүн фонунда болуп чыккан. Экономикада бул Даңктуу отуз жылдыктын чокусу болгон. Ошол убагында жашоонун деңгээли Францияда дүйнөдө эң чоң болгон, өлкөнүн керек-жарак коомдун курулууна шарт түзүүлгөн.",ky,Саясат,ordonné,https://ky.wikipedia.org/?curid=28204,227,,['ru'],False,Саясат,Catégorie principale
39182.0,Колдонуучу:Janyl,"==Колдонулган адабият== Саясат таануу. Энциклопедиялык окуу куралы, 2004, Бишкек Мамлекеттик тил жана энциклопедия борбору Башкы редактор: Ү. Асанов. Жооптуу рекдактор: А. Акунов Ред. кеңеш: Б. Солтонбеков (төрага), А. Акунов, Т. Ожукеева, К. Байболов, ж.б ЛОКК Жон (1962-1704) - англис философу, либерализмдин негиздөөчүсү. Л-тун социалдык-саясий концепциясы «Мамлекетти башкаруу жөнүндөгү эки трактат» (1690) камтыйт. Биринчи трактат - Р. Фильмердин феодалдык - патриархалдык «королдун абсолюттук бийлик укугу кудайдан» көз карашын төгүнгө чыгарууга арналган. Экинчиси - конституциялык парламентардык монархия теориясын камтыйт. Мында акыйкатта 1688-89-ж. көтөрүлүштөн (революция) кийин Англияда бекемделген социалдык-саясий түзүлүштү актаган жана негиздеген. Мамлекеттин болбой койбостугун Л. табигый укук жана «коомдук келишим» теориясынын позициясында сүрөттөгөн. Гоббстун мамлекеттин абсолюттук теориясынан айырмаланып, өкмөт Л-туку боюнча «табигый укуктун» айрым гана бөлүктөрү катары берилет (сот адилеттигин жүргүзүү жана тышкы байланыш ж. б. у. с.) бардык калгандарды сөз эркиндиги, динге ишеним жана менчикти өзгөчө эффективдүү коргоо максатында берилет. Мамлекеттеги мыйзам чыгаруучу бийлик аткаруучу бийликтен ажырашы зарыл (сот адилеттигин кошуп), бийликтин өзү мыйзамга баш ийиши керек. Калк эркин, эриктүү болуп калат жана өкмөттү колдобой коюуга укугу бар, жоопкерсиз өкмөттү кулатууга акысы бар",ky,Саясат,ordonné,https://ky.wikipedia.org/?curid=39182,173,,['ru'],False,Саясат,Catégorie principale
5125.0,Абдыганы Эркебаев,"Абдыганы Эркебаев (1953) - кыргыздын мамлекеттик жана коомдук ишмери, сынчы, адабиятчы. Филология илимдеринин доктору (1992), Кыргыз Республикасынын УИАсынын академиги (1993). Кыргызстандын Улуттук ИАсынын президенти болуп (2012-жылдын 11-апрелинен 2017-жылдын апрелине чейин) иштеген. Учурда (2019-жылдын 3-майынан тартып) ал Кыргызстан элинин Ассамблеясынын Кеңешинин төрагасы болуп иштеп келет. == Кыскача өмүр таржымакалы == Абдыганы Эркебаев Кыргызстандын Ош облусуна караштуу Чоң-Алай районуна караштуу Кара-Тейит айылында 1953-жылы 1-сентябрда туулган. 1975-жылы КМУнун филология факультетин кыргыз тили жана адабияты адистиги боюнча артыкчылык диплому менен бүтүргөн. 1976-жылдан Москвадагы М.Горький атындагы дүйнөлүк адабияттар институтунун стажеру, аспиранты болгон. Эмгек жолун Кыргызстан ЛКЖС БКнын пропаганда жана маданий-массалык иштер бөлүмүндө лектор болуп иштөө менен баштаган. 1982-1985-жж. жана 1987-1988-жж. КЖПИде орус жана чет өлкөлүк адабияттар кафедрасынын улук окутуучу болгон. 1985-жылдан «Кыргызстан маданияты» гезитинин башкы редакторунун орунбасары болгон. 1988-жылдан Кыргыз ССРинин ИАсынын Тил жана адабият институтунун директору, 1990-жылдан Кыргыз Республикасынын Жогорку Кеңешинин депутаты, 1991-жылы КРнын Басма сөз жана маалымат министри, 1992-жылы Кыргыз Республикасынын вице-премьер министри, 1993-жылдан Ош облустук мамлекеттик администрациясынын башчысы, 1995-жылдан Кыргыз Республикасынын Жогорку Кеңешинин Эл өкүлдөр жыйынынын депутаты, 1997-жылдан Жыйындын төрагасы болгон. 2000-жылдан КРнын ЖКнын Мыйзам чыгаруу жыйынынын төрагасы болгон. Кийинчерээк КРСУнун проректору болуп иштеди. 2012-жылдын 11-апрелинде Кыргызстандын премьер-министри Өмүрбек Бабановдун буйругу менен Улуттук илимдер академиясынын президенти Шарипа Жоробекованын мөөнөтүнөн мурда кызматынан кетүү боюнча жазылган арызына ылайык Абдыганы Эркебаев Улуттук илимдер академиясынын президентинин милдетин аткаруучу болуп мыйзамда аныкталган тартипте шайланганга чейин дайындалды. Андан соң КР УИАсынын президенти болуп шайланып, бул кызматты 2017-жылдын апрелине (өз ыктыяры менен кызматын тапшырганга чейин) аркалап келди. 2019-жылдын 3-майында ал Кыргызстан элинин Ассамблеясынын Кеңешинин төрагасы болуп шайланган жана азыркыга чейин бул кызматта иштеп келет. == Илимий жана адабий чыгармачылыгы == Филология илимдеринин доктору, Кыргызстан Улуттук Илимдер Академиясынын академиги. 10 китептин жана адабият, искусство жана сая-сат боюнча 200дөн ашык макалалардын, рецензиялардын автору. 1980-жылдан СССР Жазуучулар союзунун мүчөсү. == Үй-бүлөсү == Үй-бүлөлүү. Өмүрлүк жубайы - Бурул Жаналиева. Кызы - Гүлайым, уулдары - Азат, Аскарбек. Тээ 1976-жылы баш кошкон өмүрлүк жубайы Бурул Жаналиева тууралуу Абдыганы Эркебаев 2007-жылы 18-октябрда мындайча маек курган: «1970-жылы жайында абитуриент кезибизде таанышканбыз. 6 жыл сүйлөшүп жүрүп, баш кошконбуз. Бирок, эл катары той өткөрө алган жокмун. Ошондогу шартымды түшүнгөн келинчегиме ыраазы болом. Ижарада жашап, нан сатып алганга тыйын таппай калган күндөр болгон. Ошол кыйынчылыктардын баарын көтөрүп, мени менен бирге жүрдү. ""Адабияттын ак тактары"" аттуу китебиме ""Эң кыйын күндөрдө ушу эмгектин жаралышына күбө болгон, мени колдогон жарыма"" деп атайы арноо жазып коеюн деген ниетим бар болчу. Бирок, бизде ар түркүн психология бар эмеспи, кайра тартынып койдум. Кудай буюрса, дагы ошондой китеп жазып, арначу күн келээр...» - деген академик А.Эркебаев. == Сыйлыктары. Наамдары == А.Эркебаев - республиканын Ленин комсомолу жаштар сыйлыгынын жана Казакстандын Т.Айбергенов атындагы алтын көпүрө сыйлыктарынын ээс === Орус тилинде === Малоизученные страницы истории киргизской литературы. - Б.: ЖЭКА ЛТД, 1999. - 198 с. 1990 год: Приход к власти А.Акаева. - Б.: изд. дом «Кыргызстан», 1997. - 103 с. Десять лет в политике. Б.:Жека, 2000. - 160 с. == Ал тууралуу адабият == Асанов У.А., Жуманазарова А.З., Чоротегин Т.К. Кто есть кто в кыргызской науке: Краткий биобиблиогр. справочник докторов наук Кыргызстана / Под ред. акад. У.А.Асанова. - Бишкек: Гл. ред. Кыргызск. энциклопедии, 1997. - 672 с. Писатели Советского Киргизстана: Справочник / Авторы-составители К.Ботояров, Р.Момунбаева; сост. А.Макеева; Редколл.: Барпы Рыспаев (глав. ред.) и другие. - Фрунзе: ""Адабият"", 1989. - 656 стр. - (здесь: С. 246-247). - ISBN 5-660-00084-3. Кыргыз адабияты: энциклопедиялык окуу куралы. - Б.: Мамлекеттик тил жана энциклопедия борбору, 2004. == Интернеттеги шилтемелер == шилтеме)",ky,Саясат,ordonné,https://ky.wikipedia.org/?curid=5125,565,,['ru'],False,Саясат,Catégorie principale
13115.0,Бириккен Улуттар Уюму,"Бириккен Улуттар Уюму (БУУ) - эл аралык тынчтыкты, коопсуздукту колдоо жана бекемдөө, мамлекеттер аралык тынчтык кызматташтыгын өнүктүрүү максатында суверендүү мамлекеттердин ыктыярдуу биригүүсүнүн негизинде түзүлгөн эл аралык уюм. БУУну түзүү антигитлердик коалициялык негизги мамлекеттердин демилгелери менен ишке ашырыла баштаган. БУУнун аткара турган негизги иш чаралары жана түзүлүшү 2-дүйнөлүк согуштун убагында эле (Москвадагы СССР, АКШ, Улуу Британия мамлекетинин тышкы иштер министрлеринин жыйынында (1943-ж.), Думбартон - Оксфорд конференциясында (1944-ж.), Крым (Ялта) конференциясында (1945-ж.), Сан-Франциско конференциясында (1945-ж.) талкуулана баштаган. Сан-Франциско конференциясында 51 мамлекеттин өкүлдөрү кол койгон (анын ичинен бешөө Коопсуздук Кеңешинин туруктуу мүчөлөрү). БУУнун уставы күчүнө кирген 24-октябрь 1945-жыл - жыл сайын БУУнун түзүлгөн күнү катары белгиленет. БУУнун Уставында бекиген башкы максаттары: эл аралык тынчтыкты жана коопсуздукту коргоо, мамлекеттер аралык кызматташтыкты өнүктүрүү; дүйнө элинин бейкуттугун буза турган ар кандай агрессиялык актыларды, эл аралык талаш-тартыш маселелерин тынчтык жолу менен чечүү жана жөнгө салуу; улуттук өзгөчөлүктөрүн эске алуу менен улуттар арасындагы достукту, тең укуктуулукту өнүктүрүү; адам укуктары тилине, дилине, расасына, жынысына карабастан бардык адамдарга бирдейлигин бекемдөө жана эл аралык маданий, социалдык, экономикалык проблемаларды чечүүдө эл аралык кызматташууну камсыз кылуу. БУУнун Уставында эл аралык кызматташуунун бир нече демократиялык принциптери каралган жана бекитилген: мисалы, баардык мүчөлөрдүн суверендүү тең укуктуулугу; кабыл алган Уставдагы милдеттерди ак ниеттүүлүк жана жоопкерчилик менен аткаруу; эл аралык талаш-тартыштарды чечүүдө эл аралык тынчтыкка, коопсуздукка, адилеттүүлүккө коркунуч алып келбей тургандай негизде чечүү. Азыркы учурда БУУда 193 мамлекет мүчө болуп катталган. БУУнун башкы органдары: 1. Генералдык Ассамблея; 2. Коопсуздук Кеңеши; 3. Экономикалык жана социалдык Кеңеш; 4. Кам көрүү Кеңеши; 5. Эл аралык Сот; 6. Катчылык же Баш катчы, 7. Адам укуктары боюнча Жогорку комиссар. спасибо за внимание! == Булактар == Кыргыз Тарыхы. Энциклопедия. Бишкек, 2003 Мамлекеттик тил жана энциклопедия борбору. И. Арабаев ат. Кыргыз Мамлекеттик Педагогикалык Университети Башкы ред. Ү.А. Асанов, Жооптуу ред. А. А. Асанканов Ред. кеңеш: Ө.Ж. Осмонов (төрага), Т.Н. Өмүрбеков (жооптуу катчысы), А.Ж. Жуманалиев, ж.б. Юридика аталгылары менен түшүнүктөрүнүн орусча-кыргызча түшүндүрмө сөздүгү. Илимий-маалымдама басылыш/АРД/Чекки долбоору, авторлор жамааты. - Б.: 2005, ISBN 9967-428-14-7",ky,Саясат,aléatoire,https://ky.wikipedia.org/?curid=13115,329,,['ru'],False,Саясат,Catégorie principale
83681.0,Согуштук кырдаал,"Согуштук кырдаал - бир мамлекетте коомдук жашоонун согуштук абалга өтүүсү анын мыйзамдуу негиздерине жана укуктук формалдуулуктарына байланыштуу болот. Түркиянын согуштук абалга өтүүсү Т.Б.М.М. (Т.М.Ж.П.) тарабынан чыгарылган чечимдерге байланыштуу болот. Түркия Конституциясынын 66-беренесинде согуштук абалды жарыялоо, же болбосо чет өлкөлөргө куралдуу күч жөнөтүү чечими парламенттин эки палатасынын чогуу жыйналышында кабыл алынышы белгиленген. Мындан башка конституциянын 124-беренесинде катуу көзөмөл жана согуштук абал жарыялоодогу колдонулушу керек болгон ыкмалар кеңири жазылган. Бул берене боюнча: «Согуш башталгандыгын билдирген курч абал жарыяланганда, же мекенге жана мамлекетке каршы аскер күчү аракеттене баштаганда, же болбосо өлкөнүн жана улуттун биримдигин ичтен жана сырттан бузууга аракеттенген жана конституцияда белгиленген демократиялык режимди, негизги укук менен эркиндиктерди бузууга багытталган кооптуу демонстрациялар башталганда Министрлер Кеңеши эки айдан кем эмес убакыт үчүн мамлекетте же кээ бир кооптуу аймактарда катуу көзөмөл жүргүзүүгө буйрук чыгарат жана бул буйрук Т.Б.М.М. (Т.М.Ж.П.) тарабынан бекитилет. Т.Б.М.М. (Т.М.Ж.П.) керектүү учурда көзөмөл убактысын кыскартышы, кээде алып да салышы мүмкүн». Катуу көзөмөлдүн мөөнөтү ар дайым 2 ай болушу мүмкүн. Бул Т.Б.Б.М. (Т.М.Ж.П.) чечимине байланыштуу болот жана бул чечим эки палатанын жалпы жыйынында кабыл алынат. Катуу көзөмөл убагында же болбосо жалпы эле согуш учурларында кайсы өкүмдөр колдонулат, кайсы иш-чаралар 128 көрүлөт, адам эркиндиги канчалык деңгээлде чектелет же токтотулат, согуштун башталышына себепкер болгон абал кандайча изилденет жана согуш учурунда мекендештерге кайсы өкүмдөр колдонулат деген суроолордун баары мыйзамдуу түрдө чечилиши керек. == Колдонулган адабияттар == Эл аралык мамилелер сөздүгү/ Түз. Аббас Караагачлы; котор. Топчугүл Нармаматова, -Б.:КТМУ, 2008.- б. ISBN 978-9967-24-921-9",ky,Саясат,aléatoire,https://ky.wikipedia.org/?curid=83681,235,,['ru'],False,Саясат,Catégorie principale
18333.0,Патернализм,"Патернализм (латынче: paternus-атаныкы, атанын) - мамлекеттин ичинде өз жарандарына карата болгон мамилеси - алардын жашоо-турмушун ар тараптан коргоп, өнүктүрүүгө жасалган аракет. Эл аралык саясатта ири мамлекеттердин кээ бир артта калган өлкө, өз колониясы же кол алдындагы аймактарга жардам бериши Патернализм болуп саналат. Ошондой эле улуулардын кичүүлөргө (ылдыйкыларга), кол алдындагыларга камкордук кылышы, кичүүлөрдүн улууларга карата сый-урматы. Булардан тышкары кээ бир мамлекет, мекемелер тарабынан эмгек өндүрүмдүүлүгүн жогорулатуу, адистерди сактап туруу, кырдаалды жөнгө салуу жана башкалар үчүн каралган кошумча жеңилдик, субсидия, сыйлыктар да патернализм деп аталат.",ky,Саясат,aléatoire,https://ky.wikipedia.org/?curid=18333,83,,['ru'],False,Саясат,Catégorie principale
4691.0,Дооронбек Садырбаев,"Садырбаев, Дооронбек (13-февраль, 1939-жыл, Апыртан - 28-май, 2008-жыл, Бишкек ш.) - кыргыз кинорежиссеру, жазуучусу, саясий жана коомдук ишмери. Өлгөндөн кийин ага Кыргыз Эл Баатыры наамы (2008) ыйгарылган. == Өмүр таржымалы == Дооронбек Садырбаев азыркы Жалал-Абад облусунун Ноокен районундагы Апыртан айылында (мурдагы ""Бирлик"" колхозунда) 1939-жылы 13-февралда туулган. Атасы ""Бирлик"" колхозунун төрагасы болуп иштеген. Ал 14 жашка чыкканда атасы 45 жашында оорудан каза болгон. Дооронбек Садырбаев ошол айылда 7-класска чейин окуган. 7-классты бүткөндөн кийин райондун борборундагы No1-орто мектебине кирип, 1957-жылы орто мектепти аяктаган. Ленинграддагы Театр, музыка жана кинематография институтун бүтүргөн. Дооронбек Садырбаев 70тен ашуун даректүү тасмалардын, “Арман”, “Махабат дастаны”, “Эне бөрүнүн ыйы” өңдүү 16 көркөм тасманын автору. Анын 8 көркөм жыйнагы жана 700дөн ашык публицистикалык макалалары жарык көргөн. === Эмгек жолу === Студент кезинен эле режиссердук жана кино өнөрү менен ""ооруп"" калган. 4-курстан мединститутту таштап, жаңы ачылган Кыргыз сыналгысына режиссердук ишке орношкон. Муратбек Рыскулов, Жамал Сейдакматова, Бакен Кыдыкеева сыяктуу устаттар менен чогуу көптөгөн көркөм тасмаларды кыргызчага которууга катышкан, диктор катары тексттерди окуган. Дубляжда (тасмаларды которууда) Вячеслав Тихонов, Кирилл Лавров сыяктуу орусиялык ""лөктөрдүн"" үнүнүн котормосун Доке окуп жүрчү экен. Анын эскергенине караганда, бул иш ага дурус маяна табууга мүмкүндүк берип, чыгармачыл эркиндик алууга өбөлгө түзгөн. Ал режиссердук кылган даңазалуу ""Махабат дастаны"" тасмасы 1983-жылы тартылган жана кыргыз көрөрмандарынын жылуу баасына арзыган. Бул тасма жазуучу Чыңгыз Айтматовдун ""Кылым карытаар бир күн"" романындагы бир окуяга негизделип тартылган. Ал өз замандаштары Төлөмүш Океев жана Болот Шамшиевдин кыргыз кино өнөрүндөгү улуу көчүн андан ары уланткандардын бири болду. === Пост-советтик коомдук ишмердиги === 1992-93-жылдары Чеченстанда, Иракта, Грузияда болгон. Жохар Дудаев, Гамсахурдия сыяктуу саясатчылар менен маек куруп, кийинчерээк алар тууралуу макалаларын кыргыз тилинде жарыялаган. Түркияда да ""Ихлас фильм продакшн"" кино студиясында иштеп, үйрөнчүктөргө кино өнөрү боюнча сабак берген учурлары болду. Кийинчерээк эл-жерине кайтып келип, 1994-жылдан 1995-жылга караган кышта оппозициячыл саясатчы катары шайлоого катышып, жеңишке жетишти. === Депутаттык ишмердиги. Өмүрүнүн акыркы мезгили === 1995-жылдан тартып көзү өткөнчө ал Кыргызстандын Жогорку Кеңешинин депутаты (1995-2008) болгон. Дооронбек Садырбаев Кыргыз Республикасынын Жогорку Кеңешинин өзгөчө жигердүү депутаты болгон. Ал депутат кезинде калыс сөзү, оппозициячыл маанайы менен айырмаланган. 21-кылымдын башында Кыргызстанда бир катар оппозициячыл нааразылык жыйындарын уюштурууга катышкан. 2004-жылы ноябрда “Ата журт” деген оппозициялык кыймыл түзгөн (анын уюштуруучуларынын бири - оппозициячыл депутат Адахан Мадумаров жана мурдагы элчи, мурдагы тышкы иштер министри жана өткөөл мезгилдеги президент Роза Отунбаева болгон). 2005-жылкы 24-марттагы элдик ыңкылапты колдогон коомдук ишмерлерден болгон. 2008-жылы 28-майда алтымыш тогуз жашында оорунун айынан Бишкек шаарында каза тапкан. Анын ооруга чалдыккан себебин мурдагы К.Бакиевдин режимин кескин сындаган ишмердиги менен байланыштырган, тымызын уу берилген деген сыяктуу жоромолдор бар. Сөөгү Бишкектеги ""Ала-Арча"" көрүстөнүнө коюлган. == Эскерүү == Д.Садырбаевдин ысымы Бишкектеги мурдагы Бах көчөсүнө берилген. 2008-жылы ага (өлгөндөн кийин) Кыргыз Эл Баатыры наамы ыйгарылган. == Эмгектеринин котормолору == Анын айрым юмордук аңгемелери (маселен, ""Сатин көйнөк"" - «Ситцевый бумеранг» аңгемеси) 30дан ашуун тилге которулган. Кыргыз акыны Алыкул Осмонов туралуу кинороманы Москвада орус тилинде чыккан. 1916-жылкы кыргыз көтөрүлүшү жана 1990-жылкы Оштогу улуттар аралык кагылышуу тууралуу эскерүүлөр камтылган даректүү тасма (орусча ""Песня памяти"")даярдаган. == Интернеттеги шилтемелер == Дооронбек Садырбаевдин адабий мурасы",ky,Саясат,aléatoire,https://ky.wikipedia.org/?curid=4691,488,,['ru'],False,Саясат,Catégorie principale
78117.0,Викрамасингхе Сугисвара Абейвардена,"Викрамасингхе Сугисвара Абейвардена (13. 4. 1901-ж. т.) - эл аралык жанa шриланкалык (цейлондук) жумушчу кыймылынын ишмери. Кесиби - врач. 1920-жылдан Шри-Лан­ка (Цейлон) улуттук-бошт. кыймылына катышкан. «Ланка Сама самаж» улуттук партиясын уюштургандардан. 1936-38-ж. Англияда жашап, Улуу Британия компартиясына мүчө болгон. 1938-ж. Цейлонго келип, 1943-ж. Цейлон компартиясын түзүүгө катышып, 1950-жылга чейин анын ВКсынын председатели, 1950-55-ж. Цейлон компартиясынын Ген. секретары, 1955- жылдан председатели 1945-50-ж. Цейлон профсоюздар федерациясынын пред- ли, 1943-53-ж. Профсоюздардып бүткүл дүйн. федерациясынын аткомуна мүчө. 1960 жанa 1969-ж, Коммунисттик жанa жумушчу партиялардын кеңешмелеринде Цейлон компартиясынын делегациясына башчылык кылган. Шри-Ланка жанa СССР элдеринин ортосундагы достукту, кызматташтыкты өркүндөтүүгө жанa чыңдоого кошкон зор салымы үчүн Эл Достугу ордени менен сыйланган (1976). == Колдонулган адабияттар == Кыргыз Совет Энциклопедиясы. Башкы редактор Б. О. Орузбаев. -Фрунзе: Кыргыз Совет Энциклопедиясынын башкы редакциясы, 1977. Том 2. В - Иридий. -672 б.",ky,Саясат,aléatoire,https://ky.wikipedia.org/?curid=78117,132,,['ru'],False,Саясат,Catégorie principale
5391.0,Илим,"Илим - деген тема болуп саналат табигый дүйнө жөнүндө билүү үчүн эмне кылат. Табигый илимдерге физика, химия, геометрия, биология, геология жана астрономия кирет. Илим математика менен логиканы колдонот, аларды кээде ""расмий илим"" деп да коюшат. курчап турган дүйнөдөгү мыйзамченемдүүлүктөрдүн коомдук аң-сезимде чагылдырылышы. Илим коомдук тажрыйбалардагы талаптардан жана муктаждыктан пайда болуп, коомдук турмуштун материалдык прогресси менен бирге өз кезегинде коомдун өсүп-өнүгүшүнө көмөк берет. Өнүгүүнүн ички мыйзамдарынын таасиринде Илим көп учурда коомдун талабынан озуп кетет. Бирок, ил. проблемаларды терең жана ар тараптан иштеп чыгуу ал жетишкендиктерди да колдонуу коомдо ага керектүү зарыл өбөлгөлөр жана шарттар түзүлгөндө гана мүмкүн болот. Объективдүү чындык, материя кыймылынын бардык формалары, о. эле алардын коомдук аң-сезимде чагылуу формалары Илим предмети болуп эсептелет. Илим билимдердин өзгөчөлүгү боюнча илимдер үч топко бөлүнөт: 1) табигый, 2) коомдук, 3) философиялык. Табигый илимдер табияты, коомдук илимдер - коомду, филос. илимдер адамдын таанып-билүү иш-аракетин жана табияттын, коомдун жана ой жүгүртүүнүн бир кыйла жалпы мыйзамченемдүүлүктөрүн изилдейт. Илим мазмуну эмпирикалык материалдан (байкоодон, тажрыйбадан жана эксперименттен алынган фактылар) жана абстракттуу ой жүгүртүүдөн (гипотеза, жалпылоо, концепция, теория, закондор) турат. Илим материалды изилдөөгө карата жалпы мамиле жана аны теориялык жактан талдап изилдөөнүн методологиясын түзөт. Илим изилдөө конкреттүү, эмпирикалык материалды окуп үйрөнүүдөн аны жалпылоого, андан ары текшерүүгө, ачылган ил. чындыкты, теорияларды, закондорду практикада текшерип көрүүгө багытталат. Практика чындыктын критерийи болуп саналат. Эмпирикалык материалды, практиканы этибарга албоо жана абстракттуу ой жүгүртүүнү ашыра баалоо идеализмге алып келет. Ал эми абстракттуу ой жүгүртүүгө маани берилбесе, билим үстүртөн болуп, изилдөөчү И-деги кубулуштардын жана законченемдүүлүктөрдүн ички маңызын ачып бере албайт. Илимдин максаты - жаратылыш менен коомдун обьективдүү закондорун таанып билүү, коомдук өндүрүштүн жана коомдук аң-сезимдин практикалык талаптарын канааттандыруу. Ушуга байланыштуу шарттуу түрдө илимди теориялык жана прикладдык деп бөлүшөт. Теориялык илимдер объективдүү дүйнөнүн законченемдүүлүктөрүн изилдейт (механика, физика, химия, биология ж. б.). Прикладдык илимдер түздөн-түз практиканын талаптарын тейлейт (машина куруу, хим. технология, жер иштетүү, медицина, экономика ж. б.). == Философия == Илим - болмуш (жаратылыш, адам, коом, ой) жөнүндө объективдүү жаңы билимдерди теориялык жактан системалаштырып, иштеп чыгууга багытталган илимпоздордун, алардын билимдери менен жөндөмдүүлүктөрүн, квалификациясы менен тажрыйбасын; илимий эмгектин бөлүнүшү менен кооперацияланышын; илимий мекемелердин эксперименталдык жана лабораториялык жабдууларынын бардык шарттары менен жагдайларын; илимий изилдөөнүн методдорун, түшүндүрмө аппаратын, илимий информациялардын системасын, ошондой эле өбөлгөсү да, каражаты да, илимий өндүрүштүн натыйжасы да боло алуучу даяр билимдердин жалпы суммасын камтыган ишмердиктин бир түрү; коомдук аң-сезимдин бир формасы. Илим тарыхый өнүгүүнүн жүрүшүндө коомдун өндүргүч күчүнө айланат. Илимдин коомдук аң-сезимдин башка формалары (искусство, мораль) менен байланышы жана алардан принциптүү айырмасы да бар. Философия менен илимдин байланышы татаал, бирок бири-бирине таяныч. Философия Илимге методологиялык таяныч болот, Илимдин жетишкендиктерин философиялык жактан түшүндүрөт. Философия да Илим сыяктуу билимдерди теория түзүп, чыгарган тыянактарын логикалык жактан негиздейт жана далилдейт. Философиянын тарыхында Илимдерди классификациялоонун үзгүлтүксүз изденүү менен калыптанган өзүнчө салты бар. Илимди классификациялоо белгилүү принциптердин негизинде Илимдин өз ара байланышын жана логикалык ырааттуулукта жайгашуусун көрсөтүүгө багытталат. == Колдонулган адабияттар == Мамлекеттик тил жана энциклопедия борбору. Педагогика (энциклопедиялык окуу куралы). - Б.: 2004, Мамлекеттик тил жана энциклопедия борбору. Философия (энциклопедиялык окуу куралы).-Б.: 2004, ISBN 9967-14-020-8",ky,Илим,ordonné,https://ky.wikipedia.org/?curid=5391,485,,['ru'],False,Илим,Catégorie principale
16836.0,"""Хидайат-Нааме""","«Хидайат - нааме» - Мир Хал ад-Дин Яркендинин фарсы тилинде агриографиялык мүнөздөгү жазган 1730-31-жылдары тарыхый чыгармасы. Чыгарма 26 бөлүмдөн турат. Тарыхый окуялардан тышкары анда уламыштар да жазылган. Ошондой эле 17-кылымдын аягы - 18-кылымдын башындагы Могол мамлекетиндеги саясий окуялар берилген, аларга кыргыздардын катышкандыгы да айтылган. «Хидайат - наамеде» кыргыздар кашкарлыктар менен бирге Жаркентке болгон жортуулга катышкандыгы баяндалат. Кашкарды калмактардын басып алуусунан коргоп калышкан, ушул окуялардан кийин кыргыздар Кашкарда өздөрүнүн саясий таасирин бекемдешкен. == Колдонулган адабият == “Кыргыз Тарыхы. Энциклопедия” Бишкек 2003. “Мамлекеттик тил жана энциклопедия борбору” “И.Арабаев атындагы Кыргыз мамлекеттик Педагогикалык университети” “Башкы ред. Ү.А.Асанов, жооптуу ред. А.А. Асанканов”. “Ред кеңеш: Ө.Ж.Осмонов (төрага) Т.Н Өмүрбеков”",ky,Илим,ordonné,https://ky.wikipedia.org/?curid=16836,108,,['ru'],False,Илим,Catégorie principale
15727.0,8-чи гвардиялык мотоаткычтар Панфилов дивизиясы,"ПАНФИЛОВ ДИВИЗИЯСЫ - 316-аткычтар дивизиясы. 1941-жылдын 18-ноябрынан - гвардиялык дивизия. Панфилов дивизиясы 1941-жылы 12-июлдан Фрунзе (Бишкек) жана Алматы шаарларында уюштурула баштаган. Командирликке Кыргыз ССРинин аскер комиссары, генерал-майор И. В. Панфилов дайындалган. Москваны коргогону үчүн дивизия Кызыл Жылдыз ордени менен сыйланып, гвардиялык дивизия наамын алган. И. В. Панфилов курман болгондон кийин (1941-жыл 18-ноябрь), анын ысмы дивизияга берилген. == Адабият == Кыргыз Тарыхы. Энциклопедия. Мамлекеттик тил жана энциклопедия борбору. Бишкек, 2003. И. Арабаев атындагы Кыргыз мамлекеттик педагогикалык университети.",ky,Илим,ordonné,https://ky.wikipedia.org/?curid=15727,76,,['ru'],False,Илим,Catégorie principale
77777.0,Музей тануу,"Музей тануу - музей уюштуруу маселелерин жанa иш аракетин изилдөөчү илимдин тармагы. Музей тануу музей ишинин теориясы менен практикасын, музей архитектурасынын негиздерин, аларды жабдуу маселелерин изилдейт. Музей тануунун негизги милдеттеринин бири музей ишинин (музейлерин жабдуу, сактоо жанa калыбына кедтируу, аларды изилдөө, каталогго түшүрүү жана көрсөтүү) илимий принциптерин түзүү болуп саналат. Музей тануу музей экс­понаттарын көрсөтүү аркылуу саясий жана илимий билимдерди жайылтууга. экскурсиялар, көчмө көргөзмөлөр, консулътациялар уюштурууга. лекциялар окууга, илимий жана илимий популярдык адабияттарды (музейдин эмгектери. ката­логдор, жол көрсөткүчтөр. альбомдор ж. б.) бастырып чыгарууга зор көңүл бурат. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Бишкек: Кыргыз Совет Энциклопедиясынын башкы редакциясы, 1979. Том 4. Лактация - Пиррол. -656 б.",ky,Илим,aléatoire,https://ky.wikipedia.org/?curid=77777,112,,['ru'],False,Илим,Catégorie principale
17080.0,Экологиялык кыймыл,"Экологиялык кыймыл - экологиялык коркунучту азайтуу. Экологиялык кыймыл «жашылдардын», «көктөрдүн» формалдуу эмес, өкмөткө баш ийбеген уюмдардын жыйындысы катары көрсөтүлөт. Көп учурда саны салыштырмалуу көптүк кылган экологиялык уюмдарын өзүлөрү «экологиялык кыймылдар» деп аташат. Мындай жол Экологиялык кыймылдын кучагын жана кеңдигин, түрдүү себептер менен экологиялык уюмдарга кирбей калган көптөгөн адамдардын айлана-чөйрөнү коргоодо катышуусун азайтат. Структуралык жактан Экологиялык кыймыл экологиялык күчтөрдүн бардыгын, адардын өз ара мамилелерин жана натыйжаларын камтыйт. Анда уюмдардын топтору бөлүнүп турат (Россия жана КМШнын чегинде): 1) жаратылышты коргоо кошундары; регион аралык экологиялык союздар («Экология жана дүйнө» ассоциациясы, КМШнын социалдык-экологиялык союзу, КМШнын экологиялык союзу, Экологиялык коом ж. б.); Экологиялык фонддор; «жашыл кыймыл», жашылдардын партиясы жана саясатташкан экологиялык уюмдар; экологиялык сактоо комитеттери; жергиликтүү экологиялык уюмдарды өзүнө камтыган коомдук жана өз демилгечи экологиялык уюмдар; 2) Коомдук-мамлекеттик экологиялык уюмдар: жаратылышты коргоо секциялары жана комиссиялары; илимий жана коммерциялык экологиялык уюмдар; жаратылышты коргоо комитеттеринин алдындагы коомдук жана илимий-техникалык кеңештер; экологиялык массалык маалымат каражаттары; маданий-чыгармачыл экологиялык уюмдар; 3) Бийликтин түрдүү органдарынын экологиялык секцияларын, комиссияларын жана комитеттерин, жаратылышты коргоонун мамлекеттик системасын (жаратылышты коргоо боюнча комитеттер, инспекциялар жана прокуратуралар, эксперттик кеңештер ж. б.), жаратылышты рационалдуу пайдалануунун федералдык кызматын мамлекеттик экологиялык структуралар бириктирет. Бүгүнкү күндө Кыргыз мамлекетинде жана эл аралык мамиледе экологиялык саясатты күчөтүү зарылчылыгы бар. == Колдонулган эмгектер == Саясат таануу. Энциклопедиялык окуу куралы. Башкы редактор Ү. Асанов, Жооптуу редактор А. Акунов. Бишкек 2004. ISBN 9967-14-011-9",ky,Илим,aléatoire,https://ky.wikipedia.org/?curid=17080,217,,['ru'],False,Илим,Catégorie principale
18364.0,Йафес,"Йафес, Йафет - Библиядан ислам чөйрөсүнө өтүп, кайра иштелген санжыра боюнча адамзаттын ата-бабаларынын бири. Йафестин Хам жана Сам (иудейлерде - Сим, христиандарда - Сэм) деген бир туугандары болгон, алардын атасы Нух (Библияда - Ной) пайгамбар имиш. Адамзаттын таралышы жөнүндөгү бул санжыра кыргыздарга ислам динин кабыл алгандан соң таралган. Санжырачылардын баяндарында Йафестин улуу баласы Түрк, андан калган башка түрк тилдүү элдер тарайт имиш. Бирок бул санжыра-уламыштардын башка варианттары да кездешет. Кыргыз санжырачылары библиялык уламышты кыргыз элинин оозеки тарыхын чагылдырууда пайдаланып жүрүшөт. == Адабият == Кыргыз Тарыхы. Энциклопедия. Мамлекеттик тил жана энциклопедия борбору. Бишкек, 2003. И. Арабаев атындагы Кыргыз мамлекеттик педагогикалык университети.",ky,Илим,aléatoire,https://ky.wikipedia.org/?curid=18364,100,,['ru'],False,Илим,Catégorie principale
18173.0,Байбиче,"Байбиче - мерчемдүү аялдык, жашамык жаштарын өтөп, өзүн набаттуу кармап келе жаткан энелердин сылык аталышы. Нускалуу карыялыгы - келин-кезектерине, айыл ичиндеги ургаачыларга үлгү. Кийинкилер так ушундай карууга таасирленет. Илгери “байбиче аялы”, “байбиче аялынын балдары” деген сөздөр айтылуучу. Байбиченин синоними “кемпир”, “токол” деп айтылат. Токол - кийинки аялы, салбар аялы - эри анган, ана көңүл койбогон аялы. Арийне, эрке токолдор да болгон. “Бабиче” деп айтуу маданияттуулукту билдирет. Ал эми кемпир деп кайрылуу адамга, төтөн, жаштарга катуу тийип калышы ыктымал. Ошондуктан минтип кайрылгандарга, “мендей кемирейип кал” деп нааразы болушат. Катарлаш карыялары аларга “байбиче” деп кайрылуулары сылыктык болот. Ургаачылар жашына карай секелек кыз (ойноок кыз), тестиер кыз (бой токтоткон кыз), беш көкүл (бойго жеткен кыз), жубан (күйөөгө тийген), колукту, келин, зайып аял, катын, жашамык тарткан деп аталып жүрүп отурат да, анан бара-бара байбичелердин катарына кошулат. == Адабият == Акматалиев Амантур Сейтаалы уулу. “Кыргыздын көөнөрбөс дөөлөттөрү” Бишкек - 2000 “Шам” басмасы. ISBN 9767-10-030-3",ky,Илим,aléatoire,https://ky.wikipedia.org/?curid=18173,149,,['ru'],False,Илим,Catégorie principale
53882.0,Кыргыз-Россия славян университети Б. Ельцин атындагы (КРСУ),"Кыргыз-Россия славян университети Б. Ельцин атындагы (КРСУ) - эл аралык жогорку окуу жайы. 1993-жылы Кыргыз Республикасынын жана Орусия Федерациясынын ортосундагы кызматташтык жана эки тараптуу достук, жардамдашуу келишиминин негизинде түзүлгөн. Өкмөт аралык макулдашууга ылайык университет жана эки мамлекеттик ортосундагы мамлекеттик жогорку окуу жай - Орусия Федерациясы жана Кыргыз Республикасынын ортосундагы мамлекет жогорку окуу жайы. Окуу пландары эки мамлекеттин билим берүү стандартынын негизинде түзүлгөн. Бүтүрүүчүлөргө Кыргыз Республикасынын жана Орусия Федерациясынын мамлекеттик үлгүсүндөгү диплом ыйгарылат. Университетте табигый-техникалык, экономикалык, юридикалык, эл аралык мамиле, курулуш дизайны жана архитектура факультеттери иштейт. 2004-жылы Б. Н. Ельциндин ысмы берилген. Окуу пландары эки мамлекеттин билим берүү стандартынын негизинде түзүлгөн. Бүтүрүүчүлөргө Кыргыз Республикасынын жана РФтин мамлекеттик диплому ыйгарылат. 8 факультет (табигый-техникалык, экономикалык, юридикалык, эл аралык мамиле, курулуш дизайны жана архитектура факультеттери), 80 кафедра, 6 илимий-изилдөө институту, 15 илимий жана билим берүү борбору, 4 лаборатория, медициналык борбор, 25 эстетикалык тарбиялоо студиялары, галерея, музей ж. б. бар. Окуу бюджеттик жана контракттык негизде күндүзгү жана сырттан окуу бөлүмдөрү аркылуу жүргүзүлөт. Структуралык бөлүмдөрүнүн башкаруу системасына шартталган негизги белгиси алардын ишке ашыруучу окуу программалардын мазмунуна, максаттарына дал келүүчүлүгү болуп саналат. Билим берүү программасын модернизациялоо иштеринде, жогорку окуу жайларда окуу процессин методикалык жактан камсыз кылууну өнүктүрүүдө активдүү катышат. Текшерүү комиссиясы эки тараптан тең дайындалып, берилүүчү диплом эки мамлекет үчүн жарактуу болуп эсептелет. Университеттин уюштуруучусу жана ректору техника илимдеринин доктору, академик профессор В. И. Нифадьев (1993-жылдан). == Колдонулган адабияттар == “Кыргыз тарыхы” Бишкек 2003. “Мамлекеттик тил жана энциклопедия борбору” “И.Арабаев атындагы Кыргыз мамлекеттик тил Педагогикалык университети” Башкы редактор: Ү.А.Асанов, жооптуу редактор: А.А.Асанканов. Ред кеңеш: Ө.Ж.Осмонов (төрага) Т.Н. Өмүрбеков. “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104 -9",ky,Илим,aléatoire,https://ky.wikipedia.org/?curid=53882,280,,['ru'],False,Илим,Catégorie principale
40169.0,Трафик,"Traffic - англис тилинде жүрүүнү билдирет. Чыккан/кирген берилиштердин көлөмү. Кирүү трафик деп интернеттен компьютерге же веб-серверге багытталган тармак трафигин атайт. Чыгуу трафик деп компьютерден (же серверден) интернетке багытталган тармак трафигин атайт. Ички трафик - Кыргызстандын тармактарынан (.kg зонасы) чыккан трафик. Сырткы трафик - эл аралык тармактардан чыккан трафик. == Колдонулган адабияттар == Компьютер жана интернет: Энциклопедиялык окуу куралы. У.Н. Бримкулов, А.С. Өмүралиев, В.Ф. Бабак.-2004. ISBN 9967-14-014-3",ky,Илим,aléatoire,https://ky.wikipedia.org/?curid=40169,66,,['ru'],False,Илим,Catégorie principale
55312.0,Кинетика энергиясы,"Кинетика кубаты (энергиясы) - кыймылдоочу нерсенин кубаты; механикалык кыймылдын сандык чени. Ар кандай кыймылдоочу нерсе кинетика кубатына ээ. == Терминге түшүндүрмө == Массасы m болгон чекит υ {\displaystyle \upsilon } ылдамдык менен алга жылуу кыймылында болсо, анын кинетика кубаты Ек чекит массасын ылдамдык квадратына көбөйтүлгөн көбөйтүндүнүн жарымына барабар: Ек=m υ {\displaystyle \upsilon } 2/ 2. Алга жылуу кыймылындагы нерсенин кубаты: Ек= υ {\displaystyle \upsilon } 2/2, М - нерсенин массасы, υ {\displaystyle \upsilon } - анын ылдамдыгы. Кыймылсыз октун айланасында айлануучу катуу нерсенин кинетика энергиясы Ек=I ω {\displaystyle \omega } 2 /2, - нерсенин айлануу огуна карата инерция моменти, ω {\displaystyle \omega } - нерсенин бурчтук ылдамдыгы. Кинетика кубаты нерсенин кыймылын токтотуучу күч аткарган жумуштун чоңдугу менен аныкталат, жоуль (Дж) менен ченелет. == Колдонулган адабият == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104 -9",ky,Илим,aléatoire,https://ky.wikipedia.org/?curid=55312,151,,['ru'],False,Илим,Catégorie principale
21394.0,Радиоизотоп диагностикасы,"Радиоизотоп диагностикасы - радиоактивдүү изотоптордун жана алар менен белгиленген бирикмелердин жардамы менен ооруну табуу максатында кишинин орган жана системаларын изилдөөчү радиологиянын бөлүгү. == Негизги максаты == Радиоизотоп диагностикасы организмге киргизилген радиоактивдүү изотоптордун бир жерден экинчисине жылып жүрүшүн, айрым ткандарда топтолушун, организмден бөлүнүп чыгышын изилдейт. Кээ бир химиялык элементтердин радиоактивдүү изотоптору иондоштуруучу нурлардын булагы, алардын организмде кандай жайгашкандыгы атайын аппараттардын жардамы менен так жана анык эсептелип чыгарылат. Радиометриялык ыкмалардын жардамы менен радиоактивдүү изотопторду изилдеген организм үчүн зыянсыз абдан аз өлчөмүн байкап изилдейт. Радиоизотоп диагностикасында организм үчүн нурдун өлчөмү аз, кыска мөөнөт туруктуу жана организмден тез бөлүнүп туруучу радиоактивдүү изотоптор пайдаланылат. == Ыкмалары == Радиоизотоп диагностикасынын ыкмалары абдан көп. Алардын ичинен лабораториялык жана клиникалык радиометрия, клиникалык радиография, сканерлөө жана башка белгилүү. Радиометрия ыкмасы менен кандын плазмасынын жана эритроциттердин көлөмүн так изилдесе болот. Зааранын радиометриясы боюнча бөйрөктүн иштешин, заңды радиометрия менен изилдегенде майлардын ичеги-карында сиңирилиши жөнүндө маалымат алынат. Клиникалык радиографиянын жардамы менен изотоптун ар кайсы органдар аркылуу жүрүү ылдамдыгын өлчөйт, ал органдардын физиологиялык активдүүлүгүн билүүгө жардам берет. Сканерлөө - радиоизотоп диагностикасынын кеңири таралган ыкмасы. Анда тигил же бул орган же тканда (боор, бөйрөк, өпкө, калкан бези жана башкалар) белгилүү радиоактивдүү препараттардын топтолушу атайын радио-диагностикалык аппараттардын (сканер) жардамы менен график түрүндө жазылат. Ички органдарды радиоизотоптук сканерлөө организмде органдын жайгашканын, анын формасын, өлчөмүн, патологиялык өзгөрүүлөрүн билүүгө мүмкүндүк берет. == Өзгөчөлүктөрү == Радиоизотоп диагностикасынын ыкмаларынын өзгөчөлүктөрү - оорутпайт, оорулууга коркунучу жок жана натыйжалары абдан так. == Колдонулган адабият == Кыргыз Совет Энциклопедиясынын Башкы редакциясы. «Ден - соолук» Медициналык энциклопедия. - Ф.:1991, ISBN 5-89750-008-8",ky,Илим,aléatoire,https://ky.wikipedia.org/?curid=21394,247,,['ru'],False,Илим,Catégorie principale
1796.0,Спорт,"Спорт-биздин досубуз - ар кандай дене тарбиялык көнүгүүлөр боюнча окуу-машыгууну жана мелдештерди уюштуруу жана өткөрүү системасы. С. адамдын ден соолугун чыңдоо , мелдеште жогорку көрсөткүчкө жана жеңишке жетүү максатын көздөйт; дене тарбиянын негизги бөлүгү. Спорттун ар кандай түрлөрү, оюндары, коомдору, комитеттери бар. Спорт - атайын дене тарбиялык көнүгүүлөр боюнча окуу-машыгууну жана мелдештерди уюштуруу, өткөрүү системасы. Спорт мелдешүү, жеңүү, эң жогорку спорттук жетишкендиктер - рекорддорго жетишүү максатын көздөйт. Советтик спорт ар бир кишинин ар тараптан өнүгүүсүн, ден соолукту чыңдоону камсыз кылат жана өзүнүн массалуулугу менен мүнөздөлөт. Спорттук мелдештерге жана машыгууларга катышуу ден соолукту чыңдоо, бош убакытты максаттуу пайдалануунун эң мыкты шарттарынын бири. Спорт чечкиндүүлүк, туруктуулук, тартиптүүлүк, коллективди сүйүү, жеңишке умтула билүү жана башкалар баалуу сапаттарды өнүктүрөт. == Спорт -биздин досубуз == Спорт менен машыгуу нерв-психикалык, оор күч келүү менен байланыштуу болгондуктан ага ден соолугу чың, медициналык кароодон өткөн адамдар катыша алат. Такай машыккан кишилердин келбети сымбаттуу болуп, органдар менен системаларынын түзүлүшү, функциясы жакшырат. Машыгуулардын натыйжасында сөөктөр бышык болуп, булчуңдар чоңоёт, кыймыл-аракет жакшырат, сергек болот, түрдүү ооруларга туруктуулугу жогорулайт. Спорт менен машыгууда ага жумшалуучу күч машыгуучулардын күчүнө, жашына жана жынысына ылайык келүүгө тийиш. Узак убакыт, үзгүлтүксүз спорт менен машыгуу ден соолукка жакшы таасир берип, мезгилсиз картаюунун алдын алат. Бирок, жаш өткөн сайын оор күч менен байланыштуу машыгууларды азайтуу талапка ылайык. Күрөш, футбол, оордуктарды көтөрүү сыяктуу спорттун түрлөрү менен машыгуу пайдасыз. Ал эми сууда сүзүү, жай чуркоо, лыжа тебүү, бадминтон, теннис, волейбол ойноо орто жаштагы жана улгайып калган кишилер үчүн жеңил болот. == Мелдештер == Ордо оюну Ф Футбол Ш Шахмат Биринчи Олимпиада оюндары 1896-жылы өткөн (булак). == Колдонулган адабият == Кыргыз Совет Энциклопедиясынын Башкы редакциясы. «Ден - соолук» Медициналык энциклопедия. - Ф.:1991, ISBN 5-89750-008-8",ky,Спорт,ordonné,https://ky.wikipedia.org/?curid=1796,331,,['ru'],False,Спорт,Catégorie principale
105332.0,2018 кышкы Олимпиада оюндары,"2018 кышкы Олимпиада оюндары (англ. 2018 Winter Olympics, фр. Jeux Olympiques d’hiver de 2018, кор. 제23회 동계 올림픽) - 2018-жылы 9-фералдан - 25-февралга чейин, Түштүк Кореянын Пйоңчаң шаарында өтөт. Кышкы Олимпиада оюндары өтө турган Пйоңчаң шаары Канвондо провинциясында жайгашкан. Ал Түштүк Кореянын борбору Сеул шаарынан 180 чакырым алыстыкта жайгашкан. Пйоңчаңдын калкы 44 миң гана адамды түзгөнү менен, бул шаарда 35 миң адам бата турган олимпиадалык стадион курулган. == Климаты == Пйоңчаңдын климаты континенталдык. Кыш мезгилинде абанын орточо температурасы -6 градусту түзсө, жайында абанын температурасы 24 градустун тегерегинде ысык болот. Мындай көрсөткүчтөргө карабай, Пйоңчаң шаары Түштүк Кореядагы эң суук аймак болуп эсептелет. == Шаарды тандоо == Пйоңчаң буга чейин Кышкы Олимпиаданы өткөрүүгө 2 жолу талапкер болгон. 2010-жылы Кышкы Олимпиаданы өткөрүүгө аттанган Пйоңчаң Канаданын Ванкувер шаарына 3 добуш айырмачылык менен жеңилип калган. Ал эми 2014-жылы өткөрүүгө аракет жасап, Орусиянын Сочи шаарына 4 добуш айырмачылык менен жеңилген. 2011-жылы эл аралык олимпиадалык комитети 123-жыйынында Пйоңчаң шаарын Кышкы XXIII Олимпиада оюндарынын борбору болот деп шайлаган. Мында Пйоңчаң Олимпиаданы өткөрүүгө аттанган Германияны 38 добуш айырмачылык менен жеңип алган. Түштүк Корея Азия аймагында Кышкы Олимпиаданы өткөрүүгө мүмкүнчүлүк алган экинчи өлкө болуп саналат. Буга чейин Азия аймагында Кышкы Олимпиада оюндары 2 гана жолу өткөрүлгөн. Мындай мүмкүнчүлүктү Жапония колдонгон, ал Кышкы Олимпиаданы 1972-жылы Саппоро шаарында өткөрсө, 1998-жылы Нагано шаарында өткөргөн. == Олимпиада оту == Олимпиада отунун эстафетасы салттуу түрдө Грецияда 2017-жылдын 24-октябрында старт алды. Олимпиадалык отту алгач грециялык лыжачы Апостолос Ангелис кармаган. Андан кийин эстафетаны ""Манчестер Юнайтед"" футболдук клубунун жана Түштүк Корея курама командасынын мурунку футболчусу Пак Жи Сун кабыл алды. 2017-жылдын 1-ноябрында Олимпиада оту Түштүк Кореяга жеткирилген. Бул өлкөдө эми Олимпиада оту 2018 чакырым жолду басып өтүп, Кореянын 17 шаарын жана бир катар провинцияларын кыдырат. Олимпиада отунун эстафетасы 9-февралда Олимпиаданын ачылышында аяктайт. == Өткөрүүчү жайлар == Мелдештин ачылыш жана жабылыш аземи 35 миң көрүүчүгө ылайыкташкан Пйоңчаң олимпиадалык стадионунда орун алат. Бул стадион беш бурчтук түрүндө салынып, Альпенсия тоо-лыжа курортунан 2 чакырым алыстыкта жайгашкан. Кореянын өкмөтү чыгымды азайтуу максатында стадиондорду убактылуу кылып салышкан. Олимпиада бүткөн соң стадиондун бир бурчу соода борборуна айланат. Мелдеш өтө турган спорттук объектилер: ""Каннын"" кёрлинг борбору; ""Каннын"" хоккей борбору; ""Каннын"" муз аренасы; ""Альпенсия"" трамплинден секирүү комплекси; ""Альпенсия"" чана жана бобслей борбору; ""Альпенсия"" биатлон борбору; ""Альпенсия"" лыжа борбору. Квандон университетинин спорттук аренасы: ""Чонсон"" тоо-лыжа борбору; ""Ёнпхён"" тоо-лыжа борбору; == Медалдар жыйынтыгы == Сыя түстөгү, олимпиаданы өткөргөн өлкө (үй ээси) == Жалпы каражаты == Түштүк Корея Кышкы XXIII Олимпиада оюндарын өткөрүүгө 9 миллиард доллар жумшаган. Анын ичине жаңы спорттук 6 майданды куруу жана дагы 6 спорттук майданды жаңылоо, ошондой эле аймактын инфраструктурасын жогорулатуу кирген. Эң көп каражат чапчыган чыгым - бул жаңы ылдамдыкта жүргөн темир жолун салуу болуп саналат. Ага Кореянын өкмөтү 4 миллиард доллар сарптаган. Спорттук иш-чаралар өтүүчү аймактар Пйоңчаңдагы Олимпиада эки кластерде өтөт. Алар тоолуу кластер - Пйоңчаңда жана суу жээгиндеги кластер Каннын шаарында өтөт. Тоолуу кластерде лыжа, биатлон, бобслей, чана спорту жана скелетон боюнча мелдештер өтөт. Суу жээгиндеги кластерде хоккей, коньки менен чуркоо, шорт-трек жана кёрлинг боюнча мелдештер өткөрүлөт.",ky,Спорт,ordonné,https://ky.wikipedia.org/?curid=105332,498,,['ru'],False,Спорт,Catégorie principale
49866.0,«Алга» спорт коому,"«Алга» спорт коому - республикадагы жумушчу жаштарды өз катарына бириктирип турган профсоюздардын ыктыярдуу спорт коому. Коом 1958-ж. уюшулган. Анын 4 коллективине «Спорттук клуб» деген наам берилген, Фрунзе атындагы айыл чарба машиналарын куруу заводунун коллективи бул наамга 1-болуп жетишип, No 1 күбөлүк алган. Коомдо өткөн мезгилде СССР спортунун 191 чебери, 3617 спорттун чеберлигине кандидат жана биринчи разрядчы, 82 миңден ашык массалык разряддагы спортчу даярдалган. «Алга» спорт коомунда спорттун 26 түрү боюнча секциялар иштеп, 70 миңге жакын коомдук инструкторлор машыгууларды өткөрүшкөн. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Спорт,ordonné,https://ky.wikipedia.org/?curid=49866,102,,['ru'],False,Спорт,Catégorie principale
5653.0,Абалак,"Абалак - кыргыздын ""ордо"" аталган спорт оюнундагы термин. Абалак - бул ордого салынган чүкөлөрдү, канды атууга, чертүүгө колдонулуучу курал. Абалакка чейин ордодо томпой колдонулган. Абалак тоо теке, кулжа мүйүздөрүнөн жасалган. Болжол менен узундугу укум (10-12 см), калындыгы жоон элиден астам (2,5 - 3 см), туурасы торт эли (8-9 см) болгон торт бурчтуу курал. Атканда, черткенде колдон жылмашпас үчүн абалактын кырларынын четтерине каршы-терши, жик-жик сай салып, быдырлап койгон. == Жасалышы == «Ордо» оюнунда чүкө аткыч, черткич курал. Ал мүйүздөн жасалып, төрт бурчтуу (орточосу узуну 10-11 см; туурасы 4-5 калыңдыгы 1-1,5 см. болот). Ал көп кар баскан карт текенин мүйүзүнөн тандалып жасалат. Алгач аны чеберлер кол араасы менен аралап, тегиздеп, малдын майын калың сыйпап, таптуу отко кактайт. Мүйүз былпылдап жумшарганда суутпай туруп, үстүңкү бети бир аз чуңкурча, кайкыраак болушу үчүн ага шынаа сымалданган жыгач коюп, тегиз эки жыгачтын ортосуна кыпчытып, кайыш же зым менен таңып, оор ташты үстүнө бастырат. Бир топ күндөн кийин калыбын сактаган мүйүздүн чеке-белдерин аралап, өгөөлөп, жонуп, абалак түспөлүн берет. Эптүү болушка анын баш бармак, сөөмөй, ортон кармай турган эки чети араа, бычак аркылуу каршы-терши «торчолонот». Абалактын көлөмү ар кандай болот. Ал эми кулжанын мүйүзү өтө эле катуу келгендиктен абалак жасоо кыйын. Ошондой эле абалактын бир жагы жазы, экинчи тарабы кууш келип калат. Буга беш карыштан жогору болгон текенин мүйүзүн тандоо керек. Картаң текелердин мүйүзү тогуз карышка дейре жетет. Абалак үчүн мына ошолор табылгыс жердик болот. Мында мүйүздүн жарымы туюк келип, жарымынын ичинде өзөгү же көңдөйүрөөк көрүнөт. Так ошондой алты карыш мүйүздүн үч карышы, сегиз карыштын төрт карышы калың келет. == Түрлөрү == Абалактын үч түрү бар: Топ бузаар (ураттаар) абалак - бул чоң абалак. Шадылуу адамдардын колдоруна токтомдуу келет да, узуну бир нукумдан бир элидей ашыгыраак болуп (шадылуу колдуу адамдардын өлчөмү менен) туурасы төрт жарым элиге чейин жетет. Бул абалак томпойдон эки эсе оор көрүнөт да, калыңдыгы бир жарым элидей болот. Орто абалак - чүкөнү чертет. Жемек - кадоочу, тооручак - тооручу абалак. Мунун узуну нукум, туурасы төрт элидей келип, калыңдыгы элиден азыраак ашат. Текенин мүйүзү араа аркылуу кесилет да, керки менен тегизделип, бодур жерлери кайрак таштарга сүртүлө, өгөөлөнүп жылманалат. Абалактын жерге тийүүчү тарабы саал кайкыраак келет. Ансыз анын кырлары жерге тийип, абалак жакшы жүрбөй калат. Абалак үстү көбүнчө тегиз келип, бир аз кайкыраак болушу да ыктымал. Абалак кичине болсо чеберлер үшкүлөп, ага коргошундан кыт куюшат. Өтө оор абалак чүкөнү сындырат. Топ бузуучу, топ атуучу адамдарды «ордо оюнунда» «ураткан» деп да аташат. Мыкты абалактар «козулук абалак», «койлук абалак», «улактык абалак» деп айтылат. == Колдонулган адабияттар == Акматалиев Амантур Сейтаалы уулу.Кыргыздын кол өнөрчүлүгү. Бишкек 1996(жеткиликсиз шилтеме) Кыргыз тарыхы. Энциклопедия. Бишкек - 2003. Урстанбеков Б.У., Чороев Т.К. Кыргыз тарыхы: Кыскача энциклопедиялык сөздүк. - Фрунзе: Кыргыз Совет Энциклопедиясынын Башкы редакциясы, 1990. - 288 бет. - Рецензент: тарых илиминин доктору Өмүркул Караев. - ISBN 5-89750-028-2. == Тышкы шилтемелер == Ордо оюну -",ky,Спорт,ordonné,https://ky.wikipedia.org/?curid=5653,460,,['ru'],False,Спорт,Catégorie principale
19113.0,Альпинизм,"Альпинизм - тоо чокуларына чыгуу спорту. Альпинизм адамды чечкиндүүлүк, өзүн башкара билүү, эрктүүлүк, күчтүүлүк, чыдамкайлык ж. б. сапаттарга тарбиялайт. Альпинизмди туура уюштуруу ден соолукту бекемдөөнүн жана активдүү эс алуунун пайдалуу каражаты боло алат. Бийик тоого чыгууда тоо шартынын татаалдыгы альпинисттердин нерв жана күч жагынан даярдыгын талап кылат. Бийик тоого чыгууда организмге патологиялык өзгөрүүлөрдү пайда кылуучу негизги фактор - кычкылтек жетишсиздиги (караңыз Гипоксия). Ал дем алуу жана жүрөк-кан тамыр системасынын функцияларынын кескин бузулушуна алып келет. Айрыкча дем алуу функциясынын өзгөрүшү (тез-тез үстүртөн дем алуу, анын ыргагынын бузулушу) байкалат. Тамакка табит тартпай, уйку начарлайт, ошондой эле жүрөк-кан тамыр жана борбордук нерв системасында өзгөрүштөр болушу мүмкүн. Альпинисттердин органдарындагы жана системасындагы бузулуулар жана өзгөрүүлөр, тез өтүп кетүүчү, убактылуу мүнөзгө ээ. Бул өзгөрүүлөрдүн деңгээли альпинисттин организминин жеке касиетине жана машыгуусуна байланыштуу. Бийиктикке көнүгүү үчүн ар кандай бийиктикте жайгашкан альпинисттик лагерлерде болуу (баскычтуу акклиматизация) максатка ылайык. Альпинизм менен машыгууда сөзсүз врачтык байкоодо болуу зарыл. Альплагердин дарыгери алгачкы медициналык текшерүүнү тоого чыгуунун алдында жана чыккандан кийин жүргүзөт. Тоого чыгуунун бул же тигил татаалдыгына жиберүүнү врач текшерүүдөн кийин уруксат берет. Врач көнүгүүнүн тууралыгына жана альпинисттердин атайын машыгууларына көз салат; тамактануу рациону айрым тоого чыгуулардын шартына жана татаалдыгына карата түзүлөт. Альпинисттин кийими тоого чыгуу татаалдыгына ылайык келип, жеңил, ыңгайлуу, сууктан, шамалдан жана жаан-чачындан жакшы сактоого тийиш. Бутка булгаарыдан жасалган чак ботинка, көзгө атайын көз айнектерди кийүү зарыл. Альпинисттердин тамагы калориялуу болуп (4500-5000 ккал), күнүнө 4-5 жолу (мүмкүн болушунча жылуу) ичүү керек. Тоо шартында көмүртекти өздөштүрүү жакшырып, майды сиңирүү начарлайт, ошондуктан тамакта майды азайтып, углеводду көбөйтүү зарыл. Тамагына ышталган азык-түлүк, шокалад, кант, С жана В тобундагы витаминдер, катытылган нан, жемиштер кошулат. Катышуучулардын күч жана техникалык жактан даярдыгынын жетишсиздиги, топтун туура эмес тандалышы, маршруттун татаалдыгын эске албагандык, буюм, кийим, тамак-аштын сапатынын начарлыгы жана жетишсиздиги, врачтык көз салуунун жоктугу түрдүү кырсыктардын себеби болушу мүмкүн. == Колдонулган адабияттар == Ден соолук»: Медициналык энциклопедия/Башкы ред. Борбугулов М. Б.; Кырг. ССР ИА ж. б.- Ф.: Кыргыз Совет Энциклопедиясынын Башкы ред., 1991.- 456 б. ISBN 5-89750-008-8",ky,Спорт,aléatoire,https://ky.wikipedia.org/?curid=19113,320,,['ru'],False,Спорт,Catégorie principale
50661.0,Бодибилдинг,"Бодибилдинг (англ. вody дене жана building куруу), культуризм адамдын булчуңдарын өрчүтүү максатында чыңоочу шаймандар (гантель, штанга жана башка) менен жасалуучу физикалык көнүгүүлөр тобу. Ал денени чыңдоочу массалык жана спорттук болуп эки түргө бөлүнөт. Байыркы Грекияда кул ээлөөчү доордо эле (б. з. ч. VI I кылымдарда) пайда болгон. XIX кылымдын аяк ченинде спорттун түрү катары Америкада, Европада, кийинчерээк Россияда өнүгө баштаган. Бодибилдингдин максаты булчуңдарды өрчүтүү жана адамдын дене булчуңдарын рельефтүү, кооз калыптандыруу. Бодибилдинг менен машыга баштаганда спортчу өзүнүн салмагын, боюнун узундугун, төшүнүн кеңдигин, мойнунун, белинин, далысынын, жоон санынын, балтырынын жоондугун жана көөдөн кеңдигин өлчөөсү керек. Ар бир эки айда көрсөткүчтөрү текшерилет. Бодибилдинг менен машыгууда атайын ыкмалар да болот. 1968-ж. Эл аралык федерациясы түзүлгөн. Бодибилдинг боюнча эл аралык, дүйнөлүк мелдештер өткөрүлөт. == Колдонулган адабияттар == “Кыргызстан” улуттук энциклопедиясы: 2-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2007. 808 бет, илл. ISBN 978 9967-14-055 -4",ky,Спорт,aléatoire,https://ky.wikipedia.org/?curid=50661,148,,['ru'],False,Спорт,Catégorie principale
3818.0,Канатбек Бегалиев,"Канатбек Бегалиев (1984-жылы 14-февралда Талас облусунун Бакай-Ата районуна караштуу Өзгөрүш айылында туулган, Кыргызстан). Грек-рим күрөшү боюнча Кыргыз Республикасынын Эмгек Синирген спорт чебери. Бээжин Олимпиадасында жараткан ийгилиги үчүн Мамлекет тарабынан Даңк медалы менен 2008 ж. сыйланган. Учурда үй-бүлөсү менен Бишкек шаарында жашайт. 2 кыз , 1 уулдун атасы. 2008 ж. ХХIХ Бээжин Олимпиадасынын 66 кг. салмактагы грек-рим күрөшү боюнча күмүш байгенин жеңүүчүсу. 2007 ж. Бишкек шаарында өткөн греко-рим күрөшү боюнча ХХ Азия биринчилигинде 66 кг. алтын байгенин ээси. 2006 ж. Кытай Эл Республикасынын Гуанжоу шаарында өткөн дүйнөлүк биринчиликтин 66 кг. күмүш байгенин ээси. 2004 ж. Афина Олимпиядасына Ташкент шаарында өткөн лицензиялык турнирден күмүш байгеге ээ болуп, жолдомо алган. 2003 ж. Индия Республикасынын Нью-Дели шаарында өткөн чоңдор арасында Греко-рим күрөшү боюнча Азия биринчилигинде коло байгени жеңип алган. 2002 ж. Иран Республикасынын Тегеран шаарында болуп өткөн жаштар арасындагы Азия биринчилигинин күмүш медалынын ээси. 2001 ж. Иран Республикасынын Тегеран шаарында болуп өткөн Азия биринчилигинин алтын медалынын ээси. 2000 ж. Иран Республикасынын Хамадан шаарында болуп өткөн өспүрүмдөр арасында Азия биринчилигинин күмүш медалынын ээси. 1999 ж. Дания Республикасынын Никобинг шаарында болуп өткөн өспүрүмдөр арасында Дуйнөлүк биринчилигинде олжолуу бешинчи орунга ээ болгон. 1998 ж. Россия Федерациясынын Москва шаарында болуп өткөн Дуйнөлүк Жаш Өспүрүмдөр Оюндарында жетинчи орунга ээ болгон.",ky,Спорт,aléatoire,https://ky.wikipedia.org/?curid=3818,201,,['ru'],False,Спорт,Catégorie principale
50533.0,Биатлон,"Биатлон - (bi. жана гр- athlon мелдеш) спорттун кышкы түрү. Оюнчу белгиленген чекке лыжа менен жарышып, мылтык менен бутаны атып мелдешет. Анда 20 км жүрүштүн 5-18 км аралыгында оюнчу 4 атуу чегинен 150 м аралыктагы бутага 5тен ок атат. Ар бир жаза атууга 2 мин штраф берилип, жалпы убакытка кошулат. Спорттун азыркы 5 түрү жана биатлон боюнча Эл аралык союзу 1948-ж. негизделген. Ал 1960-жылдан кышкы Олимпиялык оюндардын программасына кирген, 1958-жылдан дүйнөлүк чемпионат өткөрүлөт. == Колдонулган адабияттар == “Кыргызстан” улуттук энциклопедиясы: 2-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2007. 808 бет, илл. ISBN 978 9967-14-055 -4",ky,Спорт,aléatoire,https://ky.wikipedia.org/?curid=50533,102,,['ru'],False,Спорт,Catégorie principale
47303.0,Дельтапланеризм,"Дельтапланеризм - авиация спортунун эркин учууга негизделген түрү. Мында учуп-конуусу адамдын буту менен башкарылган дельтаплан колдонулат. Дельтапланда учуунун дүйнөлүк рекорду 20 саат. Мелдеш учуу узактыгы жана белгиленген чекке дал түшүү боюнча жүргүзүлөт. 1976-ж. дельтапланеризмбоюнча Эл аралык комиссия (СИВЛ) негизделип, Эл аралык авиация федерациясына кирген. Бул спорттун түрү боюнча дүйнөнүн жана Европанын чемпионаттары 1977-жылдан кезеги менен өткөрүлөт. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Спорт,aléatoire,https://ky.wikipedia.org/?curid=47303,79,,['ru'],False,Спорт,Catégorie principale
51366.0,Велодром,"Велодром, велотрек (велосипед жана гр. drj mos чуркоо, чуркоо үчүн жай) велосипед спорту боюнча мелдештер өтүүчү ачык же жабык курулуш. Биринчи В. Россияда Тула шаарында 1897-ж., Кыргызстанда Бишкекте (Фрунзеде) 1966-ж. курулган. Велодром трибуналуу тректен (тегерек жай) жана көмөкчү бөлмөлөрдөн турат. Айланма жолунун эни 4-10 м, узундугу 200-500 м болот. Азыркы кезде тректин жолунун узундугу 250 м, 333 м, 400 м болгон 3 түрү кеңири таралган. Велодромдун жолу асфальт, тактай, бетон менен капталат. == Колдонулган адабияттар == “Кыргызстан” улуттук энциклопедиясы: 2-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2007. 808 бет, илл. ISBN 978 9967-14-055 -4",ky,Спорт,aléatoire,https://ky.wikipedia.org/?curid=51366,101,,['ru'],False,Спорт,Catégorie principale
,"Кетбука, ырчы","Кетбука - деген ырчы жана комузчу жөнүндө эл арасында эген-эген уламалар бар, комуз күүсү да бар. == Өмүрү == Мисалга Кетбука жөнүндө белгилүү акын жана комузчу Арстанбек Буйлаш уулунун, Белек Солтонкелди Солтоноевдин, комузчулар Кара Молдо менен Шеркул уулу Шекербектин, Атай Огомбаев менен Тоголок Молдонун калтырып кетишкен эскерүүлөрун алсак болот. Тилеке каршы Кетбуканын туулган жана өлгөн жылдары жөнүндө бизде так маалымат жок. Айрым материалдарга караганда Кетбука Чыңгыз хандын замандашы болгон экен. Маселен, Арстанбек черткен абалкы ""Ай-хан"" аттуу табышмактуу күү аткарылардын алдында ""Чыңгыз хандын баласын кулан тепсеп өлтүргөндө Бука деген ырчы Чыңгыз ханга мындайча угузуптур: Алтын болуу ак шумкар, Алтын боосун тытыптыр, Айды карап сызыптыр. Күмүш болуу көк шумкар Күмүш боосун тытыптыр. Күндү карап сызыптыр, Ал эмне болуучу? Туу түбүндө көк Бука, Күндү карап өкүрөт. Алчагай мүйүз, ак эркеч Айды карап бакырат, Бул эмне шумдугу? Асмандан булут сөгүлөт, Аяктап мөндүр төгүлөт. Көнөктөп мөндүр төгүлөт, Бул эмне шумдугу? == Чыңгыз хандын жообу == Алтын боолуу ак шумкар, Алтын боосун тытканы, Айды карап сызганы, Ак кулунум ботом болгону. Күмүш боолуу көк шумкар, Күмүш боосун тытканы. Күндү карап сызганы Бул кулунум, ботом болгону. Кулунтук мүйүз көк бука, Туу түбүндө өкүрсө, Ал атасы болгону. Алчагай мүйүз ак эркеч, Айды карап бакырса. Ал эмнеси болгону. Асмандан булут сөгүлсө, Аяктан мөндүр төгүлсө, Көк ала булут сөгүлсө, Көнөктөп мөндүр төгүлсө, Көзүмдүн жашы болгону, деп Чыңгыз хан ачуулана: Кет-кет, кет Бука, Кеби жаман ит бука. Сенин айтар кебиң бул эмес, Менин угаар кебим бул эмес. == Бука ырчыны капастагы арстан, жолборско таштап жиберерде, Бука, ырчынын айтканы == Кыздары соккон кыялдай, Кылыгы жакшы Айханым, Келиндер сайган кестедей, Кеби жакшы Айханым, Элчи менен ырчыга, Хан алдында кай өлүм"" - дегенде Чыңгыз хан ачуусунан кайтып, ырчыны өлтүргөн эмес экен"" - делип, чертилген. Мезгил аккан суудай, төгүлгөн кумдай өткөн сайын күүнүн өзу да, тарыхы да алымча-кошумчаларга дуушар болуп, комузчудан-комузчуга өтөт. Алсак, Муратаалы ""Айхан"", Карамолдо, Ыбырай, Шекербай ""Кетбука"" деген аттарда чертишип, азыркы угуучуларга тартуулашты. Маселен, Шеркул уулу Шекербер ""Кетбука"" күүсүн аткарардын алдында: ""Айган алты шаардын каны болуп, ордосу Үч деген жерде кан уюгу деген ордо болуп, тагы үч болуп аталганда бара-бара Турпан деген атак пайда болот. Бул шаар үч жерге салынгандыктан Үчкө айланып Үч Турпан аталат. Анын каны Айган болуп, баласы токтобой өлүп турат. Бир баласын токтоор бекен деп ырым кылып жар таштын бооруна атайлап, үй салдырып ошондо бактырат. Бала 6-7 жашка чыкканда жемиш менен кошо келген кара курт Канбаганы чагып өлтүрөт. Калк чогулуп, Кетбука деген комузчу ханга ал кабарды минтип ырдап угузган экен: Туу куйругу бир кучак, Тулпар качты, Айганым. Туурунан бошонуп Шумкар качты Айганым. Алтын така күмүш мык, Дулдул качты, Айганым Алтын туур ордунан, Туйгун качты, Айганым, Алтын ордо багынан, Дңиз толкуп чайкалып, Көк бөксөрдү, Айганым. Терек түптөн жулунуп, Жер бөксөрдү, Айганым., Ала тоо кулап бас болуп Бел бөксөрдү, Айганым. Төрөлөрдүн ургунан Төл бөксөрду, Айганым Кара жандан таптаттуу, Ынак көчтү, Айганым, Касиеттүү башкача, Чыбык өчтү Айганым. Айгандын жообу: Кет-кет, Кет Бука Кеби суук ит Бука! Карап турган кашымда Көзүң курсун, ит Бука. Комуз чертип ырдаган Ырың курсун ит Бука. Кара жанды кашайткан Чырың курсун ит Бука. Атайы келген алдыма, Ишиң курсун ит Бука. Комуз чертип жоруган Түшүн курсун ит Бука,- деп ырдап да, караандай күү катарында да черткен. Ал эми Карамолдо ""Кетбука"" күүсү эң эле байыртан бери шайырдан-шайырга өтүп, колдон-колго көчүп чертилип келе жаткан эски күүлөрдүн бири катары эсептейт. == Адабият == Эл Дүйнөсү // Тарыхий-этнографиялык, адабий-көркөм журнал // Б.,2006-ж. No1 (2).,44-б.",ky,Маданият (Sous-catégorie),,https://ky.wikipedia.org/?curid=12170,549,12170.0,['ru'],False,Маданият,Sous-catégorie
,«Кыргыз тилинин түшүндүрмө сөздүгү»,"«Кыргыз тилинин түшүндүрмө сөздүгү» - кыргыз лексикасындагы сөздөрдүн маанилерин ачып, аларды чечмелеп түшүндүргөн лексикографиялык эмгек. 1969-жылы Ж. Шүкүровдун жетекчилиги астында бир том болуп жарык көргөн. Орточо эсеп менен 25 миң сөз жана сөз айкаштары камтылган. Кийин 1984-жылы сөздүктүн 1-тому (Адан - күрөгө чейин) чыгып, 2-тому ар кандай себептер менен чыкпай калган. Редакторлору: Э. Абдулдаев жана Д. Исаев болгон. Сөздүккө негизинен кыргыз адабий тилинин ошол кезде активдүү колдонулган лексикасы кирген. Эскирген сөздөр менен диалектилик, кесиптик лексиканын фактылары бар. Сөздөр алфавит тартиби боюнча жайгаштырылып, кайсы сөз түркүмүнө кирээри граммат. белгилер аркылуу көрсөтүлүп, ал сөздөрдүн лексикалык маанилери чечмеленип түшүндүрүлүп, тиешелүү мисалдар берилген. Сөздүн өтмө маанилерин, архаизмдер менен историзмдерди, диалектилик лексика фактыларын стилистикалык жактан ажыратууда атайын белгилер колдонулган. 2010-жылы бир том (Адан - Яга чейин), 2011-жылы академик А. Акматалиевдин жалпы редакциясы астында кайрадан «Кыргыз тилинин сөздүгү» деген ат менен 2 томдугу жаңыланып басылып чыккан. Сөздүктө 50 миңден ашык сөз жана сөз айкаштары камтылган. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104-9",ky,Маданият (Sous-catégorie),,https://ky.wikipedia.org/?curid=53916,177,53916.0,['ru'],False,Маданият,Sous-catégorie
,Ыргак (ритм),"Ыргак (ритм) - кандайдыр бир иш-аракеттин белгилүү бирдей убакытта кайра-кайра кайталанып турушу. Турмушта бардык нерсенин ыргагы болот, маселен жүрөктүн согушу, күн менен түндүн алмашышы, суунун агымынын бирдейлиги, толкундун кыймылы ж.б. Мына ушул ыргак бузулганда нормалдуулук сакталбайт, жүрөктүн бирдей сокпошу адамдын дартын билдирет, демек, ыр ыргагынын бузулушу ырдын ырдык касиетин жоготот. Ырды ыр кылган ушул - ыргак. «Ритм - ырдын негизги күчү, негизги кубаты» (В. Маяковский). «Ак учук бердим саптап ал» десек ал ыр болгон жок, ошого дагы сап улайлы: «анан аны үйүңө алып кет», деле ыр болгон жок, себеби биринчи саптагы ыргак дагы кайталаныш керек эле, андай болбогондуктан ыргак бузулду. Ыргак калыбына келиш үчүн «ак учук бердим саптап ал» деген сөз айкашына «ак шумкар бердим таптап ал» дегенди кошкондо ыргак пайда болду да, эми ырга окшоду. Ыргак ар бир тилдин ички тыбыштык, грамматикалык, стилдик мыйзамдарына байланыштуу түзүлөт. Ыргак - жер шарындагы тилдердин баарында жазылган, айтылган ырларга мүнөздүү көрүнүш, бирок аны түзүүнүн каражаттары ар биринде ар башка. Ал узун жана кыска муундардын айкалышынан, муундардын санынын бирдейлигинен, басым муундардын айкалышынан жана муун менен басымдардын катышынан түзүлөт. Ушуга карап дүйнөлүк ыр түзүлүшүнүн төрт системасы ажыратылып келүүдө. == Колдонулган адабияттар == ""Кыргыз адабияты энциклопедиялык окуу куралы"". Башкы редактор: Ү. Асанов, жооптуу редактор: А. Акматалиев. Бишкек - 2004",ky,Маданият (Sous-catégorie),,https://ky.wikipedia.org/?curid=17043,203,17043.0,['ru'],False,Маданият,Sous-catégorie
,Гүлгаакы,"“Гүлгаакы” - элдик поэма. Кара сөз менен жана ыр түрүндө кеңири айтылат. КРУИАсынын Манастаануу жана көркөм маданияттын улуттук борборунун Кол жазмалар фондунда “Гүлгаакы”, “Шамашрап дубана Гүлгаакы кызды алганы”, “Дубана Машрап”, “Гүлгаакы”, “Шамашрап-Гүлгаакы” деген кол жазмалар сакталып турат. Мындан сырткары Н. Чотбаевдин “Шаамашариб баяны” деген варианты бар. Булардын ичинен дастандык деңгээлге көтөрүлүп, толук айтылган вариант О. Урманбетов айткан “Гүлгаакы” эсептелген. Калгандары поэманын башатынан кабар берип, аңыз-аңгеме, уламыш катары айтылган. О. Урманбетовдун варианты 1969-жылы айрым кыскартуулар менен жарык көргөн. “Гүлгаакы” поэмасынын аталган бардык нускалары толугу менен “Эл адабияты” сериясына чыккан. Поэма өзөгүнө көп кылымдык тарыхты камтып, бир кыйла эволюциялык өзгөрүүлөргө дуушар болгон. Аны чыгармалардан орун алган архаикалык формалардан, көөнө мотивдерден, түрдүү тарыхый доорлорду басып өткөн сюжеттик катмардан көрүүгө болот. Акыркы чоң тарыхый окуя - узак мезгилге (15-17к.) созулган калмактар менен кармашуу чыгарманын басымдуу бөлүгүн ээлеп, башка окуяларды, тарыхый фактыларды четтетип койгону байкалат. Материалдык жана амазонкалык мотивдердин (партеногенезис), өзүнүн кесилген башын көтөрүп жүрүү мотиви, кайып болуп кетүү жана баша сыяктуу архаикалык социадык институттун жана байыркы каада-салттын чагылышы “Гүлаакы” поэманын башатын аныктоо менен чыгарма ошол доордогу этникалык чөйрөдө пайда болгон деп айтууга толук негиз бар. “Гүлгаакы” поэмасында Шамашрап дубана тарыхый инсан. Өзбек элинин таланттуу классик акыны Бабарахим Машраб 1667 (1640) - жылы Андижанда төрөлгөн. Акындын өмүр жолу жөнүндөгү тарыхый маалыматтар Н. Чотбаев айткан варианттагы окуялар жана ал жөнүндөгү аңыз-аңгеме түрүндөгү нускалар менен дал келген учурлар бар. Кандай болгон күндө да Шамашрабдын элдик чыгармадан орун алышы кызыктуу факты. Поэманын баш каарманы Гүлгаакы калмактын баатыр кызы, калмак ханы катары мүнөздөлүп, өз элин бейпилдикте багып, сырт душмандан коргоп турганы сүрөттөлгөн. Кыргыз баатыры Гүлжигит экөө душман колунан каза таап, окуя трагедия менен аяктайт. Поэманын негизги идеясы - мекенге, эл, жерге болгон сүйүү, анын келечегине кам көрүү, элдин, жердин эркиндиги үчүн күрөшүү. == Колдонулган адабияттар == Кыргыз адабияты: энциклопедиялык окуу куралы. Мамлекеттик тил жана энциклопедия борбору, - Б.: 2004",ky,Маданият (Sous-catégorie),,https://ky.wikipedia.org/?curid=18920,300,18920.0,['ru'],False,Маданият,Sous-catégorie
,Сарказм,"Сарказм (гр. Sarkasmos - кыйноо, көңүлүн калтыруу) - сатиралык чыгармаларда ар кыл көрүнүштөрдү же адамдарды автордун же каармандардын өтө заардуу тил менен шылдыңга алышы. Сатирик акын Мидин Алыбаев кошоматчылардын терс жактарын таамай көрсөтүү үчүн сарказмды пайдаланат: Бирөө бар: Кошомат үчүн жанын элеп-желеп, “Чоңдун” тегерегине айланат. өзүн парвана көпөлөккө теңеп. Өз баласынын оюнчугун - “начальниктин” баласына жулуп берет. (М. Алыбаев) == ""Манас"" эпосундагы сарказм == Сарказм (кыйноо, чымчып алгандай жанын ачытуу, кейитүү мааниде) - куйкумдуу, ачуу сөөктөн өтүп, чучукка жеткен күйдүргү шылдың сөздөр менен адамдын ачуусуна тийүү. Сарказмда шылдың кылган нерсеге адегенде оң маани берилип, анан терс кылык-жоруктарын атайын апыртып, какшык аркылуу ашкерелегени менен айырмаланат. Мисалы, Күлчоро Айчүрөктүн кыздары менен оюн куруп, Семетейге кайрылып кабар бербей жатып алганда «Тезек терген кыз болсо Теңтуш болуп аласың, Куурай терген кыз болсо курдаш болуп аласың” - деп Семетей кан кызы Айчүрөктү жана анын жөкөрлөрүн күңдөргө теңеп күйдүргү сөз менен Күлчорого ачууланат. Айчүрөк да ага жараша жооп айтат: Чынкожо аттуу жээним бар, Толтой аттуу эрим бар, Жолоочуну тоскудай Кандай менин эбим бар. Эпосто Манастын өзүнө да жан ачыткан, ачуу чучукка жеткен, сөөйтөн өткөн сөздөр менен: Манас, Манас деп койсо Барбайып калат экенсиң Үйлөп койгон чаначтай Дардайып калат экенсиң Эрдигиң бар, эсиң жок Эчтеме менен ишиң жок..., - деп кээде кырк чоро да Манастын өзүн мазакташат. Бул сарказм ыкмасынын каражаты өзүнүн зарылдыгы, дүрмөттүүлүгү менен күчтүү. == Колдонулган адабияттар == ""Кыргыз адабияты энциклопедиялык окуу куралы"". Башкы редактор: Ү. Асанов, жооптуу редактор: А. Акматалиев. Бишкек - 2004",ky,Маданият (Sous-catégorie),,https://ky.wikipedia.org/?curid=7763,239,7763.0,['ru'],False,Маданият,Sous-catégorie
,Айбек Абдылдаев,"Айбек Абдылдаев (1982-жылы 5-июнда туулган) - журналист, жазуучу. == Кыскача өмүр жолу == Журналист, жазуучу Айбек Абдылдаев 1982-жылы 5-июнда Алай районундагы Каблан-Көл айылында туулган. 1999-жылы Э.Мурзаев атындагы орто мектепти, 2004-жылы Ош мамлекеттик университетинин Журналистика бөлүмүн аяктаган. Журналистикадагы эмгек жолун 2003-жылы “Ош жаңырыгы” гезитинен баштаган. 2003-2007-жылдары “Ош жаңырыгы” гезитинде кабарчы, жооптуу катчы болуп иштеген. 2007-2021-жылдары ‎ BBC Кыргыз кызматынын кабарчысы, веб-редактору, Лондондогу кеңсесинде радио продюсер болуп эмгектенген. 2014-2015-жылдары Ош мамлекеттик университетинин журналистика бөлүмүндө мугалим: 2021-жылдан тарта ‎“Азаттыктын” веб-редактору, 2023-жылдан тарта башкы редактору болуп эмгектенүүдө. == Сыйлыктары жана наамдары == 2004-жылы Таш Мияшов атындагы жаш акын-жазуучулардын фестивалынын лауреаты болгон. Жогорку Кеңештин, Ички иштер министрлигинин, КРнын Акыйкатчы (Омбудсмен) институтунун Ардак грамоталары менен, 2008-жылы ӨКМдин “Өзгөчө кырдаалдарды жоюуга катышкандыгы үчүн” төш белгиси менен сыйланган. Маданият, маалымат, спорт жана жаштар саясаты министрлигинин “Маданияттын мыкты кызматкери” төш белгиси менен сыйланган. == Чыгармалары == 2016-жылы “Түндөр” ырлар жыйнагы жарык көргөн. 2021-жылы “От кечкен отуз күн” аңгемелер жыйнагы жарыяланган. == Шилтемелер == ""Түндөр"". А4702300200-16. УДК821.51. ББК 84 Ки 7-5. ISBN 978-9967-180-56-9. ©Абдылдаев А., 2016 ""От кечкен отуз күн"". УДК821.51-3. ББК 84 (5Кир)-44. ISBN 978-9967-29-448-6. ©Абдылдаев А., 2021. Айбек Абдылдаев: Музыкант Айбек Абдылдаев: Чоң энем күткөн жаз Айбек Абдылдаевдин аңгемелери Айбек Абдылдаев | Экөө | Аудио китеп",ky,Маданият (Sous-catégorie),,https://ky.wikipedia.org/?curid=134696,198,134696.0,['ru'],False,Маданият,Sous-catégorie
,Азаттык Медиа,"“Азаттык Медиа” мекемеси - “Азаттык үналгысынын” Бишкек бюросунун юридикалык аталышы. Негизинен, “Азаттыктын” Бишкек бюросу тээ 1991-жылдын жаз айларынан тартып калыптана баштаган. Бюро уюшула электе жергиликтүү кабарчылар Т.Чоротегиндин батириндеги телефон аркылуу Мүнхендеги баш кеңсе менен байланышып турушкан. Бул бюро айрым жылдары Бишкектеги “Кыргыз кабар” агенттигинин, Кыргыз улуттук энциклопедиясынын, Кыргыз агро-өнөр жайдын имаратындагы жана башка айрым жеке менчик жайлардагы бөлмөлөрдү ижарага алып турду. 2005-жылдын 31-мартында “Азаттыктын” Бишкек бюросу Кыргызстандын Адилет министрлиги тарабынан “Азаттык Медиа” мекемеси катары расмий каттоодон өтүп, жергиликтүү калайык үчүн мултимедиялык тармактарда ар кыл берүүлөрүн таркатып, интернет барагын сунуштап келет. «Азаттык» үналгысы - бул АКШнын Конгресси каржылаган “Эркин Европа/Азаттык үналгысынын” (Radio Free Europe/Radio Liberty, Inc.; RFE/RL) Кыргыз кызматынын аталышы. Бул кызматтын туңгуч кыргызча берүүсү обого 1953-жылы 18-мартта чыгарылган (караңыз: Азамат Алтай). == Адабият тизмеси == ""Кыргызстан"": Улуттук энциклопедия: 1-том. Башкы редактору академик Үсөн Асанов. - Бишкек: Мамлекеттик тил жана энциклопедия борбору, 2006. - 688 бет, илл. - ISBN 9967-14-046-1. == Интернеттеги шилтемелер == Archived 2011-09-01 at the Wayback Machine",ky,Тарых (Sous-catégorie),,https://ky.wikipedia.org/?curid=4501,159,4501.0,['ru'],False,Тарых,Sous-catégorie
,"Абетеков, Асан Кемелович","Асан Кемелович Абетеков (17. 4. 1938, Ысык-Көл облусу, Тоң району, Күнчыгыш (Бөкөнбаев) айылы - 15.8.2021, Бишкек) - кыргыздын көрүнүктүү археолог адиси, КРнын маданиятка эмгек сиңирген ишмери (2002). == Кыскача өмүр таржымакалы == Асан Кемел уулу Абетеков 1938-жылы чын куран (апрел) айынын 17синде Кыргызстандын Ысык-Көл облусуна караштуу Тоң районундагы Күнчыгыш айылында (азыркы Бөкөнбаев шаарында) туулган. 1959-ж. КМУнун тарых факультетин бүтүргөн. 1966 -72-ж. Кыргыз ССР ИАнын Тарых институтунун илимий кызматкери болгон. 1972-92-ж. СССР ИАнын Орто Азия жана Казакстан археологиясынын проблемалары боюнча илимий координациялык советинин мүчөсү, «Орто Азия археологиясынын ийгиликтери» журналынын жооптуу секретары, СССР маданий фондунун Кыргыз башкармалыгынын төрагасынын орун басары, 1992-95-ж. «Манас-1000» мамлекеттик дирекциясынын башкы адиси, 1995-жылдан КРнын УИАнын «Манастаануу» жана көркөм маданиятынын улуттук борборунун улук илимий кызматкери, Ж. Баласагын атындагы КУУнун доценти. == Илимий чыгармачылыгы == Ал Түштүк Сибирь, Тоолуу Алтай, Минусин ойдунунда (Хакасия), Энесай жээктеринде жана Кыргазстандын бардык чөлкөмдөрүндө коло доорунун сак, усун, гун жана түрк тилдүү көчмөн элдердин археологиялык эстеликтерин казып изилдеген (1961-90). Биздин заманга чейин 3жылдарда биздин замандын 5-кылымда жашаган усундардын «Кара-Балта» кыштакчасынын калдыктарын ачып (1964), алар көчмөн уруулар гана болбостон, отурукташып жашап жер иштетүү менен да кесип кылган, комплекстүү чарбасы бар байыркы элдерден болгондугун, ошондой эле Кочкор өрөөнүндөгү «Бугучу», «Куренкей», «Албанжыга» эстеликтерин изилдеп, ал жерден ачылган монументалдуу «коргон» архитектурасын, өлүктү коюу ырым-жырымын биздин заманга чейин 5-3-кылымда Теңир-Тоодо жашаган тиграхауда-сак урууларынын маданиятына таандык экендигин далилдеген. Түштүк Кыргызстандын жана Жети-Суунун көчмөн урууларынын археологиялык материалдарын классификациялоодо математикалык алпагордуу жана алгорифманы биринчи жолу археология илимине колдонгон. == Эмгектеринин кыскача тизмеси == 100дөн ашык илимий жана илимий популярдуу макалалар (анын ичинде ЮНЕСКОнун «Борбордук Азия цивилизацияларынын тарыхы» көп томдугундагы макаласы) жарык көргөн. == Колдонулган адабият == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1 == Интернеттеги шилтемелер == шилтеме)",ky,Тарых (Sous-catégorie),,https://ky.wikipedia.org/?curid=48304,287,48304.0,['ru'],False,Тарых,Sous-catégorie
,Азаттык Плюс,"“Азаттык Плюс” - Азаттык үналгысынын жаштар долбоору. Анын курамында күн сайын обого чыкчу радио уктуруу (бул үналгы берүү кийинчерээк токтотулду), жума сайын чыкчу теле берүү жана күн сайын жаңыланчу интернет баракча бар. ""Азаттык Плюс"" аталышын кыска мөөнөттүк ички сынактан соң ""Азаттыктын"" 2004-жылдагы сырт кабарчысы, драматург жана жазуучу Султан Раев сунуштаган. == Азаттык+ радио берүүсү == Азаттык+ (Азаттык Плюс) радио берүүсү Азаттык үналгысынын эң алгачкы жаштар долбоору. (Тарыхка кайрылсак, бул аталыштагы берүүлөргө чейин атайын кыргыз жаштарына арналган апталык берүүлөр 2003-жылдан тартып обого чыгарыла баштаган). Азаттык Плюс 2004-жылдын декабр айынан тарта күн сайын кечи саат 21:00до обого чыккан. Берүүнүн кайталоосу 21:30да жана кийинки күнү саат 19:00 жана 20:30да уктурулуп турган. Долбоордун негиздөөчүсү жана берүүнүн алгачкы редактору - Венера Жуматаева. Координатор болуп Аида Касымалиева, андан кийин Султан Каназаров иштеп келишкен. 2007-жылы редакторлук жана координатордук кызматтар бириктирилип, бардык милдеттер Азаттык үналгысынын Бишкек бюросунун директорунун ошол кездеги орун басары Төрөкул Дооровго жүктөлгөн. Кийинчерээк бул радио берүү токтотулган. Радио жалпы эле Азаттыктын негизги ишмердүүлүгү болгондуктан Азаттык+тун баардык долбоорлорунда иштегендер радиодо да иштечү: Төрөкул Дооров, Аида Касымалиева, Зейнеп Мартбек кызы, Каарманбек Кулуев, Жаннат Токтосунова, Эдил Сапарбек уулу, Элен Куленбекова, Мирлан Токталиев, Айгүл Жунушалиева, Акан Иманов, Элеонора Бейшембек кызы. Азаттык+та Султан Каназаров, Тынчтыкбек Кожобек, Улан Ыдырыстегин, Бермет Эгембердиева, Канат Субакожоевдер иштеп кеткен. == Азаттык+ сыналгы берүүсү == 2005-жылдын күзүнөн тарта ""Азаттык"" үналгысы жаштарга арналган атайын сыналгы долбоорду ишке киргизет. “Азаттык+” жаштар теле берүүсү дүйшөмбү сайын кечки саат 8:35те КТРден (УТРК) обого чыгып турду, бирок 2008-жылы октябрда ал кездеги бакиевдик режим тарабынан бир тароаптуу токтотулду. Бул берүү кайрадан КТРКда экинчи элдик ыңкылаптан (2010-жылдын 7-апрелинен) соң гана КТРКнын көгүлтүр экранында чыга баштады. (2008-жылдын октябрынан 2010-жылдын 13-мартына чейин ""Манас жаңырыгы"" деген чакан ТВ каналда, сателлит аркылуу жана башка жеке менчик чакан сыналгы компаниялары аркылуу обого чыгып турду). Теледолбоордун продюсерленринин бири - Аида Касымалиева болду. Алып баруучулардын арасында - Жаннат Токтосунова, Эдил Сапарбек уулу, Элен Куленбекова, Мирлан Токталиев, ж.б. болду. Азыркы тапта анын ТВ продюсери - Өмүрбек Сатаев. Алып баруучулары Айгерим Акылбекова жана Токтосун Шамбетов. Азаттык+тун баштапкы версиясында анын эки гана алып баруучусу болгон - Аида Касымалиева жана Султан Каназаров болгон. Азаттык Плюстун мурдагы кабарчысы Жанар Акаев азыркы тапта Кыргызстандын Жогорку Кеңешинин депутаты (2015-жылдын октябрынан). 2014-жылга чейин Элиза Кененбаева жана Али Токтакунов алып баруучулары болушкан. == Азаттык+ интернет баракчасы == 2008-жылдан тарта ""Азаттыктын"" негизги интернет-баракчасына удаалаш жаштар берүүсүнүн атайын баракчасы да ачылды. Бул баракча Facebook байланыш түйүнү аркылуу түзүлүп, катталган күйөрмандарыга өзгөчө мүмкүнчүлүктөрдү берет. Бул баракчада Азаттык+тун радио берүүсү да, теле берүүсү да, атайын интернет үчүн даярдалган кызык маалыматтар жайгашкан. ""Азаттыктын"" жаштарга арналган жалпы интернет басылмаларын Зейнеп Мартбек кызы көзөмөлдөйт. www.azattkplus.kg(жеткиликсиз шилтеме) баракчасынын түзүү жана өнүктүрүү иштерин оболу Каарманбек Кулуев, андан кийин башка бишкектик жаш кабарчылар жүргүзгөн.",ky,Тарых (Sous-catégorie),,https://ky.wikipedia.org/?curid=3577,439,3577.0,['ru'],False,Тарых,Sous-catégorie
,Илья Репин,"Илья Ефимович Репин - Орустун белгилүү живописчиси, графика чебери. == Өмүрү таржымакалы == 1844-жылы 5-августта Чугуев (азыркы Харьков) областында туулган. Алгач Петербургдагы сүрөтчүлөр коомунун сүрөт (Рисовальный) мектебинде окуп, 1863-жылы Р. К. Жуковский жана И. Н. Крамскойдон таалим алган. 1864-71-жылдары Петербург сүрөтчүлөр академиясынан окуган. Көчмө сүрөтчүлөрдүн көргөзмө шерктештигине 1878-жылы кошулган, 1893-жылдан баштап Сүрөт академиясынын ардактуу мүчөсү И. Репин искусствого өлчөмсүз эмгек сиңирген сүрөтчү. И. Е. Репин 1930-жылы дүйнөдөн кайткан. == Эмгектери == Айрым бир картиналарын 10-12 жолу кайрадан тарткан. Мисалы, «Пушкин 1835-жылы Неванын жанында» деген картинасынын үстүндө 20 жыл эмгектенген. Көп иштегендиктин натыйжасында оң колу жараксыз болуп калса да, сол колу менен сүрөт тартууну өздөштүрүп алган. Мен эч качан искусствону четке таштабайм, менин бардык оюм искусство жөнүндө», - деген ал. 5-августта сүрөтчүлөр орус элинин өткөн тарыхына көп көнүл бурган. 1872-73-жылдары тартылган «Волгадагы булактар» деген картинасында аёосуз эзилген элдин турмушу чагылдырылат. Ал эми таланты гүлдөп турган мезгилде «Күтүшкөн эмес», «Пропагандистти камакка алуу», «Иван Грозный жана анын баласы Иван», «Өлүм алдындагы керез», «Серовдун портрета», «Запорожьеликтер түрк султанына кат жазууда» деген картиналарын эң жогорку чеберчиликте тарткан. Анын жараткан эмгектерин Россиянын жана чет элдин коомчулугу жогору баалагандыгы, өзү ага алымсынбай «Менин мыкты картиналарым жазыла элек»- деп айтчу. «Мен бир нерсенин үстүндө көпкө чейин иштөөм керек. Ар убакта жаңылыкты табыш үчүн көрүнүштөрдү кайра-кайра өзгөртүп карап чыгышым керек, ошондо гана олжонун кенчине туш келем» - деген сүрөтчү. Ал айлана-чөйрөнү өтө кылдаттык менен баалаган; адабиятка кызыккан, бош убактысында китептерди көп окуган. == Чыгармачылыгы == Сүрөтчү адамдын мүнөзүн баалоону маанилүү деп эсептегендиктен өзүнүн чыгармалары менен дүйнөлүк маданиятты казып байыткан. А. Третьяков галлереясына, музейлерине коюлган чыгармалары талантынын бөтөнчө күчүн тааныта көрсөтөт. Бир гана адамдын эбегейсиз көп сандаган эң жогорку сапаттуу чыгармаларды түзгөндүгүнө адам айран таң калат. Репин өзүнүн каармандарын картиналардан гана көрсөтпөстөн, алардын портреттерин да жараткан. Орус композиторлору - Глинка, Мусоргский, Некрасовдун, жазуучулар - А. Толстой, М. Горький, Гоголдун; художниктер - Суриков, Крамской, Серовдун; илимпоздор - Сеченов, Менделеев, Павловдун портреттери анын даңкын чыгарган. Анын сүрөт тартуу стили жөнөкөй, чындыкты көрсөткөн, бүткүл чыгармачылыгын элге арнаган баалуу эмгектери доорубуздун алтын казнасы болуп кала берет. Санкт-Петербург шаарында Репиндин ысымында живопись, скульптура жана архитектура институту бар. == Колдонулган адабият == Репин Илья Ефимович // Кыргыз Совет Энциклопедиясы. - Ф, 1980. -Т. 5. - Б., 141-142; Карпов И. Улуу орус элинин художниги // Кызыл Кыргызстан. - 1946. -29-сент.",ky,Тарых (Sous-catégorie),,https://ky.wikipedia.org/?curid=12993,373,12993.0,['ru'],False,Тарых,Sous-catégorie
,Үч мушкетер,"""Үч мушкетер"" (фр. Les Trois Mousquetaires [le tʁwa muskətɛʁ]) - Александр Дүманын тарыхый романы. Романдын окуясы 1625-1628-жылдар арасы орун алган, анда жаш д'Артаньяндын (Шарль де Батц де Кастельмор д’Артанья́ндын негизине) гвардиянын мушкетерлорунун арасына киргени жана Париждеги укмуштуу окуялары баяндалат. Д'Артаньян дароо эле элита корпусуна кирүүгө мүмкүнчүлүгү жок болсо да, ал үч эң каардуу мушкетерлор менен дос болот, алар Атос, Портос жана Арамис, алар менен бирге, д'Артаньян мамлекеттик жана сот иштерине катышып турган. Жанры боюнча, ""Үч мушкетер"" романы тарыхый жана укмуштуу окуялуу роман болуп эсептелет. Ошондой болсо дагы, Дүма өзүнүн романынын сюжетинеде эски режимдин адилетсиздигин, зордук-зомбулугун жана маанисиздиктерин чагылдырган, ошону менен чыгармасына кошумчалуу Франциядагы республиканчылдар менен монархисттердин арасындагы катаал дебаттар учурунда болгон саясий көрүнүштү кошкон. Окуя биринчи жолу, июлдук монархия учурунда, 1844-жылдын март айынын июлга чейин сериялаштырылган, ал 1848-жылы орун алган француз революцясынан төрт жыл мурун болгон. Жазуучунун атасы Томас-Александр Дүма, француз революциячыл согуштары учурунда француз республикачыл армиянын белгилүү генералы болгон. Д'Артаньяндын окуясы ""Жыйырма жыл өткөн соң"" (англ. Twenty Years After) жана ""Виконт де Бражелон: Он жыл өткөн соң"" романдарында уланган.",ky,Тарых (Sous-catégorie),,https://ky.wikipedia.org/?curid=103771,179,103771.0,['ru'],False,Тарых,Sous-catégorie
,Тамим ибн Бахр Мутавва'и,"Тамим ибн Бахр Мутавва'и (Мутавваъи) - орто кылымдардагы арап мусулман саякатчысы жана элчиси. == Кыскача таржымакалы == Тамим ибн Бахр Мутавваъи (Мутавва'и) Багдат халифатынын чек ара аймактарынын биринде туулуп өскөн. Ал 808-ж. Ортоңку Чыгыштан чыгып, азыркы Кыргызстан аймагы аркылуу өтүп, чыгыштагы Уйгур кагандыгынын ордо шаарына чейин саякаттап барган. Бул кагандык азыркы Монголия аймагында жайгашкан. (Башкыр чыгыш таануучусу Ахмед Зеки Велиди Тогандын оюнча, Тамим ибн Бахр 808-жылы эмес, 751-759-жылдардын аралыгында Орхонго барып, уйгур каганы Байан-Чор (Моюн-Чур, 746-759-жж. бийлеген) менен жолуккан. Бирок Тогандын бул жоромолу эч кандай тарыхый фактка негизделген эмес). Тамим ибн Бахр тогуз огуздардын каганы өз чебинин төр жагына алтын чатыр тигип алганын да белгилейт (арап географы Ибн ал-Факих бул маалыматты Тамим ибн Бахрга шилтеме кылып жазган). 9-кылымдын 40-жылдары кыргыз каганы Уйгур каганатына кол салганда да, кыргыздар жиберген ултиматум катта “алтын боз үй” тууралуу сөз болот. Тамим ибн Бахр Ысык-Көлдөгү Барскан шаарын “Жогорку Барскан” деп белгилеген (анын арапча жазмадагы маалыматындагы “Барсхан” деген жер аталышын айрым мусулман географтары туура эмес жазып, Нушажан деген тарыхта жок топонимди сунушташкан). Т. и. Б-нын маалыматына караганда, тогуз огуздардын (бул жерде уйгурлардын) түштүгүндө “түрк өлкөсү” (Ганьчжоудогу шато-түрк элинин өлкөсү болушу мүмкүн) жайгашкан. Тамим ибн Бахр түрк калктарында аба ырайын өзгөртө турган “жай таш” болгонун да эскертет. Бул “жай таш” тууралуу уламыш кыргыздын “Манас” дастанында да камтылган. Т. и. Б-дын маалыматтары бизге Ибн Хордабех, Кудама, Ибн ал-Факих, Йакут ж. б. авторлордун эмгектери аркылуу гана жеткен. == Адабият тизмеси == Бейше Урстанбеков, Тынчтыкбек Чороев. Кыргыз тарыхы: Кыскача энциклопедиялык сөздүк. Фрунзе, Кыргыз Совет Энциклопедиясынын Башкы редакциясы. 1990. ISBN 5-89750-028-2. Жалпы көлөмү - 288 бет. Ибн ал-Факих. Ахбар ал-Булдан (Известия о странах). Ереван. АН АрмССР. 1979 Сведения Тамима ибн Бахра ( VIII-IX вв.) // Материалы по истории Средней и Центральной Азии X-XIX вв -Ташкент, 1988. == Интернеттеги шилтемелер == шилтеме)",ky,Тарых (Sous-catégorie),,https://ky.wikipedia.org/?curid=12418,290,12418.0,['ru'],False,Тарых,Sous-catégorie
,Франциско де Зурбаран,"Франциско де Зурбаран (исп. Francisco de Zurbarán, Фуэнте-де-Кантос, Бадахос, 7-ноябрь 1598 - Мадрид, 27-август, 1664) - испан алтын кылымынын сүрөтчүсү Заманбашы жана Диего Веласкесдин досу Зурбаран диний живописте мыкты болгон, анын сүрөтү анын визуалдык зор күчүн жана терең мистикасын ачат. Ал Контрреформациянын өкүлү сүрөтчү болгон. Анын алгачкы күндөрү тукуруусу Караважо, анын стили болжол менен пайда италиялык Маньеризм мырзага. Анын өкүлчүлүктөрү Веласкесдин реализминен алыс жана композициялары кисардык тон менен хиароскуро моделдөө менен мүнөздөлөт",ky,Тарых (Sous-catégorie),,https://ky.wikipedia.org/?curid=122396,72,122396.0,['ru'],False,Тарых,Sous-catégorie
,Граф,"Граф (нем. Graf, лат. comes, фр. comte, англ, earl) - орто кылымдагы Батыш Европада король кызматына дайындалган киши. Бара-бара Графтык кызмат мурасталуучу даражага айланган. Феод, бытырандылык тушунда Граф ири феодалдык, кийинчерээк жогорку дворяндык титул болгон. Россияда Граф титулу Петр I убагында (18-к.) пайда болуп, 1917-ж. жоюлган. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаев. -Фрунзе: Кыргыз Совет Энциклопедиясынын башкы редакциясы, 1977. Том 2. В - Иридий. -672 б.",ky,Тарых (Sous-catégorie),,https://ky.wikipedia.org/?curid=80289,72,80289.0,['ru'],False,Тарых,Sous-catégorie
,Готтор,"Готтор, готондор - чыгыш германдар уруусу. Б. з. башында Балтика деңизинин түштүк жээгинде жана Висланын (төмөнкү агымы) боюнда, 3-кылымда Кара деңиздин түндүк жээгинде жашашкан. Готтор уруусунун өсүшүнө Кара деңиздин түштүк-батышындагы шаарлардын жана скиф-сармат урууларынын маданияты чоң таасир тийгизген. Готтор остготтор (Днепрдин төмөнкү агымында), вестготтор (Днестрдин төмөнкү агымында) болуп бөлүнгөн. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаев. -Фрунзе: Кыргыз Совет Энциклопедиясынын башкы редакциясы, 1977. Том 2. В - Иридий. -672 б.",ky,Тарых (Sous-catégorie),,https://ky.wikipedia.org/?curid=80321,75,80321.0,['ru'],False,Тарых,Sous-catégorie
,Alea iacta est,"Alea iacta est (""Чүчүкулак жасалды"") - бул латын тилиндеги сөз айкашынын (iacta alea est [ˈjakta ˈaːlɛ.a ˈɛst]) бир варианты. Бул сөз айкашын Юлий Цезар б.з.ч. 49-жылдын 10-январында Түндүк Италиядагы Рубикон дарыясын кечүү маалында айткан, деп Светоний жазган. Дал ушул чечкиндүү кадам аркылуу Цезар Италияга басып кирип, өзүнө кастык маанайда болгон Сенаттын аскерин жеңген жана узакка созулган жарандык согуштан кийин өмүр бою диктатор болуп калган. Бул сөз айкашы ""эми артка кайтууга жол жок"" дегенди билдирет. Ушуга окшош мааниде ""Рубиконду кечип өтүү"" деген сөз айкашы да пайда болгон. Тарыхчы Плутархтын маалымдашынча, Цезар латынча ""Йакта алэа эст"" деп айтпастан, грекче «Ἀνερρίφθω κύβος», [anerríphthō kýbos] - ""анэррифто кибос"" - ""чүчкулак кармалды"" деп айткан соң, анын аскери Рубикон дарыясынан Римди карай кечип өткөн. Ал кезде Римдин ири кошуун башчысы болгон Юлий Цезардын Рубикон дарыясынан биздин заманга чейинки 49-жылы 10-январда кечип өтүшү - Римдик жарандык согушту тутандырып, акыры Цезардын өмүр бою диктатор болуп калышына (диктатор perpetuo) жана Рим империясынын доорунун башталышына алып келген. Цезар түштүк Галлиядан Иллирикумга чейинки аймактын акими (губернатору) болуп дайындалган (бирок Италия аймагы анын карамагына кирген эмес). Анын губернаторлук мөөнөтү аяктаганда, Рим Сенаты Цезарга өз аскерин таркатып, Римге тынч кайтып келүүнү буйруган. Ал өз аскеринн ошол кезде Италиянын түндүк чек арасы болгон Рубикон дарыясы аркылуу өткөрбөөгө ачык буйрук берилген. Биздин заманга чейин 49-жылы 10-январда Цезарь 13-легионду дарыя аркылуу алып өткөн да, анын кадамын Рим өкмөтү көтөрүлүш, чыккынчылык жана Рим Сенатына согуш жарыялоо деп эсептеген. == Адабият == Бабичев Н. Т., Боровской Я. М. Словарь латинских крылатых слов: 2500 единиц. / Под ред. Я. М. Боровского. - 3-е изд., стер. - М.: Рус. яз., 1988. - С. 52-53. - ISBN 5-200-00013-0. Плутарховы Сравнительные жизнеописания славных мужей / Пер. С. Дестуниса. - Т. 1-13. - СПб., 1814-1821. Жизнеописания Плутарха / Пер. под ред. В. Герье. - М., 1862. Сравнительные жизнеописания / Пер. В. Алексеева. - Т. I-II. - М., 1889. Избранные биографии / Пер. под ред. С. Я. Лурье. - М.-Л., 1941. Сравнительные жизнеописания / Пер. С. П. Маркиша, М. Е. Грабарь-Пассек, С. И. Соболевского. - Т. I-III. - М.-Л., 1961-1964; второе издание: Т. I-II. М., 1994.",ky,Тарых (Sous-catégorie),,https://ky.wikipedia.org/?curid=125517,350,125517.0,['ru'],False,Тарых,Sous-catégorie
,Зеравшан дарыясы,"Зеравшан дарыясы, 3арафшон (жогорку агымы Матча) Тажикстан менен Өзбекстандагы дарыя. Узундугу 877 км, алабынын аянты 17,7 миң км2. Көк-Суу тоо тоомундагы Зеравшан мөңгүсүнөн башталып, төмөнкү бөлүгү түздүк аркылуу агат. Орточо чыгымы 162 м3/сек. Сугатка пайдалангандыктан, Аму-Дарыяга жетпейт. Катта-Коргон жана Куюмазар суу сактагычтары курулган. Зеравшандын төмөнкү агымы Аму-Бухара каналы аркылуу Аму-Дарыянын суусу менен толукталып турат. Зеравшан өрөөнүндө эл жыш отурукташкан. Боюнда Пенжикент, Самаркан, Бухара жана башка шаарлар жайгашкан. == Колдонулган адабияттар == “Кыргызстан” улуттук энциклопедиясы: 3-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2011. 784 бет, илл. ISBN 978 9967-14-074-5",ky,География (Sous-catégorie),,https://ky.wikipedia.org/?curid=52198,95,52198.0,['ru'],False,География,Sous-catégorie
,Түркстан тоо кыркасы,"Түркстан тоо кыркасы түндүк капталы Кыргызстандын аймагына караштуу. Ал Алай кырка тоосунун батыш уландысы болуп, Фергана өрөөнүнүн батыш жагын түштүгүнөн курчап турат. Матча ашуусунан башталып, Жизак шаарынын меридианына чейин 300 км ге созулуп жатат. Чыгыш жагынын бийиктиги 5000 м ден ашык, батышка карай акырындап төмөндөп, 2000 м бийиктикте Нура-Ата тоосуна өтүп кетет. Кыргызстандын аймагына Сох суусунун төрүнөн Ак-Суунун алабына чейинки 140 км ге жакын бөлүгү караштуу. Эң жазы жери -20 км, эн бийик жери -5622 м. Туурасы батышында 10-15 км, чыгышында 30 кмге чейин. Түн. ж-а түн.-батыш этеги Ачталаа ж-а Фергана өрөөнүнүн батыш бөлүгү м-н чектешет. Кыры батыштан чыгышка карай бийиктейт. Эң бийик жери - Аскалуу чокусу, 5621 м, башка бийик чокулары: Кишемишбашы (5290 м), Гранит (5278 м), Аксуу (5355 м),Сабах (5300 м), Парах (4743 м), Пирамида (5509 м) ж. б. Тоо асимметриялуу түзүлүштө: түш. бети тик (уз. 10-15 км), түндүгү жантайыңкы (уз. 60-80 км). Түн. капталы тоо кырына жарыш жаткан бир нече тоо тилкелеринен турат. Ирилери: Дауд, Адыгинетоо, Алтынбешик, Акташ, Сухумтоо, Көкчөтоо, Жамангул, Тохтабуз, Майдантоо, Каратоо, Белисынык ж.б. Алар тоо аралык депрессиялар - өрөөндөр (ойдуңдар) м-н бөлүнгөн. == Геология == Түзүлүшү татаал. Негизинен силур, девон, карбон, бор, юра мезгилдеринде пайда болгон кумдук, чопо, сланец, акиташ, конгломерат ж-а алевролит тектеринен турат. Т. к. т-нун аймагында пермь мезгилинде жиреп чыккан гранит тектери да таралган. Тоо аралык ойдуңдар м-н өрөөндөрдө төртүнчүлүк мезгилдин чөкмөлөрү жайгашкан. Тоо тар- мактары тектон. жаракалар м-н тилмеленген. Граниттүү пегматит тарамдарында калайдын, мусковиттин ж. б-дын ө. Ж-лык маанидеги кендери бар. Юра мезгилинин тектеринен таш көмүр кени табылган. Т. к. т-ндагы мөңгүлөрдүн жалпы аянты 750 км2. Көбү орто ж-а чыгыш бөлүгүндө жайгашкан. Ирилери: түш. капталында -Заравшан (уз. 28 км), Фарахнау (16 км), Толстой (11,6 км), Рама (16 км), Россинч (14 км), түн. капталында - Аксуу (11 км), Шуровский (8 км), Кишемиш (7 км), Райгородский (7 км) ж. б. Ири суулары: Исфара, Кожобакырган, Лейлек, Карасуу, Ак-суу. Кар чеги 3700-4000 м бийиктикте жатат. Түн. капталдарына шыбак-эфемердүү, баялыштуу жарым чөл (1500 м бийикке чейин), буудайыктуу талаа (1400-1800 м), бийик чөптүү талаа, шалбаалуу талаа ж-а бадалдар (1800-3000 м), токой (2900-3200 м), шалбаалуу субальп, шалбаалуу талаа, альп (3500-4000 м), андан жогору гляциалдык-нивалдык зоналар таралган. == Колдонулган адабияттар == Кыргызстандын географиясы. Бишкек: Мамлекеттик тил жана энциклопедия борбору, 2004, s. 71-72. ISBN 9967-14-006-2",ky,География (Sous-catégorie),,https://ky.wikipedia.org/?curid=10197,366,10197.0,['ru'],False,География,Sous-catégorie
,Арал деңизи,"Арал деңизи, Арал - Каракалпак Республикасы менен Казакстандын аймагында жайгашкан мала туздуу туюк көл-деңиз. Субтропик алкагынын чөл зонасында жайгашкан. Аянты 36,5 миң км2 (1991). Басымдуу тереңдиги 1015 м, эң терең жери 54,5 м. Түндүк жээги тик, батыш жээги жардуу, түштүк жана чыгыш жээктери түзөң. Барса-Келбес, Кайра жаралуу жана башка аралдары бар. Көлгө мурда Амударыя менен Сырдарыя куйган. Суунун бетиндеги температура жайында 26-30°С, кышында 0°С. Кышкысын деңиздин бардык жеринде муз кездешет. Туздуулугу 15,9%ошондой 20-кылымдын 60-жылдарынан баштап, көлгө куйган дарыялардын суусу сугатка кеңири пайдалангандыктан деңиз суусу кескин тартылып, туздуулугу артууда. Азыр Сырдарыя, айрым жылдары Амударыя көлгө куйбай калды. Натыйжада көлгө чектеш аймактарда чөлдөшүү процесси күчөп, социалдык-экономикалык структура өзгөрдү. Арал деңизинин аймагы - «экологиялык алаамат зонасы» деп жарыяланып, аны коргоо чаралары көрүлүүдө. == Колдонулган адабияттар == “Кыргызстан” улуттук энциклопедиясы: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14-046-1",ky,География (Sous-catégorie),,https://ky.wikipedia.org/?curid=50343,141,50343.0,['ru'],False,География,Sous-catégorie
,Карши талаасы,"Карши талаасы - Орто Азиянын түштүгүндөгү (Өзбек Республикасындагы) күдүрлүү түздүк, Кашка-Дарыя Облустунда. Чыгышынан Заравшан жана Ысар кырка тоолорунун этектери, батышынан Сандык кумдуу чөлү менен чектешет. Бийиктиги 600 мге чейин. Климаты кургак, жылдык жаан-чачыны 200-400 мм. Кашка-Дарыя жана Карши сугат каналы менен сугарылат. Шыбак-баялыштуу өсүмдүктөр басымдуу. Дан эгиндер, пахта эгилет. Чыгыш бөлүгүндө Карши шаары жайгашкан. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104-9",ky,География (Sous-catégorie),,https://ky.wikipedia.org/?curid=54572,82,54572.0,['ru'],False,География,Sous-catégorie
,Кашка-Дарыя,"Кашка-Дарыя - Өзбекстандагы дарыя. Узундугу 378 км, алабынын аянты 8780 км2. Заравшан жана Ысар кырка тоолорунун батыш тармактарынан башталып, Каршы талаасында кумга сиңип кетет. Орточо чыгымы тоодон чыга беришинде 25 м3/сек. Карши каналы аркылуу Аму-Дарыядан суу алат. Кара-Дарыяда Чым-Коргон суу сактагычы курулган; боюнда Каршы шаары бар. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104-9",ky,География (Sous-catégorie),,https://ky.wikipedia.org/?curid=54662,74,54662.0,['ru'],False,География,Sous-catégorie
,Афины,"Афины (жаңы грекче Αθήναι, Aqhnаi) - Грек Республикасынын борбор шаары. Түштүк Европадагы эң ири шаарлардын бири. Аттика номунун (административлик-аймактык бирдик) административдик борбору. Административдик жактан муниципалдык округдарга (демосторго) бөлүнгөн. Калкы 729 миң (2005; Пирей шаары жана шаар айланасы менен Чоң Афиныны түзүп, калкы 3,7 млнго жетет). Шаар Аттика жарым аралында, Эгей деңизинин Сароникос булуңунун жээгиндеги дөбөчөлөрдө (Ликавит, Акрополь, Ареопаг, Пникс, Филопаппа жана башка), Педион өрөөнүндө жайгашкан. Маанилүү жолдор тоому (башкы магистралдык жолдору Салоникага, андан ары Македония, Болгария жана Түркиянын чегараларына жетет). Темир жол тармактары шаарды Пелопоннес жарым аралы жана өлкөнүн батыш бөлүгү менен байланыштырат. Эл аралык аэропорттору, метрополитен (Афиныны Пирей менен байланыштырат) бар. Афинынын аванпорту - Пирей Грекиянын ири порту. Афинынын так негизделген жылы белгисиз. Анын аталышын байыркы гректер шаардын колдоочусу деп саналган Афина Паллада кудайы менен байланыштырган. Уламыш боюнча азыркы Афины шаары жайгашкан жерге адамдар биздин заманга чейинки 16-13-кылымда отурукташа баштаган. Афины байыркы Аттикадагы ири экономикалык, саясий жана маданий борбор, өз алдынча шаар-мамлекет болгон. Ал биздин заманга чейинки 146-жылдан биздин замандын 395-жылына чейин Рим империясына, 395-1204-жылдары Византияга караган. 1204-1458-жылдары Афины герцогдугунун борбору. 1458-жылы түрктөр тарабынан басылып алынган. 1834-жылдан Грекиянын борбору жана королдук резиденция. Эл аралык туризмдин (2000-жылы10 млн) борбору. Көптөгөн конгресс, симпозиумдар (өзгөчө тарых жана искусство жаатында) өткөрүлөт. Архитектурасы шаарга кайталангыс көрк берип турат. Афинынын тарыхый чордону болгон Афины Акрополу көтөрүлүп турат (Бүткүл Дүйнөлүк мурастын тизмесине кирген). Этегинде Агора аянты жайгашкан. Түштүгүнөн Дионис театры (6-кылым биздин заманга чейинки 326-жыл) жана Аттикадагы Герод одеону (биздин замандын 161-жылынан кийин) Акрополго жалгашат. Илгери алар үстү жабык узун галерея (биздин заманга чейинки 2-кылым) менен байланышып турган. Рим Сенатору Филопапптын күмбөзү (114-116), Керамик аймагынын некрополу («Керамик» музейи, биздин заманга чейинки 5-4-кылым), Гефестейон храмы (же Тезейон биздин заманга чейинки 449-444), Агриппа жана Гимнасия одеондорунун калдыктары (биздин заманга чейинки 1-кылымдын аягы биздин замандын 2-кылымы; бардыгы Агорада), Лисикраттын эстелиги (биздин заманга чейинки 335-334), Зевс храмы, Византия доорундагы чиркөөлөр (Ыйык Апостол, 1000-25; Ыйык Феодор, 1065-жыл чен; Ыйык Екатерина, 11-12-кылым, Кичи Митрополия, 12-кылым жана башкалар), Жаңы шаардын чегинде 11-кылымдын кечилканалары, Элевсиндин калдыктары сакталган. Классицизм стилиндеги курулуштар, эски король сарайы (учурда парламент жайгашкан), театр, ИА (1926), университеттер (техникалык, улуттук), жогорку мектептер, «Атенеум» консерваториясы, китепканалар, музейлер, улуттук живопись галереясы (1900-жылдан) бар. Эл аралык (вокалист, пианисттер, дирижёр, композиторлор) конкурстар өткөрүлүп турат. 1896-жылы I, 2004-жылы XXVIII Олимпия оюндары өткөрүлгөн. Афины - Грекиянын башкы экономикалык борбору. Металлургия, машина куруу (анын ичинен кеме, автомобиль), нефть ажыратуу, химия, целлюлоза-кагаз, текстиль, булгаары-бут кийим тигүү, тамак-аш, тамеки, цемент өнөр жайлары, азот кислотасы өндүрүшү (Пирейде) бар. Суунун жетишсиздигинен шаар жакшы жашылдандырылган эмес. Боз түшүп (смог) турат. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14-046-1",ky,География (Sous-catégorie),,https://ky.wikipedia.org/?curid=72973,428,72973.0,['ru'],False,География,Sous-catégorie
,Парфенон,"Парфенон (грекче parthenos - кыз дегенден) - байыркы грек искусствосунун эң мыкты эстелиги. Афины шаарында Биздин заманга чейин 447-438-ж. архитектор Иктин менен Калликрат акрополдо курган. П-дун ченеми 30, 89 м Х 69,5 м; 8Х17 сандагы колонналардын бийиктиги 10,43 м. П-дун имараты ак мрамордон салынган. Фасад фризи кентавромахия, амазономахия, гигантомахиялардын сүрөтү тартылган метод менен триглифтерден турат. Фронтондору Афинынын (грек мифологиясындагы теңир аял) төрөлүшүнү жана анын Аттиканы бийлөө үчүн Посейдон менен талаш-тартышын чагылдырган барельеф менен жасалгаланган. 1687-ж. түрктөр менен болгон согушта, венециялыктар Акрополду курчоого алганда П. кыйраган. 1801-03-ж. П-дун көп скульптуралары Улуу Британияга алынып кетип, 1816-ж. Лондондогу Британ музейине коюлган. == Колдонулган адабияттар == Кыргыз сүрөт искусствосу: Энциклопедиялык окуу куралы/Мамлекеттик тил жана энциклопедия борбору. -Б.:, 2004",ky,География (Sous-catégorie),,https://ky.wikipedia.org/?curid=32133,114,32133.0,['ru'],False,География,Sous-catégorie
,Имандра,"Имандра - Мурма облусундагы көл, Кола жарым аралынын түштүк-батышында. Аянты 812 км2. Тереңдиги 67 мге чейин. Көл чанагы мөңгүнүн аракетинен жана тектоникалык кыймылдан пайда болгон. Батыш жээги булуң-буйткалуу. 140тан ашык арал бар. 3 бөлүктөн турат (түндүгү Чоң Имандра, ортоңкусу Иокострава Имандрасы, батышы Бабин Имандрасы). Көлгө 20дан ашык суу куюп, Нива дарыясы агып чыгат. Декабрда тоңуп, майда муздан арылат. Суусу өтө тунук (11 мге чейин). Балык кармалат. 1936-ж. Нива дарыясында Нива ГЭСи курулгандыгына байланыштуу Имандра суу сактагычка айланган. Түндүк-батыш жээгинде Мончегорск шаары жайгашкан. == Колдонулган адабияттар == “Кыргызстан” улуттук энциклопедиясы: 3-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2011. 784 бет, илл. ISBN 978 9967-14-074 -5",ky,География (Sous-catégorie),,https://ky.wikipedia.org/?curid=52122,111,52122.0,['ru'],False,География,Sous-catégorie
,Көгала,"Көгала - Чаткал кырка тоосунун түштүк чыгыш капталындагы көл. Кабасай суусунун төрүнөн орун алган. Аянты 0,84 км2, тереңд. 100-130 м. Көл чанагы деңиз деңг.2606 м бийиктикте жатат. Гравитациялык жер көчкүнүн өрөөндү бөгөп калышынан пайда болгон. Жээктери зоокалуу, тик Суусунун температурасы 19,5-21°Сге жетет.Ноябрда тоңуп, май айында муздан арылат. Көлгө бир нече агын суу куюп, суунун бир аз бөлүгү бөгөттүн астынан сарыгып агып чыгат. == Колдонулган адабияттар == Кыргызстандын географиясы, Бишкек-2004. ISBN 9967-14-006-2 == Интернеттеги айрым шилтемелер == [1](жеткиликсиз шилтеме)",ky,География (Sous-catégorie),,https://ky.wikipedia.org/?curid=11836,78,11836.0,['ru'],False,География,Sous-catégorie
,Көлсуу,"Көлсуу - Какшаал тоо тизмегинин бир тармагы - Сарыбелес тоосундагы көл.Аксайдын оң куймасы - Көккыянын алабында, деңиз деңг. 3514 м бийиктикте жайгашкан. Ураган тоо тектердин өрөөндү бөгөп калышынан пайда болгон. Аянты 4,5 км2, тереңдиги 20 мге чейин, суукуралуу аянты 488 км2. Өрөөндүн формасын кайталап түндүктөн түштүктү карай 5 кмден ашык созулуп жатат. Туурасы 800-1000 м. Агып чыккан суу Көлсуудеп аталып, Көккыяга куят. Алабында жалпы аянты 2,7 км2ден ашык мөңгүлөр бар. == Колдонулган адабияттар == Кыргызстандын географиясы, Бишкек-2004. ISBN 9967-14-006-2 == Интернеттеги айрым шилтемелер == [1](жеткиликсиз шилтеме)",ky,География (Sous-catégorie),,https://ky.wikipedia.org/?curid=11847,86,11847.0,['ru'],False,География,Sous-catégorie
,Онтарио,"Онтарио (ирокез тилдеринде oniata rio - кооз) - Түндүк Америкадагы Улуу көлдөрдүн бири. АКШ менен Канаданын аймагында. Узундугу 310 км, жазылыгы 90 кмге чейин. Аянты 10,5 миң км2. Тереңдиги 236 мге чейин. Өзүнүн суу чогултуучу аянты 90 миң км2. Ниагара дарыясы аркылуу жогору жайгашкан көлдөрдөн суулар куюп, Онтариодон Ыйык Лаврентий дарыясы (Атлантикага чыгуучу кеме каттайт) агып чыгат. Онтарио көлү кеме каттоочу каналдар аркылуу Эри көлү (Уэлленд каналы), Гудзон дарыясы (Осуиго жана Эри каналдары) менен байланышат. Декабрдан майга чейин тоңот. Негизинен түзөң жана булуң-буйткасыз жээктеринде Торонто, Гамильтон, Кингстон (Канада), Рочестер (АКШ) ж. б. ири шаарлар жана порттор жайгашкан. == Колдонулган адабияттар == “Кыргызстан” улуттук энциклопедиясы: 5-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. илл. ISBN 978 9967-14-111 -7",ky,География (Sous-catégorie),,https://ky.wikipedia.org/?curid=56134,124,56134.0,['ru'],False,География,Sous-catégorie
,Ариддик климат,"Ариддик климат - өтө кургак климаттуу зоналар үчүн мүнөздүү. Жаан чачындын жылдык нормасы 250 ммден ашпаган жерлер. Климатологдор райондун кургакчылык деңгээлин аныкташ үчүн сандык коэффициентти киргизгенге аракет жасашкан. Жер бетине түшкөн жаан-чачын менен эвотранспирациянын деңгээлинин катышы кургактыкты көрсөткөн сандык коэффициент болот. Ал эми бир аз гана мезгил, мезгили менен кургак болуп, жаан чачындын саны аз аймактада потенциалдык эвопотранспирация ыкмасы колдонулат. == Колдонулган адабияттар == Биология: Энциклопедиялык окуу куралы / Башкы ред. Ү. Асанов; Ред. кеңеш А. Токтосунов (төрага) ж. б. - Б.: Мамлекеттик тил жана энциклопедия борбору, - 2004. 504 б. ISBN 9967-14-022-4",ky,География (Sous-catégorie),,https://ky.wikipedia.org/?curid=22134,93,22134.0,['ru'],False,География,Sous-catégorie
,Шарпылдак,"Шарпылдак - деңиз же көл толкунунун жээкке жакындагандагы кубулушу. Шарпылдак тайыздаган сайын төө өркөчтөнүп күч алат. Себеби, толкундун агымынын астынкы бөлүгү жерге тийип ылдамдыгын жоготсо, үстүнкү бөлүгүндө толкун бөлүндү болуп, ак көбүк пайда болот. Бийик кашаттуу жээктерге урунганда гана шарпылдак таркай баштайт. Шарпылдак деңиз жээктерин жемирип, пляждарды пайда кылат. == Колдонулган булак == Кыргызстандын географиясы: Энциклопедиялык окуу китеби, башкы ред. Ү. Асанов, Жооптуу ред. Ө.Бараталиев, Бишкек 2004. Archived 2014-07-14 at the Wayback Machine ISBN 9967-14-006-2",ky,География (Sous-catégorie),,https://ky.wikipedia.org/?curid=15174,75,15174.0,['ru'],False,География,Sous-catégorie
,Жай,"Жай - жаз менен күздүн аралыгындагы абанын температурасы эң жогору болуп турган жыл мезгили; климаттык сезон. Түндүк жарым шарда жайкы күн токтолуудан (21-22-июндан) же жайкы чилдеден күзгү күн-түн теңелүүгө (23-сентябрга) чейинки мезгили. Түндүк жарым шарда - июнь, июль, август, Түштүк жарым шарда - декабрь, январь, февраль айлары жай мезгили болот. Жай мезгилинин узактыгы климаттык жана фенологиялык сезон катары төмөнкү кеңдиктерден жогорку кеңдиктерди карай кыскарат. Экватордук алкакта жыл бою жай өкүм сүрөт. Субтропикте 5 ай, мелүүн алкакта 3 ай, уюлдук кеңдиктерде 1-2 айдан ашпайт. Кыргызстан аймагында жайында күн ысып, үшүк жүрбөйт, өсүмдүк вегетациясы токтобойт; кургакчылык да болот. Кыргызстанда бул түшүнүккө байланыштуу Жай-Терек (Базар-Коргон районундагы жердин аты) топоними бар. Кыргыздар жай мезгилин табыстан, жайдын толгон кезин ак жай деп да атайт. == Булактар == “Кыргызстан” улуттук энциклопедиясы: 3-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2011. 784 бет, илл. ISBN 978 9967-14-074-5",ky,География (Sous-catégorie),,https://ky.wikipedia.org/?curid=52847,146,52847.0,['ru'],False,География,Sous-catégorie
,Анкара,"Aнкapа (түрк. Ankara) - Түркиянын борбор шаары (1923-жылдан). == тарыхы == Анкара илинин (административдик-аймактык бирдик) административдик борбору. Анадолу бөксө тоосунда, Анкара жана Чубук дарыясынын кошулган жеринде деңиз деңгээлинен 891 м бийиктикте жайгашкан. Калкы 3,5 млн (2004); калкынын саны боюнча өлкөдөгү Стамбулдан кийинки 2-шаар. Жолдор тоому. Эсенбога эл аралык аэропорту иштейт. Анатолиянын байыркы шаарларынын бири. Биздин заманга чейинки 7-кылымда фригиялыктар тарабынан негизделип, Лидия мамлекетинин курамына кирген. Биздин заманга чейинки 6-4-кылымда байыркы фарс сатраптары бийлеп турган. Биздин заманга чейин 331-жылы Александр Македонский басып алган. 189-25-жылы (биздин заманга чейин) келт-галаттар мамлекетинин административдик борбору. Андан соң 4 кылым бою Рим империясынын, 395-1073-жылы Византиянын ээлиги. 1356-жылы алгачкы жолу Осмон империясынын карамагына кирген. Анкара салгылашынан кийин (1402) шаар Тимурдун колуна өткөн. Бирок, бир нече жылдан кийин Осмон падышачылыгынын бир провинциясынын административдик борбору болуп, Анатолияда ангора эчкисинин тыбытын иштетип, андан жасалган уюмдарды сатуу менен белгилүү болгон. 1864-жылдан Анадолу вилайетинин, 1-дүйнөлүк согуштан кийин түрк элинин көз карандысыздыгы үчүн болгон күрөшүнүн борбору. 1920-жылы 23-апрелден Түркиянын Улуу Улуттук чогулушу иштей баштаган (башында Мустафа Кемалпаша Ататүрк турган). Анын чечими менен 1923-жылдын 13-октябрынан Түрк Республикасынын борбору болуп жарыяланган. Август жана Рома храмы (биздин заманга чейинки 2-кылым), термалар (2-кылымдын аягы 3-кылымдын башталышы), Юлиан колоннасы (4-кылым), шаар дубалдары (Август доорундагы; бир канча жолу оңдолгон), Ала ад-Дин мечити (1778), Арсланханда (1210, 1330-жылы кайра курулган), жана Ахи-Элванда мечиттер (1382), үстү жабык Махмуд-паша базары (бедестан; 1464-71-жылдар аралыгы) сакталган. Шаар 1920-жылдан өнүгө баштаган. Эски шаардан түштүккө карай акыркы архитектуралык үлгүдө салынган жаңы шаар өсүп чыкты. Президент ак сарайы, театрлар, университеттер, консерватория, Улуттук китепкана, туташ көркөм архитектуралык ансамблдер курулду. Туура пландаштырылган көп этаждуу имараттар, коттедждер, жашылдандырылган көчөлөр, министрликтердин комплекстери (1920), Кемал Ататүрктүн мавзолейи (1944-53) жана эстелиги (1970-71) тургузулду. Машина куруу (трактор кураштыруу, айыл чарба техникалары, кыймылдаткычтар), металлургия, курал-жарак өнөр жай ишканалары, аэрокосмостук (биргелешкен Америка-Түркия) заводу, тамак-аш, жеңил, химия, жыгаччылык, курулуш-материалдар өнөр жайлары бар. Илгертеден салт болуп калган металлдан эмерек жасоо, килем токуу, кылторко өндүрүшү өнүккөн. Анкарада шариктүү подшипниктер, дизель (биргелешкен Германия Түркия), кыймыл берүүчү куту (коробка) жана диамез үчүн жабдуу чыгаруучу өлкөнүн уникалдуу өнөр жай ишканалары жайгашкан. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14-046-1",ky,География (Sous-catégorie),,https://ky.wikipedia.org/?curid=4435,350,4435.0,['ru'],False,География,Sous-catégorie
,Ключи жанар тоосу,"Ключи жанар тоосу - Евразиядагы жана Россиядагы эң бийик аракеттеги жанартоо; Камчатканын чыгыш бөлүгүндө. Бийиктиги 4750 м. Андезит-базальт лаваласынан түзүлгөн. Дайыма түтөп туруучу кратерлүү негизги конустун этегинде 84 конус жана кратер бар. Кыры кар, мөңгүлүү; капталдарында фумарол менен сольфатара процесстери жүрөт. 270 жыл ичинде 50дөн ашык катуу атылуулар болгон; эң акыркы жолу 2007-ж. атылган. «Камчатка жанар тоолорунун курамында» Бүткүл дүйнөлүк мурастын тизмесине (1996) кирген. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104-9 Калып:Volcano-stub Калып:Mountain-stub Калып:Geology-stub Калып:Glaciology-stub Калып:Geo-stub Калып:RU-geo-stub",ky,География (Sous-catégorie),,https://ky.wikipedia.org/?curid=55427,98,55427.0,['ru'],False,География,Sous-catégorie
,Жанар тоо-чөкмө кендер,"Жанар тоо-чөкмө кендер - деңиз менен океан түбүндө атылган жанар тоолордон чыккан минералдык заттардын жыйылып, деңиз чөкмөсү менен бирге пайда болгон кендер. Жанар тоо-чөкмө кендерге темир, марганец жана колчедан кенташтары, айрым илимпоздордун изилдөөлөрү боюнча боксит менен фосфориттердин кендери кирет. Алар лава, күл (чаң, кум) жана кремнийлүү тоотектердин деңиз чөкмөлөрү менен аралашып жаткан калың катмарларында кабат же желвак түрүндө кезигет. Бардык геологиялык мезгилдердеги тоотектерде жолугат. Кыргызстандагы Жетим темир кенташ бассейни, Арчалы марганец кени, Жакболот марганец кени жана башка жанар тоо-чөкмө кендерге кирет. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14-046-1 Калып:Volcano-stub Калып:Geology-stub",ky,География (Sous-catégorie),,https://ky.wikipedia.org/?curid=46956,105,46956.0,['ru'],False,География,Sous-catégorie
,Катла,"Катла - Исландиянын түштүгүндөгү өчө элек эң чоң жанар тоо. Бийиктиги 970 м. Кальдерасынын диаметри 10 км. Дүйнөдөгү эң ири Мюрдальсйёкюдль муздугунун түштүк-чыгыш бөлүгү менен жабылып турат. 10-кылымдан бери 14 жолу катуу атылуулар, акыркысы 1918-жылы болгон. Муздук астында атылуу музду ургаалдуу эритип, суу ташкындап, жээкти суу басып калууга алып келет. Ошондуктан бул жанар тоо Исландия үчүн дайыма коркунучтуу. Кийинки учурда Катланын активдешүүсү байкалууда. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104-9 Калып:Volcano-stub Калып:Mountain-stub Калып:Hist-stub Калып:IS-geo-stub",ky,География (Sous-catégorie),,https://ky.wikipedia.org/?curid=54630,95,54630.0,['ru'],False,География,Sous-catégorie
,Вулканизм,"Вулканизм (геол.) - жер кыртышында (литосферада) жанa анын үстүндө магманын кыймыл-аракетине байланыштуу болгон кубулуштардын жыйындысы. Интрузиянын пайда болушу, жанар тоолордун атылышы, ошондой эле Айдагы кратерлер Вулканизм менен бай­ланыштуу. == Байланыштуу макалалар == Жанар тоо Магматизм == Колдонулган адабияттар == Кыргыз Совет Энциклопедиясы. Башкы редактор Б. О. Орузбаев. -Фрунзе: Кыргыз Совет Энциклопедиясынын башкы редакциясы, 1977. Том 2. В - Иридий. -672 б. Калып:Volcano-stub Калып:Geology-stub",ky,География (Sous-catégorie),,https://ky.wikipedia.org/?curid=78235,63,78235.0,['ru'],False,География,Sous-catégorie
,Арагац чокусу,"Арагац чокусу (түрк тилдеринде - Арагёз) - Армян тайпак тоосунун эң бийик жери, Армениянын аймагында. Бийиктиги 4090 м. Кратери мөңгү циркине айланган өчкөн жанар тоошондой Чакан мөңгүлөрү бар. Тоолуу жайыт. Түштүк капталында Бюрокан астрофизика обсерваториясы жайгашкан. Орто кылымдагы Анберд чебинин калдыгы бар. == Колдонулган адабияттар == “Кыргызстан” улуттук энциклопедиясы: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14-046-1 Калып:Volcano-stub Калып:Mountain-stub Калып:Geo-stub Калып:Caucasus-stub Калып:AM-geo-stub",ky,География (Sous-catégorie),,https://ky.wikipedia.org/?curid=50321,69,50321.0,['ru'],False,География,Sous-catégorie
,"Гудзон, дарыя","Гудзон, Хадсон - АКШнын чыгышындагы дарыя. Уз. 520 км.. Алабынын аянты 34,6 миң км2. Адирондак (Аппалач) тоосунан башталып, Атлантика океанына куят. Кар жана жамгырдан куралат. Орт. чыгымы 210 м2/сек, эң көбү 3500 м2/сек. Чатынан 240 км ге чейин кеме жүрөт. Ири ГЭС бар. Чатында Нью-Йорк ш. жайгашкан. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаев. -Фрунзе: Кыргыз Совет Энциклопедиясынын башкы редакциясы, 1977. Том 2. В - Иридий. -672 б. Калып:River-stub Калып:US-geo-stub",ky,География (Sous-catégorie),,https://ky.wikipedia.org/?curid=79980,75,79980.0,['ru'],False,География,Sous-catégorie
,Меконг,"Меконг - Индикытай жарым аралындагы ири дарыя. Кытай, Лаос, Камбоджа, Вьетнамдагы аймактары (айрым жеринде Лаостун Мьянма жана Таиланд менен болгон чек арасы) аркылуу агат. Узундугу 4500 кмдей, алабынын аянты 810 миң км2. Тибет тайпак тоосундагы (Тангла кырка тоосунан) башталып, Сина-Тибет тоосунун терең капчыгайлары, Юньнань тайпак тоосу, Чыонгшон тоосунун батыш тармактары, Камбоджа түздүгү аркылуу агып, түштүк Кытай деңизине куярда саздуу дельтаны (аянты 70 миң км2че) пайда кылат. Негизги куймалары: Мун, Тонлесап (оң), У, Тхэн, Сан (сол). Негизинен жамгыр, жогорку агымында ошондой эле кар, бир аз мөңгү сууларынан куралат. Жай-күз мезгилдеринде суусу кирип, деңгээли 10-15 мге чейин көтөрүлөт. Агымын жөнгө салууда Тонлесап көлүнүн мааниси зор. Нугу шаркыратмалуу (Кон ж. б.), босоголуу. Орточо чыгымы Пномпень шаары тушта 13,2 миң м3/сек, айрым жылдары 67 миң м3/секга чейин жетет. Жылына орто эсеп менен 1,5 км3 шиленди агызып келет. Төмөнкү агымында сугатка пайдаланылат. Өрөөнүн суу жайпап жаткандыктан, анда шалы өстүрүлөт. Суу-энергетикалык ресурсу өтө зор (75 млн кВт чамасында). 700 км, суу киргенде 1600 км аралыкка (Вьентьянга) чейин кеме жүрөт; деңиз кемелери 350 кмге (Пномпенге) чейин жетет. Боюнда Луангпрабанг, Вьентьян (Лаос), Пномпень (Камбоджа) шаарлары жайгашкан. == Колдонулган адабияттар == “Кыргызстан” улуттук энциклопедиясы: 5-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. илл. ISBN 978 9967-14-111-7",ky,География (Sous-catégorie),,https://ky.wikipedia.org/?curid=62681,204,62681.0,['ru'],False,География,Sous-catégorie
,Аму-Дарыя,"Аму-Дарыя - Орто Азиядагы дарыя; айрым бөлүгү Тажикстан, Өзбекстан, Түркмөнстан менен Афганстандын чегаралары аркылуу агат. Панж жана Вахш дарыясынын кошулушунан пайда болуп, Арал деңизине куярда дельтаны пайда кылат. Узундугу 1415 км (Панж дарыянын башталышынан 2540 км), алабынын аянты 309 миң км2 (Керки шаарына чейин). Алабы тоолуу, түздүктүү бөлүктөрдөн турат, түздүктөрдө Аму-Дарыя Каракум жана Кызыл-Кум чөлдөрү аркылуу агып, нугун өзгөртүп турат. Негизги куймалары: Сурхаб (сол), Кафирниган, Сурхандарыя (оң). Орт. чыгымы Керки ш. тушта 2000 м3/сек (эң чоң чыгымы 9060 м3/сек, эң азы 420 м3/сек). Жаз-жай айларында суусу кирет. Суусу өтө ылайлуу (3,3 кг/м3). Төмөнкү агымында тоңот (Нукус шаары тушта 4 айга чейин). Сугатка кеңири пайдаланылат, Аму-Дарыяда Төө-Моюн жана Тахиа-Таш гидротүйүндөрү курулган, андан Кара-Кум жана Аму-Бухара каналдары башталат. Төмөнкү агымында балык кармалат. Чаржоу шаарынан тартып такай кеме жүрөт. Боюнда Термез, Керки, Нукус шаары жайгашкан. == Колдонулган адабияттар == “Кыргызстан” улуттук энциклопедиясы: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14-046-1 Калып:River-stub",ky,География (Sous-catégorie),,https://ky.wikipedia.org/?curid=51007,155,51007.0,['ru'],False,География,Sous-catégorie
,Ардланкет,"Ардланкет, Ардланкат, Арделанкет, Ардланкас - тарыхый топоним. Орто кылымда Жидгил (Жадгал) округуна караган шаар. Араб-фарсы адабияттарында ал калаа жөнүндө айрым маалыматтар кезигет. Истахри (10-к.) А. Шаш округуна кирет, Илак (орто кылымда - Ахенгеран, азыр - Ангрен) м-н Парак (Чырчык) д-нын аралыгында, Кассан ш-нан эки станция алыс турат дейт. Ибн-Хаукал (9-к.) А. Жидгил облусундагы шаар, бул аймакта андан башка калаа жок экендигин жазат. Орто кылымдагы Жидгил округу азыркы Чаткал өрөөнүнүн аймагы (В. В. Бартольд, 1900). А-ке Чаткалдын сол куймасы Аксуунун чатындагы Күлбөскан шаар чалдыбары (10-12-к-дар) төп келет. == Колдонулган адабияттар == Кыргызстандын географиясы. Бишкек: Мамлекеттик тил жана энциклопедия борбору, 2004, s. 71-72. ISBN 9967-14-006-2",ky,География (Sous-catégorie),,https://ky.wikipedia.org/?curid=78700,103,78700.0,['ru'],False,География,Sous-catégorie
,Капай уулу Арслан,"Капай уулу Арслан (мурунку аты-жөнү: Арслан Койчиев) - кыргыз тарыхчысы, жазуучусу, журналисти жана публицисти. == Өмүр баяны == Арслан 1965-жылы 29-сентябрда Кыргызстандын азыркы Жалал-Абад облусуна караштуу Токтогул районунда жайгашкан Кетмен-Төбө өрөөнүндөгү Токтогул кыштагында айылдык тарыхчы мугалимдин үй-бүлөсүндө туулган. 1986-1991-жылдары Арслан Кыргыз мамлекеттик университетинин тарых бөлүмүндө билим алып, артыкчылык диплому менен тарыхчы жана тарых менен коомтаануу сабактарынын окутуучусу адистигин алган. 1991-1992-жылдары ошол эле бөлүмдө тажрыйбачы-изилдөөчү болуп иштеген. 1992-1995-жылдары Кыргыз Мамлекеттик Университетинин Тарых бөлүмүндө аспирантурада окуган. 1996-жылы Тынчтыкбек Чоротегиндин илимий жетекчилиги астында жазган илимий эмгегин ийгиликтүү коргоп, тарых илимдеринин кандидаты илимий наамын алган. 2002-2003-жылдары Лондон университетинин Чыгыш жана Африка изилдөөлөр мектебинин (School of Oriental and African Studies) укук жана социалдык илимдер бөлүмүндө эл аралык жана азыркы укуктук изилдөөлөр боюнча магистратура программасын бүтүргөн. 1991-1993-жылдары Арслан Кыргызстан Демократиялык Кыймылынын (КДК) активдүү мүчөсү болгон. Ал 1994-1996-жылдары Бишкектеги «Азаттык» үналгысында кабарчы болуп иштеп, ошол эле учурда 1995-жылы «Кутбилим» гезитинде баяндамачы катары эмгектенген. 1996-2010-жылдары Лондондо жашап, Би-Би-Си дүйнөлүк кызматындагы Кыргыз кызматынын продюсери болуп иштеген. 2021-жылы Кыргыз Республикасынын Президентинин кеңешчиси болуп дайындалган. == Чыгармачылыгы == Анын «Мисмилдирик (Беделдеги каргыш)» романы 1916-жылкы кыргыздын улуттук-боштондук көтөрүлүшүнүн тарыхына арналган. Бул роман 2009-жылы Бишкек шаарында кыргыз тилинде жарыкка чыкты. «Айта бар менин кебимди» деп аталган роман жазуучунун «Ысык-Көл Форуму», «Жаңы Ала-Тоо» журналы жана «Турар басмасы» уюштурган «Арча» адабий сынагынын жеңүүчүлөрүнүн катарына кирип, 2012-жылдын 23-мартында экинчи даражадагы адабий сыйлыкка татыган. Романда совет доорундагы саясий жана моралдык кыйынчылыктарды башынан өткөргөн Турар Атаевдин кейиштүү тагдыры аркылуу Кыргызстандын 20-кылымдагы атуулдарынын коомдук жана моралдык күрөшү көркөм баяндалат. 2014-жылы «Бакшы менен Чынгыс хан» аттуу романы үчүн «Арча» адабий сыйлыгынын баш байгесине татыган. == Жарык көргөн китептери == Мисмилдирик (Беделдеги каргыш), 2009 (роман) Айта бар менин кебимди, 2012 (роман) Бакшы жана Чыңгыз хан, 2014 (роман) Добул-таштык Заратустранын аңгемеси, 2022 (повест) «Добул-таштык Заратустранын аңгемеси» жана «Мисмилдирик (Беделдеги каргыш)» түрк тилине которулган.",ky,Саясат (Sous-catégorie),,https://ky.wikipedia.org/?curid=4356,294,4356.0,['ru'],False,Саясат,Sous-catégorie
,"Бикбулатова, Аниса Рифовна","Аниса Рифовна Бикбулатова (1969) - кыргыз тарыхчы жана этнограф айымы. Түпкү теги татар. Тарых илимдеринин кандидаты. == Кыскача өмүр таржымакалы == Аниса Рифовна Бикбулатова 1969-жылы 9-майда Кыргызстандын Чүй облусундагы Кант шаарында туулган. 1986-жылы Чүй облусунун Кант районундагы (азыркы Ысык-Ата районундагы) К.Маликов атындагы орто мектепти күмүш медал менен аяктаган. 1991-жылы Жусуп Баласагын атындагы Кыргыз Улуттук Университетинин тарых факультетин артыкчылык менен аяктаган. 1993-2000-жылдары Кыргыз Өкмөтүнө караштуу ""Манас-1000"" мамлекеттик дирекциясынын илимий иштер боюнча бөлүм башчысы кызматын аркалаган. 2003-жылы кандидаттык диссертациясын Бишкек шаарында Кыргыз УИАсынын Тарых жана маданий мурас институтунда ийгиликтүү коргогон. Ушул тапта ал Бишкектеги Жусуп Баласагын атындагы Кыргыз Улуттук Университетинин тарых жана чөлкөм таануу факультетинин Археология жана этнология кафедрасынын башчысы болуп эмгектенет. == Илимий ишмердиги == 2 илимий монографиянын, 50дон ашуун илимий макалалардын автору. 2004-жылы “20-кылымдын 80-жылдарынын акыры - 90-жылдарынын башындагы айылдык кыргыз айымдарынын социалдык-маданий бейнеси (өтносоциологиялык сурамжылоолордун материалдарынын негизинде)” (орусчасы - “Социально-культурный облик кыргызских сельских женщин в конце 80-х начале 90-х гг. ХХ века (по материалам этносоциологического опроса)”) деген аталышта илимдин кандыдаттыгы үчүн диссертациясын коргоп, тарых илимдеринин кандидаты даражасын алган. Учурда ал “Кыргызстандагы татарлардын этностук-маданий өнүгүшү” (“Этнокультурное развитие татар Кыргызстана”) деген темада доктордук диссертацияны жазуунун үстүндө иштөөдө. == Коомдук ишмердиги == 2012-жылы 11-февралда “Кыргыз Тарых Коому” эл аралык коомдук бирикмесинин Уюштуруу жыйынына катышкан. Бир катар тренингдерди жүргүзгөн. == Эмгектеринин чакан тизмеси == Татары Кыргызстана / Отв.ред. А.Асанканов. - Бишкек, 2018. Кыргызская сельская женщина / Отв. ред. А.Асанканов. - Б., «Шам» 2005. - 128 бет. - ISBN 9967-10-231-4. Социально-культурный облик кыргызских сельских женщин в конце 80-х начале 90-х гг. ХХ века (по материалам этносоциологического опроса): Автореф. дисс... канд. ист. н. - Бишкек, 2003; ж.б. Конфессиональный компонент этнической идентичности татар Кыргызстана // ОшМУ Жарчысы. - Ош, 2016. - No 3. ¬ 1-чыгарылыш. - Б. 93-96. --- URL: /Ош_мамлекеттик_университетинин_жарчысы_3_1-_чыгарылыш Кыргызская сельская женщина в системе искусства // Известия НАН КР. - Бишкек, Илим, 2003.- No1. - С. . Роль телевидения и радио в системе досуга кыргызских сельских женщин в конце 1980-х начале 1990-х годов // Этносоциологический очерк. - Бишкек, 2003. - Вып. II. - С. . Музыкальные ориентации кыргызских сельских женщин в конце 80-х начале 90-х гг. (на материалах этносоциологических исследований) // Вестник КГПУ им. И. Арабаева. Материалы междунар. науч.-практ.конф. - Серия: История. - No 3. - Б., 2003.-С. . К характеристике демографического положения татар Кыргызстана // Этносоциология в России: научный потенциал в процессе интеграции полиэтнического общества: Материалы международной научно-практической конференции, Казань, 26-28 июнь 2008 г. - Казань: Институт истории им. Ш.Марджани АН РТ, 2009. - С. 124-129. Формирование татарской диаспоры в Кыргызстане // Журнал ""Евразия"". - Россия-Кыргызстан: на пути к интеграции. - Часть 1. - М., 2010. - С. . Трансформация положения кыргызских женщин // Молодая семья стратегический ресурс России: Материалы II Байкальского молодежного форума. - Улан-Удэ, 2011. - С. . Читаемость эпоса «Манас» среди сельских кыргызов // Алп манасчы: Тезистер жыйнагы. - Б.: «Кыргызстан», 1995. - С. == Интернеттеги шилтемелер == Archived 2012-01-20 at the Wayback Machine шилтеме) К.Мамбеталиеванын элесине багышталган жыйын -",ky,Саясат (Sous-catégorie),,https://ky.wikipedia.org/?curid=15064,480,15064.0,['ru'],False,Саясат,Sous-catégorie
,Кырк чилтен,"Кырк чилтен - Борбордук Азиядагы, анын ичинде Кыргызстандагы уламыштык кейипкерлер, кишилерге эч көрүнбөгөн аруу, таза, ыйык рухтар. == Кыскача таржымакалы == Бул сөз фарсы тилинде ""чил + тан"" - ""кырк киши"" деген сөз айкашынан алынган. Кыргыздар гана эмес, жалпы Борбордук Азия элдери исламга чейин ишенген рухтун (арбактын) түрү. Кырк чилтен - кишилерге эч көрүнбөгөн аруу, таза, ыйык рухтар. Кээде алар мажүрөө кайырчы-думана түрүндө кишилерге жолуга калып, аларга туура жол көрсөтүшү ыктымал имиш. Аларды кыргыздар кээде ""кайып эрен"" деп да коюшкан (көзгө көрүнбөгөн ыйык киши). Кайып эрен (тез айтканда - кайберен) - элик, теке, аркар, кулжа, бугу, марал сыяктуу жапайы жаныбарлардын (кайберендердин) колдоочусу катары кыргыздардын уламыштарында өзгөчө аздектелет. Өзбектер менен казактардын уламыштарында кырк чилтен байырлаган жер - деңиздеги киши жашабаган арал деп айтылат. == ""Манас"" дастанында чагылдырылышы == Сагымбай Орозбак уулунун жана ага жакын турган варианттарда Манас бала кезинде өтө тентек чыгып, атасы аны тарбиялоо максатында Ошпур деген койчусуна жиберет. Манас Ошпурдун баласы менен козу кайтарып жүрүп өзүнүн келечектеги колдоочусуна кезигет. Эпосто мифтик колдоочу Б-нүн бир козуну «Көтөргөн бойдон тоодон ашып кеткени» (Сагымбай Орозбаков, 1. 112) баяндалат. Козуну көтөрө качкан Көк-Бөрүнү кууп, Манас асканын түбүндөгү үңкүргө кирет. Үңкүрдөн кырк кишиге жолугат. Алар өздөрүн кырк чилтенбиз деп тааныштырат. Манас чилтендерден Б-нү сурайт. Кырк чилтендин башчысы козуну алып келген Б-нү бала Манаска тааныштырып: Кубалап келген Карышкыр, Кыяматтык досуң деп. Манас тура жолборсум, Кыямат кайым болгуча Сага кошкон жолдошум. Атышам деген душмандын Артыңдан ээрчип жүрөт деп, Кабарын билип келет деп, Көсөө куйрук,, көк даңгыт Көт жагыңдан жүрөт деп, Кыйкырсаң мурун кирет деп (Молдобасан Мусулманкуловдун варианты, Кол жазмалар фонду, 551-инв., 72-б.), Манаска кеңеш айтып көздөн кайым болот. Бөрүнүн тотемдик образы мусулмандашкан чыгыш элдеринин мифологиясындагы Кырк чилтен, Кызыр Иляс жана башкалар диний кейипкерлер менен алмашылган. Манасчынын бөрүнү кубулуп жүргөн кырк чилтендин бири, аны Кызыр Илийас Манасты колдоочу-жолдош кылып берген деп түшүндүрүшү ислам динине байланыштуу кийин киргизилген кошумча. Манастын уулу Семетей да ""Манас"" дастанында кырк чилтен менен жолуккандыгы сыпатталган учурлар бар: Ат арытып, жер чалып, Ит агытып, куш салып, Колдогону кожосан, Кол бергени кырк чилтен. Кырк чилтендин бирөөсү - Кара чаар кабылан, Капталынан чамынып, Миң кишидей түрү бар, Минтип колдоп алыптыр. Оң жагына караса, Чолок көк жал арыстан Жандай салып чамынып, Минтип колдоп алыптыр. Ажыдаар ак жылан Оозун ачып ышкырып, Илеп тартып жарчудай, Миң сан колдой түрү бар, Артынан сойлоп калыптыр. Алп кара куш зымырык, Азыр илип алчудай, Бутун салып арбайып, Үстүндө жүрүп калыптыр (Саякбай Каралаев, Кол жазмалар фонду, 552-инв., 107-б.), - деп сүрөттөлөт. == Кыскача адабият == Мифологический словарь/Гл.ред. Е.М. Мелетинский - М.:'Советская энциклопедия', 1990 г.- 672 с. ""Манас"" энциклопедиясы]]/Мамлекеттик тил жана энциклопедия борбору.Бишкек: Кыргыз энциклопедиясынын Башкы редакциясы, - 1995. 1-т. - 440. ISBN -5-89750-013-4 Урстанбеков Б., Чороев Т. Кыргыз тарыхы: Кыскача энциклопедиялык сөздүк. - Фрунзе: Кыргыз Совет Энциклопедиясынын Башкы редакциясы. 1990. - 288 бет. == Интернеттеги шилтемелер == Семетей эпосу. 1959 ж.(жеткиликсиз шилтеме) С. Каралев. Семетей эпосу. 1987 ж.(жеткиликсиз шилтеме) Жусуп Мамай. Семетей. 1995(жеткиликсиз шилтеме) ""Манас"" энциклопедиясы/Мамлекеттик тил жана энциклопедия борбору.Бишкек: Кыргыз энциклопедиясынын Башкы редакциясы, - 1995. 1-т. - 440. ISBN -5-89750-013-4 шилтеме)",ky,Саясат (Sous-catégorie),,https://ky.wikipedia.org/?curid=47271,488,47271.0,['ru'],False,Саясат,Sous-catégorie
,Индира Ганди,"Индира Ганди (19.11.1917-ж. - 31.10.1984-ж.) - Индиянын көрүнүктүү саясий ишмери. 1966-1977-жылдары жана 1980-1984-жылдары Индиянын примъер-министри болуп иштеген. Аллахабат шаарында төрөлгөн, Индиянын эң биринчи премъер-министри Джавахарлала Неунун жалгыз кызы болгон. Күйөөсү, журналист жана саясатчы Фреоз Ганди. Атактуу Ганди үйбүлөсүнө тиешеси жок. == Омур таржымалы == Индира Ганди Аллахабад шаарындагы Уттар Прадеш аймагында төрөлгөн. Ал үй бүлөдө жалгыз кыз, атасы Джавахарлала Неру Биринчи Индиянын премьер министри жана ошондой эле коптогон сыйлыктын ээси. Жолдошу журналист Фероз Ганди, Апасы Камала Неру. Индира Гандинин эки баласы Раджив жана Санджай Индира Ганди дуйнодонт кайткандан кийин ордун баласы Раджив баскан. Индира Ганди 1934 жылы Рабиндранат Тагор элдик окуу жайына тапшырат. 1936-жылы апасынан ажырап окуусун токтотуп Европага кетүүгө аргасыз болот. Индира Оксфордго тапшырып, бирок экинчи дүйнөлүк согуш башталып, кайрадан озунун элине кетууго аргасыз болот. 1942-жылы омурлук жолдошу Фероза Гандиге турмушка чыгат. 1944-жылы биринчи баласы Радживдди торойт. Эки жылдан кийин экинчи баласы Санджай жарык дүйнөгө келет. 15 августта 1947-жылы Индия коз карандысыздыка жетишет. Индира Ганди биринчи премьер-министирдин секретары болуп дайындалат. 1960-жылы озунун омурлук жолдошунан айрылып, саясаттан алыстап кеткенин айткан. 1964жылы Гандинин атасы дуйнодон кайткан. Санджай Гандинин кичуу баласы, Санджай дайыма Радживдей болгусу келген. == Колдонулган адабият == Шооку журналы No3 20-март 2008-жыл.",ky,Адамдар (Sous-catégorie),,https://ky.wikipedia.org/?curid=2902,193,2902.0,['ru'],False,Адамдар,Sous-catégorie
,100 айым (ВВС),"100 айым - Би-Би-Синин атайын долбоору 2013 жылдан тарта жылдын дүйнөдөгү таасирдүү аялдардын тизмесин жарыялайт. Долбоордун урааны - «100 айым: дүйнө жүзү боюнча окуялар». Аялдар тууралуу окуялар дүйнө жүзү боюнча тартылылат. Сыйлык ээлеринин ысымдары жарыялангандан кийин үч жумалык «Би-Би-Синин аялдар сезону» башталат: лауреаттар тууралуу маалыматтарды жайылтуу, онлайн иш-чаралар, дебаттар жана макалалар, ошондой эле аялдардын көйгөйлөрүнө байланыштуу даректүү тасмалар. «100 айым» тизмесине дүйнөнүн бардык булуң-бурчтарынан шыктандыруучу аялдар кирет. == «100 айым» тизмесине кирген кыргызстандыктар == Шайырбү Сагынбаева Би-Би-Синин тандоосу менен 2023-жылдын таасир берүүчү айымдардын катарына кирген. Ал рак менен 2017-жылы ооруп, ремиссияга чыгып, Бишкекте рак оорусу менен ооруп калган аялдарга жардам берүү үчүн “Жашоо үчүн бирге” өнөрканасын ачкан.Кирешени толугу менен ракка каршы дарыланып жаткандарга жумшайт. Сагынбаева ошондой эле дарылоо борборунан алыс жашаган бейтаптарды колдоо зарыл экенин түшүнүп, ооруканага жакын жерде бейтаптар жата турган коммерциялык эмес хостел ачкан. Айнура Сагын кыргызстандык инженер, экологиялык Tazar стартабынын директору жана негиздөөчүлөрүнүн бири 2022-жылдагы тизмесине кирген. Гүлназ Жүзбаева Кыргызстанда Көзү азиздер федерациясынын башчысы, активист. Ɵкмөттүк документтердин Брайл шрифине өткөрүүгө тынымсыз аракет кылып, көзү азиздердин социалдык адаптациясы боюнча программаны ишке ашырганы үчүн Британиянын BBC басылмасы 2020-жылдагы эң таасирдүү, перспективдүү жана үмүт жараткан «100 айымдын» тизмесине кирген. Бул тизмеге Кыргызстандан буга чейин мурдагы президент Роза Отунбаева, манасчы Ширин Сарыгулова кирген. == Тышкы шилтемелер == 100 айым долбоорунун расмий сайты",ky,Адамдар (Sous-catégorie),,https://ky.wikipedia.org/?curid=132863,214,132863.0,['ru'],False,Адамдар,Sous-catégorie
,Валентина Терешкова,"Валентина Владимировна Терешкова (орусча: Валенти́на Влади́мировна Терешко́ва, 1937-жылы 6-мартта туулган) - советтик туңгуч космонавт айым, учкуч, генерал-майор, коомдук ишмер. Советтер Союзунун Баатыры. == Кыскача өмүр таржымакалы == Валентина Терешкова 1937-жылы 6-мартта Орусиянын Ярослав облусуна караштуу Большое Масленниково кыштагында келгин белорустун үй-бүлөсүндө туулган. Атасы Владимир Аксёнович Могилев облусунун Белиныч районуна караштуу Выйлово кыштагынан болот. Ал совет-финн согушунда курман болгон. Бала чагында Валентина белорусча сүйлөгөн. 1959-жылдан Ярославлда парашют спорту менен алектенет. Ошол эле учурда текстил ишканасында жумушчу болуп иштейт. 1955-60-жылдары Ярославл жеңил өнөр жай техникумунда сырттан окуйт. 1962-жылы 12-мартта космонавттыкка талапкер болуп катталат. 1963-жылы 16-июнда Терешкова ""Восток-6"" кемеси менен космоско аттанып, анын учуу мөөнөтү үч күн-түнгө созулду. Ошол эле күндөрү космосто Валерий Федорович Ьыковский ""Восток-5"" кемеси менен космостук орбитада учуп жүрдү. Терешкованын шартуу ысымы ""Чайка"" (""Акчардак"") болгон. Ал 48 жолу Жерди айланып чыккан. Терешкованы жерге түшүргөн жабдык (аппарат) Орусиянын Алтай аймагындагы Баев районуна аман-эсен конгон. == Үй-бүлөсү == Оболу Валентина Терешкова космонавт Андриян Николаев менен баш кошкон (1963-жылдын 3-ноябры). Үлпөткө Н.С.Хрущёв да келген. 1964-жылы 8-июнда Валентина менен Андриян Елена аттуу кыздуу болушкан. 1982-жылы эки космонавт расмий түрдө ажырашкан. Андан соң В.Терешкова медицина кызматынын генерал-майору Юлий Георгиевич Шапошников (1931-1999)менен баш кошкон. Неберелери - Алексей Игоревич Майоров (1996) жана Андрей Андреевич Родионов (2004). == Коомдук активдүүлүк == 2011-жылы Ярославль облустук тизмеси боюнча ""Бирдиктүү Орусия"" партиясынан Орусиянын Мамлекеттик Думасына депутат болуп шайланган. Терешкова Елена Мизулина, Ирина Яровая жана Андрей Скоч менен бирге христиандык баалуулуктарды коргоо боюнча фракциялар аралык депутаттык топтун мүчөсү; бул кызматта ал Орусиянын Конституциясына өзгөртүүлөрдү киргизүүнү колдоду, ага ылайык, ""Православие Россиянын улуттук жана маданий өзгөчөлүгүнүн негизи болуп саналат"". 2011-жылдын 21-декабрынан тартып Мамлекеттик Думанын Федералдык түзүлүш жана жергиликтүү өз алдынча башкаруу боюнча комитетинин төрагасынын орун басары. === Сыйлыктары. Наамдары === Советтер Союзунун Баатыры (1963). К. Э. Циолковский атындагы алтын медал (СССР ИАсы) === Эмгегинин бааланышы == Дүйнөнүн ар кыл мамлекеттеринин почтоо маркалары Терешковага арналган: == Кыскача адабият == Герои звёздных трасс: Сборник / Составитель Д. Мамлеев. М.: Известия, 1963. - 192 стр. == Интернеттеги шилтемелер == Ракеталар жана адамдар Archived 2012-10-04 at the Wayback Machine Биография в энциклопедии «Космонавтика» Биография на peoples.ru Валентина Терешкова, президент РАМС Archived 2008-02-06 at the Wayback Machine Терешкова: по просьбе Королёва я не один десяток лет хранила эту тайну Королёв обещал, что мы все полетим в космос Валентина Терешкова. Улица Восьмого марта Archived 2012-06-03 at the Wayback Machine Воспоминания Валентины Терешковой о военном детстве Профиль на сайте Государственной Думы Cosmonaut is Woman of the Century",ky,Адамдар (Sous-catégorie),,https://ky.wikipedia.org/?curid=22224,507,22224.0,['ru'],False,Адамдар,Sous-catégorie
,Султанов Мухтар Насруллаевич,"Мухтар Насруллаевич Султанов (1926-1998), Ош шаары, Ош облусу, Кыргыз ССР - Өзбекстандын зор мамлекеттик жана коомдук ишмери, Өзбекстандын Ички иштер министринин орун басары (1979-1985, 1989-1991 жылдары), милициянын генерал-майору. == Өмүр баяны == Мухтар Султанов 15 май 1926 жылы Ош шаарында кызматчыларды үй-бүлөсундө туулган. Ал революция чейин Ош шаарынын чыгыш бөлүгүн башкарган улук аксакалы жана миңбашысы молдо Султан Таирбаевдин небиреси. Анын атасы Насрулла Султанов өзүнүн агасы Балтыходжа Султанов менен бирге Ош уездинын милициясын биринчи түзүүчүлөрү болуп саналат. Анын таякеси Балтыходжа Султанов Ош уездинын милициясынын биринчи башчысы болгон (5 февраль 1918-1919 жылдары). Анын эки карындашы Ташкент шаарында жашайт, алардын бирин аты Мукаррам. Мектепти буткөндөн кийин райком ВЛКСМ сунушу боюнча НКВД органдарына жөнөтүлгөн, анда өзүнүн кызматтык ишин Андижан облусунун ИИБ бандитизмге каршы күрөшүү бөлүмүнүн оперкызматкеринин жардамчысы болуп баштады. Ошондой эле Ходжаабад, Ленин райондорунун милициянын бөлүмдөрүндө кызмат кылган. 1945-1946 жылдары-Ташкент милиция мектебинде окуу. 1946-1949 жылдары-Андижан облусунун ИИБ бандитизмге каршы күрөшүү бөлүмүнүн оперкызматкери. 1949-1951 жылдары-Андижан облусу Аим району милиция бөлүмүнүн башчысы. 1951-1954 жылдары-Ташкент шаары 16-милиция бөлүмүнүн башчысы. 1954-1956 жылдары-Ташкент шаары ички иштер башкармасы ОБХСС башчысынын орун басары. 1956-1968 жылдары-Андижан облусу ички иштер башкармасы (ИИБ) башчысынын орун басары. 1968-1979 жылдары-Андижан облусу ички иштер башкармасы (ИИБ) башчысы. 1979-1985 жана 1989-1991 жылдары-Өзбек ССРдын Ички иштер министринин орун басары. 1958 жылы Орто Азия Мамлекеттик университетин юридикалык факультетин сырттан бүтүргөн (азыркы Мирзо Улугбек атындагы Өзбекстан Улуттук университети). Милициянын генерал-майору М.Н. Султанов Өзбекстанда кылмыштуулукка каршы күрөшүүнүн жана мыйзамдуулукту жана укук тартибин орнотуу учун зор салымы кошкон. Ал бир нече жолу Өзбекстан КП Андижан обкому жана горкому мүчөсү, Андижан областтык жана шаардык Кеңештердин депутаты болуп шайланган. ССРСдин 20дан ашык ордендери жана медалдары, Өзбек ССР Жогорку Совети Президиумунун, Өзбек ССРынын Компартия Борбордук комитетинын, Өзбек ССР министрлер Советинин, ССРС ИИМ көп жолу ардак грамоталары менен сыйланган, ССРС ИИМ буйруктары боюнча ардактап көрсөтүүлгөн. 23 октябрь 1998 жылы каза болгон. Ал Ташкент шаарында ""Чигатай"" мемориалдык комплексинде көмүлгөн. == Жеке жашоосу == Атасы - Насрулло Султонов 5 февраль 1918 жылы өзүнүн агасы Балтыходжа Султанов менен бирге Ош уездинын милициясын биринчи түзүүчүлөрү болуп саналат. Энеси - Шарофатхон Өзгөн шаарында туулган. Карындашы - Мукаррам Ташкент шаарында жашайт. == Сыйлыктары == ССРСдин 20дан ашык ордендери жана медалдары Өзбек ССР Жогорку Совети Президиумунун көп жолу ардак грамоталары Өзбек ССРынын Компартия Борбордук комитетинын көп жолу ардак грамоталары Өзбек ССР министрлер Советинин көп жолу ардак грамоталары ССРС ИИМ көп жолу ардак грамоталары менен сыйланган, ССРС ИИМ буйруктары боюнча ардактап көрсөтүүлгөн. == Шилтемелер == НКВД-МВД Узбекской СССР Академия МВД Узбекистана Archived 2014-03-20 at the Wayback Machine Ўзбекистон ИИВ Академияси Archived 2015-02-24 at the Wayback Machine Руководители НКВД-МВД союзных республик СССР Заместители наркомов-министров внутренних дел союзных республик СССР Из истории органов государственной безопасности Центразия Персоны Archived 2015-12-22 at the Wayback Machine Биографии знаменитостей",ky,Адамдар (Sous-catégorie),,https://ky.wikipedia.org/?curid=72761,441,72761.0,['ru'],False,Адамдар,Sous-catégorie
,Авраам Линкольн,"Линкольн Авраам (12. 2. 1809, Кентукки штаты, Ходженвилл - 15. 4. 1865, Вашингтон) - Американын мамлекеттик ишмери, АКШнын 16-президенти (1861-65). Кулчулукка каршы чыккан республикалык партияны уюштуруучулардын бири (1854). Линкольн Миссисипи дарыясында сал агызуучу, жер ченегич, почта кызматкери болуп иштеп, 1834-жылдан коомдук иштерге катыша баштаган. 1834- 41-ж. Иллинойс мыйзам чыгаруу чогулушунун, 1847-49-ж. АКШ конгрессинин өкүлдөр палатасынын мүчөсү. 1836-ж. адвокаттык укукка ээ болгон. Линкольн карапайым элдин (анын ичинде негрлерге азаттык берүү) жана аялдардын укуктары (шайлоого катышууга жана башка) үчүн күрөшкөн. АКШнын түштүк аймагы кулчулук системасын колдосо, түндүгү негрлердин эркиндигин жактаган. 1854-ж. АКШнын Республикалык партиясын уюштурууга активдүү катышып, шайлоодо Ж. Ч. Фримонттун кандидатурасын жактаган. 1860-ж. Л. АКШнын президенттигине шайланган. Өлкөдөгү жарандык согуштун (1861-65) убагында Линкольндун демилгеси менен 1863-ж. 1-январда кулчулук жоюлган. 1863-жылдагы козголоңго катышкан жерсиз негр-кулдарга азаттык берилген (1863), армия реакциячыл көз караштардан тазаланган. Бул жарандык согушта Түндүктүн жеңишине шарт түзгөн. Линкольндун тышкы саясаты башка өлкөлөрдү (Англия, Франция жана башка) АКШнын ички иштерине кийлигиштирбөөгө, достук мамиле түзүүгө багытталган. Линкольн 1864-ж. экинчи мөөнөткө президент болуп шайланган. АКШнын түштүк аймагын реконструкциялоо планын иштеп чыккан. 1865-ж. 9-апрелде Түштүк аймагы багынгандан кийин плантаторлор жана Нью-Йорк банкирлери жалдаган актёр Ж. У. Бутс тарабынан оор жарадар болгон. Вашингтондо (1922) жана Лондондо (1876) Линкольнго арналган мемориалдык эстелик тургузулган. == Колдонулган адабияттар == “Кыргызстан”. Улуттук энциклопедия: 5-том. Башкы ред. Асанов Ү. А., Б.: ""Кыргыз энциклопедиясы"" башкы редакциясы, 2014. ISBN 978-9967-14-111-7",ky,Адамдар (Sous-catégorie),,https://ky.wikipedia.org/?curid=8856,219,8856.0,['ru'],False,Адамдар,Sous-catégorie
,Мао Цзэдун,"Мао Цзэдун (26. 12. 1893, Хунань провинциясы, Сянтань уезди, Шаошань кыштагы - 9. 9. 1976, Пекин) - Кытайдын саясий жана мамлекеттик ишмери. 1918-жылы Чанша шаарында педагогикалык окуу жайын бүткөн. 1918-19-жылдары Пекин университетинин китепканасында иштеген. 1920-жылы коммунисттик ийримдерге кошулган. 1921-жылы Кытай коммунисттик партиясынын (ККП) 1-съездинин ишине катышкан. 1923-25- жана 1928-жылдан ККП БКнын Саясий бюросунун мүчөсү. 1927-жылы Цзинганшань тоолуу районунда (Хунань жана Цзянси провинцияларынын ортосунда) Чжу Дэ ж. б. ККПнын ишмерлери менен бирге революциялык таяныч базасын түзгөн. 1928-жылы Кытай Кызыл армиясынын 4-корпусунун саясий комиссары болуп дайындалган. 1931-жылы Жуйцзинде (Цзянси провинциясы) өткөн советтик райондордун өкүлдөрүнүн Жалпы кытайлык 1-съездинде Кытай Республикасында БАК жана ЭКСтин төрагасы болуп шайланган. 1933-жылдан ККП БК Саясий бюросунун мүчөсү. Анын улутчулдук умтулуулары ошо кезде эле байкалган. 1935-жылы январдан ККП БКнын Секретариатынын курамында. 1943-жылдан ККП БКнын, 1949-жылдан КЭРдин Борбордук элдик өкмөт советинин жана КЭРдин Элдик революциячыл аскер со­ветинин төрагасы. 1954-59-жылдары КЭРдин жана КЭР Мамлекеттик коргоо комитетинин төрагасы. 1966-76-жылдары Мао Цзэдун өз бийлигин бекемдөө үчүн маданий революция жүргүзүп, Кытайдын өнүгүшүнө терс таасир тийгизген. ККПнин 9-съезди (1969) кабыл алган Уставда «Мао Цзэдундун идеялары» партиянын идеологиялык негизи, Мао Цзэдун ККПнин түбөлүк жетекчиси деп жарыяланган. ККПнин 10-съезди (1973) аны ырастаган. 1950-жылдардын аягынан Мао Цзэдун улуу державалык гегемонизм, антисоветизм, социалисттик кызматташтыктын жана дүйнөлүк коммунисттик кыймылдын ыркын бузуу, марксизмди ревизиялоо саясатын жүргүзгөн. == Колдонулган адабияттар == “Кыргызстан” улуттук энциклопедиясы: 5-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. илл. ISBN 978 9967-14-111-7",ky,Адамдар (Sous-catégorie),,https://ky.wikipedia.org/?curid=56837,231,56837.0,['ru'],False,Адамдар,Sous-catégorie
,Абдурахман хан,"Абдурахман хан (1844-жыл - 1-октябрь 1901-жыл) - Ооганстандын саясий ишмери, эмири. == Өмүр баяны == Жаш кезинен эле Таш-Коргонго башкаруучу болуп дайындалып, айрым ооган урууларынын көтөрүлүштөрүн басуу боюнча бир нече жортуулдарга катышкан. Шер Али хан 1864-жылы такка отургандан кийин атасы Афзул хандын жана агасы Азим хандын аскерлеринин курамында дагы бир таякеси, күчтүү эмир Шер Алиге каршы күрөшкө катышкан. Ал 1866-жылы Кабулду басып алып, ал жерде атасы түптөлгөн. 1867-жылы атасы каза болуп, Азим хан куулгандан кийин Бухарага качкан, бирок Бухара эмиринин анча деле боору оорубай, Балхка кайтып келип, Шер Алиге каршы согушту уланткан.",ky,Адамдар (Sous-catégorie),,https://ky.wikipedia.org/?curid=134086,95,134086.0,['ru'],False,Адамдар,Sous-catégorie
,Дональд Трамп,"Доналд Жон Трамп (англ. Donald John Trump; 14-июнь1946-жыл, Куинс, Нью-Йорк, АКШ) - амеркалык бизнесмен жана саясатчы, АКШнын 45чи (2017-2021) жана 47-президенти (2025). == Өмүр баяны == Толук аты-жөнү - Доналд Жон Трамп. 1946-жылы 14-июнда Нью-Йорктун Куинс аймагында төрөлгөн. Ишкер жана саясий ишмер. Атасы Фредерик Трамп куруучу болуп иштеген. 13 жашынан тарта Доналд Трамп Аскердик академияда тарбияланган. Академиядан кийин Пенсильвания университетинин алдындагы Уортон бизнес-мектебин 1968-жылы бүтүргөн. ЖОЖду аяктагандан кийин атасынын компаниясында ишин баштап, 1975-жылы компаниянын президенти болгон. Өз алдынча ишке ашырган алгачкы долбоору - Манхэттенде курган бизнес-борбору. Трампты көпчүлүккө атактуу кылган долбоорлордун бири 1982-жылы ачылган Нью-Йорктогу 58 кабаттуу Trump Tower имараты. Анын Trump Parc, Trump Palace, Trump Plaza деген башка долбоорлору да белгилүү. АКШнын Лас-Вегас, Чикаго, Майами, Вашингтон шаарларында, Гавайи аралдарында, Панама, Торонто шаарларында мейманканалары бар. 2005-жылы Donald J. Trump Signature Collection деген аталышта кийимдер тармагын ишке киргизген. Бизнес жаатында бир катар китептердин автору. 2015-жылдын 16-июнунда Доналд Трамп президенттикке ат салышарын расмий жарыялаган. 2016-жылдын июлунда АКШнын Республикачыл партиясынын курултайында анын талапкерлиги бекитилген. == Жеке жашоосу == Трамп 5 баланын атасы, учурда үчүнчү аялы менен жашайт. ""Forbes"" журналынын версиясы боюнча анын материалдык байлыгы 4,5 миллиард доллар. АКШдагы эң бай адамдардын катарында 113-орунда турса, дүйнөдөгү эң бай адамдардын арасында 324-орунда.",ky,Адамдар (Sous-catégorie),,https://ky.wikipedia.org/?curid=79657,200,79657.0,['ru'],False,Адамдар,Sous-catégorie
,Ташмамбетова Таалайгүл,"Ташманбетова, Таалайгүл - театр жана кино артисти, педагог. == Өмүр баяны == Таалайгүл Ташмамбетова Нарын шаарынан орто мектепти аяктагандан кийин 1988-жылы Фрунзе шаарындагы Кыргыз мамлекеттик академиялык драма театрынын театр окуу жайына келип кирет. Театр окуу жайнын 1-курсун бүтүрүп, Таалайгүл ошол эле жылы Москвадагы М.С.Щепкин атындагы жогорку театр окуу жайына өтөт. 1993-жылы Москвадан М.С.Щепкин атындагы жогорку театр окуу жайын аяктап келип, Кыргыз мамлкеттик академиялык драма театрына артисттик кызматка кабыл алынат. Артисттик менен кошо эле Таалайгүл мугалимдик кесипти кошо алып жүрө баштайт. Кыргыз мамлекеттик Б.Бейшеналиева атындагы искусство институтуна мугалим болуп орношот. Таалайгүл 2005-2009-жылдары ""Туризм менеджерлиги"" адистигин алып чыккан. Азыркы учурда кыргыз телевидениесинде диктордук мектептин ""Сахна кеби"" сабагынын мугалими. Ошондой эле ""Марал FM"" журналисттеринин дагы мугалими. Андан сырткаары Нурзат Токтосунованын алып баруучулук студиясынын мугалими. Таалайгүл кийин театрдан кетип, биротоло педагогдук кесипке оойт. Ошентсе дагы артисттик кесибинен биротоло кол үзгөн жок. Чыгармачылыгын кино жаатында ийгиликтүү улантты. Ал биринчи жолу “Сенин тилиң- Манастын тили” кыска метраждуу фильмине ийгийликтүү тартылган соң, “Жараланган турналар -2” фильминде, борбордук ролдордун бирин адистердин жана көрүүчүлөрдүн пикири боюнча жогорку чеберчиликте ойноду. Таалайгүл Кыргыз-Түрк Манас университетинин консерваториясынын жана Кыргыз улуттук академиялык Т.Абдумомунов атындагы драма театрынын алдындагы театр колледжинин мугалими. == Театрда ойногон негизги ролдору == Кишимжан (Ж. Садыков, “Манастын уулу Семетей”) Айша ( Р.Шүкүрбеков, “Жапалак Жатпасов”) == Кинодогу ролдору == Апасы (“Сенин тилиң-Манастын тили”, реж.Ж. Кулмамбетов) Айгүл (“Жараланган турналар - 2”, реж.Ж. Кулмамбетов)",ky,Адамдар (Sous-catégorie),,https://ky.wikipedia.org/?curid=37398,225,37398.0,['ru'],False,Адамдар,Sous-catégorie
,Данияров Санжарбек Сейитович,"Данияров Санжарбек Сейитович (1931, Чуй облусу, Кемин р-ну, Шабдан айылы - 1998, Бишкек) - тарых илиминин доктору (1982), проф. (1986). Кыргызстан УИАнын корр. мүчөсу (1993). КМУнун тарых факультетин бүтүргөн. 1953-жылдан Ош мамлекеттик педагогикалык интитутунда окутуучу, Кыргызстан ИАнын Тарых институтунда кенже илимий кызматкер, Кыргызстан КП БКда бөлүм башчысынын орун басары. Басма сөз комитетинин төрагасы, Кыргыз ССР маданият министринин орун басары, 1993). Кыргызстан ИАнын Тарых институтунда илимий кызматкер, бөлүм башчы, директору болуп иштеген. Анын илимий эмгектери Кыргызстандын маданиятынын тарыхына арналган. 150дөн ашык илимий эмгектин, анын ичинде 7 монографиянын автору. Кыргыз Республикасынын илимге эмгек сиңирген ишмери. == Колдонулган адабияттар == Кыргыз тарыхы энциклопедия. 2003-ж.",ky,Илим (Sous-catégorie),,https://ky.wikipedia.org/?curid=8061,101,8061.0,['ru'],False,Илим,Sous-catégorie
,Абу Райхан ал-Бируни,"Абу Райхан ал-Бируни (толук аты жөнү - Абу Райхан Мухаммад ибн Ахмед ал-Бируни; ир. ابوریحان بیرونی‎, ар. بو الريحان البيروني‎‎‎ ; 4-октябрь 979-жыл , Кият, Хорезм, Саманийлер мамлекети - 11-декабрь 1048-жыл, Газни, Газневилер мамлекети) - орто кылымдагы перс энциклопедист окумуштуусу жана ойчул, тарых, география, филология, астрономия, математика, механика, геодезия, минералогия, фармакология, геология ж.б. боюнча көптөгөн фундаменталдуу эмгектердин автору. Беруни грек, латын, араб, фарсы, түрк, хинди ж.б. тилдерди өздөштүргөн. Байыркы замандын окумуштуулары (Пифагор, Сократ, Платон, Аристотель, Гален, Птолемей) жөнүндө илимий эмгектерди жазган. Анын эмгектери табият таануу жана коомдук илимдердин тармактарын изилдөөгө багытталган. Биринчилерден болуп жер шарынын радиусун эсептеп чыгып, ал 40 миң км түзөт деп жазган жана Жер шарынын глобусун жасаган. Анын пикири боюнча, күн бул жанып турган от. Ал бөлүп чыгарган нурдун ылдамдыгын билүү өтө кыйын, аны үндүн гана ылдамдыгына теңеп билүүгө мүмкүн. Бирок ал андан да чоң ылдамдыкта жүрөт деп эскерткен. Тарых илими боюнча да бир канча эмгектеринде 7-кылымдагы Муканнанын көтөрүлүшү, карматтар кыймылы жөнүндө маалыматтар камтылган. Кыргыздарды тили боюнча түрк элдерине кошуларын жана өздөрүнүн падышасын кан же хан деп аташарын эскерткен. Анын эмгектери англис, араб, орус, өзбек тилдерине которулган. == Булактар == “Кыргыз Тарыхы. Энциклопедия”, Бишкек 2003. Мамлекеттик тил жана энциклопедия борбору. И.Арабаев атындагы Кыргыз мамлекеттик Педагогикалык университети. “Башкы ред. Ү.А.Асанов, жооптуу ред. А.А. Асанков”. “Ред кеңеш: Ө.Ж.Осмонов (төрага) Т.Н Өмүрбеков”. Урстанбеков Б.У., Чороев Т.К. Кыргыз тарыхы: Кыскача энциклопедиялык сөздүк. - Фрунзе: Кыргыз Совет Энциклопедиясынын Башкы редакциясы. 1990. - 288 бет. - (История Киргизии: Краткий энциклопедический словарь). - (В со-авторстве с кандидатом исторических наук, доцентом Бейше Урстанбековым). - (ISBN 5-89750-028-2) Асанов У.А., Жуманазарова А.З., Чоротегин Т.К. Кто есть кто в кыргызской науке: Краткий биобиблиогр. справочник докторов наук Кыргызстана / Под ред. акад. У.А.Асанова. - Бишкек: Гл. ред. Кыргызск. энциклопедии, 1997. - 672 с.",ky,Илим (Sous-catégorie),,https://ky.wikipedia.org/?curid=14863,284,14863.0,['ru'],False,Илим,Sous-catégorie
,Юрий Николаевич Афанасьев,"Юрий Николаевич Афанасьев (1934-жыл 5-сентябрь, Майна а. Ульянов облусу СССР - 2015-жыл 14-март, Санкт-Петербург, Орусия) - совет жана орус саясатчысы жана тарыхчысы. Москва Мамлекеттик тарых жана архив институтунун ректору (1986-1991), Орусия мамлекеттик гуманитардык университетинин негиздөөчүсү, ректору (1991-2003) жана президенти (2003-2006). == Өмүр баяны == Москва мамлекеттик университетинин тарых факультетин бүтүргөн (1957). Институттан кийин Красноярск ГЭСинде комсомол катчысы болуп иштөө үчүн Дивногорскко кеткен (жумушу - жаштарды тиричиликке жана жумушка орноштуруу, окуусун жана эс алуусун уюштуруу болгон). Бул жерде тогуз жылын өткөргөн. 1971-жылы КПСС БКнын алдындагы Коомдук илимдер академиясынын аспирантурасын аяктаган. Эки жолу (1971, 1976-жылдары) Париж университетине (Сорбонна) такшалмага барган. 1972-1981-жж. ВЛКСМ БКнын алдындагы Жогорку комсомол мектебинин жалпы тарых кафедрасынын доценти, окуу иштери боюнча проректору болгон. 1983-жылы ""Коммунист"" журналынын тарых бөлүмүнүн редактору болуп дайындалып, журналдын редколлегиясына мүчө болгон. СССР ИАнын Жалпы тарых институтунун чет өлкөлөрдүн тарыхы жана маданияты секторунун башчысы, улук илимий кызматкери болуп иштеген; ""Коммунист"" журналынын редколлегиясынын мүчөсү, тарых бөлүмүнүн редактору болуп иштеген. Тарых илимдеринин доктору, Орусия табигый илимдер академиясынын академиги, профессор. 2015-жылы 14-сентябрь күнү Москвада 82 жашында көз жумган. Коштошуу зыйнаты 17-сентябрда Сахаров борборунда болуп өткөн. Мытищидеги (Москва облусу) Осташков көрүстөнүнө коюлган. == Саясий ишмердиги == 1980-жылдардын аягында тарых илиминин абалын сындаган бир катар макалаларынан кийин интеллигенциянын арасында таанымал боло баштаган. КПССнын XIX конференциясынын делегаты (1988). 1989-жылы Москва облусундагы Ногин аймактык No 36 округунан СССРдин эл депутаты болуп шайланган. Аймактар аралык депутаттар тобунун мүчөсү болгон. 1990-жылы КПССдан чыккан (1954-жылдан бери мүчө болгон). Ошол убакыттан тарта ""Жарандык аракет"" кыймылынын мүчөсү болгон. ""Демократиялуу Орусия"" кыймылынын уюштуруучуларынын бири жана теңтөрагасы болгон. 1991-жылкы ""Демократия конгрессинин"" катышуучусу. ""Көз карандысыз жаран демилгеси"" тобунун демилгечиси жана лидери. (Марина Салье, Леонид Баткин, Юрий Буртин жана Бэла Денисенко менен бирге). 1991-жылы кеткен депутаттын ордуна шайлоодо Москванын No 41 аймактык округунан РСФСРдын эл депуттыгына шайланган. 1993-жылы элдик депутат ыйгарым укуктарын тапшырып, саясаттан кеткенин жарыялаган. Ю.Н. Афанасьевди “кайра куруунун прорабдарынын” бири деп аташат (бирок өзү М.С. Горбачевдун иш аракеттеринин активдүү жактоочусу болбогонун, өкмөттүн багытына макул эместигин билдиргенин ырастаган). “Тил алчаак агрессивдүү көпчүлүк” сөз айкашынын автору. Афанасьев муну СССРдин 1989-жылкы I Съездинин депутаттарына карата айткан. Кийин бул сөз кеңири жайылып, клишеге айланган. == Илимий ишмердиги == Илимий кызыгуулары: тарых илиминин тарыхы, франсуз тарых-наамасы, “Анналдар” Мектеби, Орусия тарыхы, илим тарыхынын теориялык жана усулдук негиздери, саясат таануу, билим берүү философиясы (жаңы билим берүү системдери жана билим берүү технологиялары). Чет өлкөдөгү илимий командировкаларында Фернан Бродел, Жак ле Гофф, Жож Дүби сыяктуу көптөгөн франсуз тарыхчы-медиевисттери жана культурологдору менен жеке жана кесиптик мамилелерди түзүп, бул мамилелерди көп жылдар бою уланткан. Бул окумуштуулардын көз караштарын Орусияда жайылткан, эмгектерин басып чыгарууга көмөк көрсөткөн. == Сыйлыктары == Ардактуу легион кавалери (Франция) ""13-Март"" эс-тутум төш белгиси (Литва, 1992-жылдын 1 сентябры) Улуу Литва князы Гядиминас орденинин командору (Литва, 2001-жылдын 27-марты) Үч жылдыздын IV даражадагы орденинин офицери (Латвия, 2001) Поляр жылдызы орденинин I даражадагы командору (Швеция, 2004) Польша Республикасына кызмат орденинин офицери (Польша, 2003)",ky,Илим (Sous-catégorie),,https://ky.wikipedia.org/?curid=111140,464,111140.0,['ru'],False,Илим,Sous-catégorie
,Медеткан Шеримкулов,"Шеримкулов, Медеткан (1939-ж. т., Сокулук р-ну, Жыламыш айылы) - Кыргызстандык саясатчы жана мамлекеттик ишмер, Кыргыз ССРнин Жогорку Советинин төрагасы (1990-1993),КРнын Баатыры(2022) == Өмүр таржымалы == Ал Кыргызстандын Чүй облусунун Сокулук районундагы Чапаев кыштагында (Жыламыш айылында) 1939-жылдын 17-ноябрында туулган. 1967-ж. КМУну бүтүргөн. 1970-жылдан КМУда окутуучу болуп иштеген. Философия илимдеринин кандидаты. Саясат таануу илиминин доктору. 1971-ж. Кыргызстан КП БКнын илим ж-а окуу жайлары бөлүмүнүн инструктору. 1973-76-ж. КМУнун парткомунун катчысы. 1976-80-ж. партиянын Ысык-Көл обкомунун катчысы. 1980-85-ж. Кыргызстан КП БКнын пропаганда ж-а агитация бөлүмүнүн башчысы, 1985-ж. Кыргыз мамл. дене тарбия ин-тунун ректору. 1986-ж. Кыргызстан КП БКга караштуу партиялык комиссиянын, андан соң Көзөмөлдөө комиссиясынын төрагалыгына дайындалган. 1987-90-ж. Кыргызстан КП БКнын катчысы. 1990-жылдан Кыргыз Респ-нын Жогорку Кеңешинин төрагасы, кийин Кыргызстандын Түркиядагы, андан соң Ирандагы элчиси. == Эмгектери == Шеримкулов Медеткан. Парламент независимого Кыргызстана. - Б., 1998. - 424 с. == Колдонулган адабияттар == Кыргыз тарыхы: энциклопедия. 2003-ж. Чоротегин Т.К., Молдокасымов К.С. Кыргыздардын жана Кыргызстандын кыскача тарыхы: (Байыркы замандан тартып бүгүнкү күнгө чейин): Тарыхты окуп үйрөнүүчүлөр үчүн. - Бишкек, 2000. - (Краткая история кыргызов и Кыргызстана. На кыргызском языке. Со-автор кандидат исторических наук Кыяс Молдокасымов). (ISBN 9967-00-001-5). - 160 стр. Урстанбеков Б.У., Чороев Т.К. Кыргыз тарыхы: Кыскача энциклопедиялык сөздүк. - Фрунзе: Кыргыз Совет Энциклопедиясынын Башкы редакциясы. 1990. - 288 бет. - (История Киргизии: Краткий энциклопедический словарь). - (В со-авторстве с кандидатом исторических наук, доцентом Бейше Урстанбековым). - (ISBN 5-89750-028-2) Kirgistan. Historia - społeczeństwo - polityka / Tadeusz Bodio (red.), Aalybek Akunov et. - Warszawa, 2004. Dom Wydawniczy ELIPSA. - 896 s., faks., mapy, rys., tab. Uniwersytet Warszawski. Instytut Nauk Politycznych.. - Współczesna Azja Centralna; Współczesna Azja Centralna. - ISBN 8371515316 9788371515316. - [Кыргызстан: Тарых, коом, саясат / Проф. Т. Бодио менен проф. А.Акуновдун редакторлугу астында. - Варшава, 2004. - 896 б.] Асанов У.А., Жуманазарова А.З., Чоротегин Т.К. Кто есть кто в кыргызской науке: Краткий биобиблиогр. справочник докторов наук Кыргызстана / Под ред. акад. У.А.Асанова. - Бишкек: Гл. ред. Кыргызск. энциклопедии, 1997. - 672 с.",ky,Илим (Sous-catégorie),,https://ky.wikipedia.org/?curid=9730,321,9730.0,['ru'],False,Илим,Sous-catégorie
,Ишеналы Арабаев,"Ишеналы Арабаев, туурасы Арабай уулу Эшенаалы (1882-жылы, Орусия империясы, Түркстан генерал-губернаторлугу, Жетисуу облусу, Токмок уезди, Күн-Батыш айылы - 1933-жылы, СССР, Өзбек ССР, Ташкент шаары) - XX кылымдын башындагы залкар кыргыз илимпоз-агартуучусу, коомдук ишмер, Алаш Ордо партиясынын мүчөсү, советтик агартуу тутумун түптөөгө зор салым кошкон китеп автору. == Өмүр баяны == 1900-жылы Орус - жергиликтүү мектебин бүткөн.1900-1910-жылдары Кыргыз айылдарында мугалим (молдо) болуп иштеген. 1910-1913-жылдары падышалык Орусиядагы Оренбург шаарында жайгашкан “Медресе Кусейиниядан” бир жыл окуп, анан Уфадагы жогорку диний мектеп - “Медресе Галиядан” окуп билим алган.1911-жылы Молдо Кылычдун Кысса зилзаласына - кыргыз тилиндеги эң биринчи китепке өзү алгы сөз жазып, Казан шаарынан чыгарган. Кыргыз, казак балдарына арнап Алиппе жаки төтө окуу аталыштагы туңгуч окуу китебин Хафиз Сарсекеев экоо жазып, Уфадагы “Шарк” басмасынан бастырган. 1912-жылы “Жазуу орнектери” (таза жазуунун үлгүлөрү) аталыштагы китепти Оренбургдан чыгарган. Бул 35 беттен туруп, мында жазуу эрежелери, каллиграфия, тамгаларды кооз жазуу үлгүлөрү берилген. Ошол эле жылы “Оренбургдан Ташкенге келе эскерүү” аттуу жол очерки “Айкан” журналынын 1-санына басылган. Уфадан келгенден кийин Ысык-Көл, Нарын аймактарында бала окутуп, мектептерди ачкан. Ал Боогачынын “Секет байын” жана фольклордук материалдарды жыйнаган. 1918-22 жылдары Жети-Өгүз ревкомунун мүчөсү, облустун “Кошчу” бирлигинин төрагасына орун басар, Орусия Кеңештеринин 9-съездине делегат болгон. Жети Өгүздө 1-мугалимдер курсун уюштурган, Алматыда жооптуу кызматта иштеген. 1922-24 жылдары Туркстан Эл комиссарлар Кеңешинде (Ташкент) иштеп, анын ил. комиссиясын жетектеген. Арабаев жетектеген ил. комиссия кыргыз тилинин алфавитин түзгөн, башталгыч класстардын окуучулары үчүн алиппени, окуу жана усулдук куралдарды, мугалимдер үчүн усулдук сунуштарды даярдашкан, кыргыз терминологиясынын маселелерин изилдешкен ж.б.1922-жылы Сагымбай Орозбак уулунан “Манас” эпосунун жазууну уюштурган. 1924-жылы Теке айында Оренбургда өткөн казак-кыргыз илимпоздордун 1-съездине катышып, баяндама жасаган. 1924-жылы Кыргыз АОсу түзүлгөндө ал облустук ревкомдун мүчөсү, илим комиссиясынын төрагасы, “Эркин-Тоо” гезитинин редколлегия мүчөсү болгон.1924-жылы араб графикасынын негизинде туңгуч кыргыз алфавитин түзүп, ”Кыргыз алиппесин” жазган. Грамматика жана табият таануу боюнча 1-кыргызча окуу китебин түзгөн. 1925-жылы Тыныбектин айтуусунда “Семетейдин Айчүрөккө уйлонушу” деген эпизодду жазып алган жана аны китепче кылып Москва басмасынан чыгарган.Ошол эле кыргыздын туңгуч гезити “эркин-Тоону” уюштурууга катышкан жана 1-санына “Эркин-Тоо” деген макала жазган.1925-жылы “Сабатсыз чоңдор учун алып-бээни” түзгөн. Окуу китептерин, колдонмолорду жазган жана көп китептерди которгон.Арабаев бүт республиканы кыдырып, жаштарды окууга, билим алууга чакырган. 1926-жылы Бакуда өткөн 1-туркологиялык съездге катышты. Арабаев 1933-жылы Бугу айынын 11 жалаа менен улутчул деп камакка алынып, ошол эле жылы Теке айынын 7 Ташкендин түрмөсүндө каза болгон. 1958-жылы толугу менен акталган. == Ал тууралуу ой-пикирлер == И.Арабаев тууралуу Жусуп Абдырахманов, Абдыкерим Сыдыков, Кусеин Карасаев, Түгөлбай Сыдыкбеков жана башкалар өзгөчө жогорку баасын беришкен. == Эскерүү == Кыргыз мамлекеттик университети (Бишкек шаары) учурда Ишеналы Арабаевдин ысымын алып жүрөт. Анын алдында И.Арабаевдин айкели тургузулган. == Булактар == Урстанбеков Б.У., Чороев Т.К. Кыргыз тарыхы: Кыскача энциклопедиялык сөздүк: Мектеп окуучулары үчүн. - Фрунзе: Кыргыз Совет Энциклопедиясынын Башкы Редакциясы, 1990. - 113 б. ISBN 5-89750-028-2 Кыргыз Совет Энциклопедиясы: 6 томдук/ Башкы редактор Орузбаева Б. Ө./ - Фрунзе: Кыргыз Совет Энциклопедиясынын башкы редакциясы, 1977-1980. - Том 1-6. Асанов У.А., Джуманазарова А.З., Чоротегин Т.К. Кыргызская наука в лицах: Краткий исторический и био-библиографический свод / Отв. ред. У.А.Асанов. - Бишкек: Центр госязыка и энциклопедии, 2002. - 544 стр., илл., карты. (ISBN 5-89750-142-4) [U.A.Asanov, A.Z.Jumanazarova, T.Chorotegin. Kyrgyzskaia nauka v litsah: Kratkiy istoricheskiy I bio- bibliograficheskiy svod / Otv. Red. U.A.Asanov. - Bishkek: Tsentr gosyazyka I entsiklopedii. 2002. - 544 pages, ill., map. (ISBN 5-89750-142-4)] Кыргыз тарыхы энциклопедия. Бишкек - 2003.",ky,Илим (Sous-catégorie),,https://ky.wikipedia.org/?curid=7821,534,7821.0,['ru'],False,Илим,Sous-catégorie
,Калып:Футбол клубу,,ky,Спорт (Sous-catégorie),,https://ky.wikipedia.org/?curid=38436,59,38436.0,['ru'],False,Спорт,Sous-catégorie
,Макала долбоору:Arena Birmingham,"Arena Birmingham - Бирмингемдин борбордук бөлүгүндөгү жабык арена жана спорттук аянтча. Ал NEC Group башкы компаниясына таандык. 1991-жылы ачылганда, ал Улуу Британиядагы эң ири жабык арена болгон. 16-январь 2020-жылы, арена «Utilita Arena Birmingham» деп аталып, 15-апрелден баштап 2020-жылга чейин жарыяланган. Арена Бирмингем каналынын багыттоо магистралынын Эски бурулуш түйүнү менен катар жана Бриндлипластагы Улуттук деңиз жашоо борборунун маңдайында жайгашкан. Имарат башкы Бирмингемди Вулверхемптон шаарлар аралык темир жол линиясынын (башында Стур өрөөнүнүн сызыгы) тешип өтөт, бирок өзүнүн бекети жок. Жалпысынан 2156 орундуу үч автоунаа токтоочу жай бар. Аренага жакын жерде NEC Group таандык ICC жайгашкан. == Шилтемелер == Расмый сайты Archived 2008-12-02 at the Wayback Machine Construction of the Arena's Roof Archived 2007-02-07 at the Wayback Machine",ky,Спорт (Sous-catégorie),,https://ky.wikipedia.org/?curid=30166,115,30166.0,['ru'],False,Спорт,Sous-catégorie
,Эрикссон-Глоб,"«Эрикссон-Глоб» (шведче: Ericsson Globe; расмий эмес Глобе́н - шведче: Globen, «глобус») - Швециянын борбору Стокгольмдо ар кандай багыттагы 85 метрлик арена. Дүйнөдөгү эң чоң тоголок структура, концерттер жана спорттук иш-чаралар өткөрүлө турган жер. Арена ал үчүн атайын түзүлгөн Глобус Сити кичи районунда жайгашкан. Концерттер учурунда 16000 кишини жана хоккей оюндары учурунда 13850 кишини кабыл алууга мүмкүнчүлүгү бар. Арена 1989-жылы шайба менен хоккей боюнча Дүйнө чемпиондугу үчүн курулуп, 1989-жылы 19-февралда ачылган. Күн системасынын дүйнөдөгү эң ири модели болгон Швециянын Күн системасында Күндү билдирет. 2009-жылы 2-февралда Стокгольм Глобен Аренага менчик укугун шведдик телекоммуникация компаниясы Ericsson сатып алган. Андан бери арена «Эрикссон-Глоб» деп аталып калган. == Шилтемелер == Stockholm Globe Arenas, website. Archived 2009-05-20 at the Wayback Machine (англ.) Stockholm Globe City Archived 2008-05-07 at the Wayback Machine Hockeyarenas.net entry Archived 2009-03-08 at the Wayback Machine",ky,Спорт (Sous-catégorie),,https://ky.wikipedia.org/?curid=30164,136,30164.0,['ru'],False,Спорт,Sous-catégorie
,Улуттук олимпиялык комитет,"Улуттук олимпиялык комитет (УОК, International Olimpuc Committee, IOC) - азыркы олимпиялык кыймылдын жогорку жетекчи органы. Парижде 23-июнь 1884-ж. Эл аралык конгрессте фр. коомдук ишмер П. де Кубертендин демилгеси менен уюшулган. УОК ар бир өлкөнүн олимпиялык кыймылын жетектеп, өлкөнүн атынан эл аралык олимпиялык оюндарга катышкан уюм. У. о. к-тин максаты - олимпиялык кыймылды өз өлкөсүндө өнүктүрүү, улуттук спорт уюмдары менен биргелешип иштөө, спортчуларды олимпиялык оюндарга катышууга даярдоо, оюн өткөрүлүп жаткан жерге жеткирүү, аларды жайгаштыруу. Улуттук олимпиялык комитетке 205 өлкөнүн улуттук олимпиялык к-ттери кирет, а. и. Кыргызстан УОК да бар. КРде УОК 1991-ж. түзүлүп, 1992-ж. Эл аралык олимпиялык к-тке, Азиянын олимпиялык кеңешине мүчө болгон. Өлкөдөгү ар түрдүү спорт федерациялары менен иш алып барат. 1995-ж. спорттун 25 түрү боюнча улуттук федерациялары эл аралык спорт уюмдарына мүчө болгон. Бул аларга олимпиялык жана Азиялык оюндарга, дүйнөлүк жана континеттик биринчиликтерге, кубок үчүн мелдештерге ж. б. катышууга мүмкүндүк берет. КРдин ар бир жараны өз эрки менен УОКтун мүчөсү болууга укуктуу. УОКтун жетекчилиги аткаруу к-тинен жана президенттен турат. 4 жылда бир отчёттук кайра шайлоо конф-ясында шайланат. КРде УОКтун биринчи президенти - Э. Кутманалиев. 2013жылдан М. Саралинов. == Колдонулган адабияттар == «Кыргызстан». Улуттук энциклопедия: 7-том / Башкы ред. Ү. А. Асанов. К 97. Б.: «Кыргыз энциклопедиясы» башкы редакциясы, 2015. - 832 б., илл. ISBN 978-9967-14-125-4",ky,Спорт (Sous-catégorie),,https://ky.wikipedia.org/?curid=87393,206,87393.0,['ru'],False,Спорт,Sous-catégorie
,Осмоналиев Каныбек Осмоналиевич,"Осмоналиев Каныбек Осмоналиевич (19.11.1953) - кыргыз спортчусу, коомдук ишмер. Москва шаарында өткөн 22-Жайкы Олимпиада Оюндарынын чемпиону жана оор атлетика боюнча дүйнөнун 4 жолку чемпиону болгон туңгуч кыргыз. Кесиби боюнча тарыхчы (Кыргыз улуттук университетинин тарых факультетин аяктаган). Каныбек Осмоналиев 1953-жылы 19-ноябрда Кыргызстандын Чүй облусуна караштуу Кемин районунда Бейшеке айылында туулган. == Спорт жана өмүр == 2003-жылы ""Азаттык"" үналгысынын кабарчысы Кабыл Макеш менен курган маегинде ал өзүнүн өмүр жолунун башаты тууралуу мындайча эскерген. ""Мен Кемин районунун Бейшеке айылында жарык дүйнөгө келип, балалыгым айыл жергесинде өттү. Эки жашымда атам каза болуп, эрте жетим калып, кичинемден кара жумушту көп жасап, чыйрак өстүм. 5 баланы эрезеге жеткирүү түйшүгү апам Жийдекандын мойнуна жүктөлгөн. Жашымдан эле спортко ынак өсүп, боюмдун кичинелигине карабай, футбол, баскетболду жакшы ойночумун. Эркин күрөш секциясына да катышып, райондук мелдештерде байге алып жүрчүмүн"". Каныбек Осмоналиев мырза студент кезинде оор атлетикага кызыгып калганын мындайча эскерет: ""Кыргыз мамлекеттик университетинин тарых факультетинде окуп жүргөндө да күрөшкө барып жүргөм. Бир жолу университеттин оор атлетика залына капыстан кирип калып, балдар менен мелдеше кетип, штанга көтөрүп калдым. Менин бул спортко жөндөмдүүлүгүмдү байкап, оор атлетиканын сырын үйрөтүп, чоң спорттун эшигин кенен ачкан устатым - Семен Давыдович Иткин болду"". Каныбек 1978-жылы АКШда өткөн дүйнө чемпионатында алгач ирет дүйнө чемпиондугунун алтын медалын тагынды. Даңазалуу балбан Александр Воронин менен ат салышуу кыйынга турганын ал өзгөчө эскерет. ""Мындай ийгиликтерге жетишиме устатымдын, апам Жийдекандын, келинчегим Мээркандын салымдары зор"" - деп Каныбек Осмоналиев баса белгилеп келет. Болочокку жубайы менен 7-класстан баштап ысык мамиледе жүрүп, 19 жашында баш кошушкан. Келин алып, кыз узатып, бир канча неберелүү болушту. Улуу уулунун 2000-жылы төрөлгөн кызына Олимпиада деп ат койгон. Кыргыз спортун дүйнөгө тааныткан Каныбек Осмоналиев, ошентип, дүйнө чемпионатында 4 жолу алтын байгелүү болуп кайткан. Европанын эки жолку чемпиону. Ал 1980-жылы Москвада өткөн Олимпиадада чемпион болгон. Ушул тапта ал Кыргызстандагы Балдардын спорттук Олимпиадалык резервдеринин оор атлетика боюнча мектебинин директору, Кыргызстандын Улуттук олимпиада комитетинин аткаруу комитетинин мүчөсү. == Каныбектин спорттогу жетишкендиги == Москва Олимпиадасында (1980) 52 килограммга чейинки салмакта мелдешке катышып, булкуп көтөрүүдө (рывок/snatch) 107,5 кг, ал эми түртүп көтөрүүдө (толчок/clean and jerk) болсо 137,5 кг жүк көтөргөн. Жалпысынан 245 кг жүк көтөрүп, өз доорунда олимпиадалык рекордду жаңырткан. (Салыштыра кетсек, 1976-жылы Монреалдагы Олимпиадада орусиялык балбан Александр Воронин (52 кг) жалпысынан 242,5 кг салмактагы жүктү көтөрүп, өз учурунун рекордун жаңырткан болчу). == Сыйлыктары жана наамдары == СССР спортунун эмгек сиңирген устаты (мастери). == Анын улантуучулары == Азиянын чемпионаттарында бир нече жолу мөрөй алышкан Митал Шарипов, Улан жана Кутман Молдодосовдор, Манас Алибаев, Алмаз Асакеев жана башка кыргызстандык оор атлеттер Каныбектин жолун жолдоп келишет. == Ал тууралуу чыгармалар == Каныбек Осмоналиев жөнүндө даректүү тасма тартылып, акын Акбар Рыскулов поэма жараткан. Макешов, Кабыл. Кыргызстан: Дене тарбия жана спорт энциклопедиясы. - Бишкек: Турар, 2011. - 296 бет, сүрөттөр. - ISBN 978-9967-15-107-9. == Булактар == шилтеме)",ky,Спорт (Sous-catégorie),,https://ky.wikipedia.org/?curid=4695,447,4695.0,['ru'],False,Спорт,Sous-catégorie
,"Чороев, Алибек Бакытбекович","Алибек Бакытбекович Чороев (Alibek Choroev) - кыргыздын жеткинчек спортчусу, Кыргызстандын өспүрүмдөр арасындагы чемпиону. == Кыскача өмүр таржымакалы == Алибек Бакытбекович Чороев 1996-жылы 26-июнда Кыргызстандын Нарын шаарында туулган. Атасы - белгилүү спорт машыктыруучусу жана эколог Бакытбек Чороев. Энеси - Гүлжан Чокоева. Алибек Нарын шаарында Арстанбек Буйлаш уулу атындагы No 8 орто мектепте окуган, андан соң Бишкектеги Шералы Сыдыков атындагы Олимпиадалык резервдер окуу жайында таалим алуусун улантып келет. Тестийер чагынан тартып спорт менен алектенип келет. Ал машыккан спорт түрлөрү: дзюдо, самбо, таэквондо. Анын кыргызстандык машыктыруучулары - атасы Бакытбек Чороев, Сергей Кладнов, Абдыразак Шаршенов мырзалар. == Спорттогу ийгиликтери == 2012-жылдын 24-февралында Алибек Чороев 1996-жылы туулган өспүрүмдөрдүн арасында дзюдо боюнча эл аралык мелдеште чемпион болгон. Д.Бабаевдин элесине багышталган бул эл аралык мелдеш Бишкек шаарындагы Кожомкул Каба уулу атындагы спорт сарайында өткөн. 2012-жылдын 17-мартында Алибек Чороев Кыргызстандын 1994-жылы туулган өспүрүмдөрүнүн арасында самбо боюнча мелдеште күмүш медалга арзыган. Бул мелдеш Чолпон-Ата шаарында өткөрүлгөн. 2012-жылдын 31-мартында Алибек Чороев Кыргызстандын 1996-жылы туулган өспүрүмдөрүнүн арасында дзюдо боюнча чемпион болуп калды. Бул мелдеш Бишкек шаарындагы Кожомкул Каба уулу атындагы спорт сарайында өткөн. 2012-жылдын 7-8-апрелинде Алибек Чороев Орусиянын Тверь шаарында өткөрүлгөн 1996-жылы туулган өспүрүмдөрдүн арасындагы Европанын ачык кубогу үчүн дзюдо боюнча мелдешке Кыргызстандын өспүрүмдөр курамасынын катарында катышты. 2012-жылдын 28-майында Кыргызстандын дзюдо боюнча 1993-94-жылдары төрөлгөн жаштар арасындагы чемпионаты Бишкек шаарындагы Каба уулу Кожомкул сарайында өткөрүлүп, Алибек Чороев 55 кг чейинки салмакта экинчи байгелүү орунга татыды. 2012-жылдын 4-16-июлдарында Алибек Чороев Орусия Федерациясындагы Саха (Якутия) жумуриятында өткөн ""Азия Балдары"" (""Дети Азии"") эл аралык спорттук мелдешке(жеткиликсиз шилтеме) Кыргызстандын дзюдо боюнча улуттук курамасынын курамында катышып, экинчи орунду ээлеп, күмүш медалга ээ болду. Жеңиш ээлерин кыргызстандыктар ""Манас"" аба майданында шаттана тосуп алышты(жеткиликсиз шилтеме). 2012-жылдын күзүндө Алибек Чороев Тайвандагы эл аралык мелдешке катышты. Алибек Бакытбек уулу Чороев АКШнын Майами шаарындагы улан-кыздардын дзюдо боюнча дүйнөлүк чемпионатына (World Championship Cadets - Miami, United States, 08-11.08.2013) катышып, бешинчи орунду ээледи. Бул кыргызстандык жаш дзюдочулардын ичинен жакшы көрсөткүч болду. 2014-жылдын 29-июнунда Алибек Бакытбекович Чороев Өзбекстандын Ташкент шаарында самбо күрөшү боюнча кадеттер (өспүрүмдөр) арасында Азиянын чемпиондугунда күмүш медалга ээ болду. 2015. Сокулук. Алтын медал. 2015, июнь. Барнаул шаары. Коло медал. == Интернеттеги шилтемелер == шилтеме) шилтеме) Archived 2016-07-22 at the Wayback Machine шилтеме)",ky,Спорт (Sous-catégorie),,https://ky.wikipedia.org/?curid=16244,350,16244.0,['ru'],False,Спорт,Sous-catégorie
,Елизавета Печерских,"Елизавета Печерских (Рогожникова) - кыргызстандык спортчу, сууда сүзүү боюнча эл аралык даражадагы спорт чебери. == Өмүр баяны == Елизавета Печерских 2004-жылы 25-августа Бишкек шаарында төрөлгөн. Анын биринчи машыктыруучусу атасы, мурда сууда сүзүүчү болгон. Андан кийин Роза Биккинина менен машыгууларды өткөрөт, 2014-жылдан бери Юрий Захаровдон тарбияланат. Орусия, Беларусь, Словения жана башка өлкөлөрдө жеңишке жеткен. === Карьерасы === 2017 - Орусияда өткөн сууда сүзүү боюнча турнирде алтын медаль; 2018 - Сууда сүзүү боюнча Индонезияда өткөн Азия оюндарына катышкан; 2018 - Люксембургда өткөн сууда сүзүү боюнча турнирде күмүш медаль; 2019 - Түштүк Кореяда өткөн сууда сүзүү боюнча дүйнө чемпионатына катышкан; 2019 - Бангалордо өткөн Азия чемпионатында күмүш медаль; 2020 - Казакстанда өткөн турнирде жети алтын медаль (50 м, 100 м, 200 м); 2021 - Өзбекистанда өткөн ачык кубогу лицензиялык турниринде бир алтын, эки күмүш медаль (50 м, 100 м, 200 м); 2024 - Катарда сууду сүзүү боюнча өткөн Дүйнөлүк чемпионатка катышкан; 2024 - Франциянын Париж шаарында өткөн 2024 жайкы Олимпиада оюндарына катышып 50 м аралыкта 79 спортчунун ичинен 30 орунду ээлеген.",ky,Спорт (Sous-catégorie),,https://ky.wikipedia.org/?curid=134902,171,134902.0,['ru'],False,Спорт,Sous-catégorie
,Гүлназ Жүзбаева,"Гүльназ Жүзбаева (12.10.1983) - Кыргызстанда Көзү азиздер федерациясынын башчысы, активист. Ɵкмөттүк документтердин Брайл шрифине өткөрүүгө тынымсыз аракет кылып, көзү азиздердин социалдык адаптациясы боюнча программаны ишке ашырганы үчүн Британиянын BBC басылмасы 2020-жылдагы эң таасирдүү, перспективдүү жана үмүт жараткан «100 айымдын» тизмесине кирген. Кытайдын Ханчжоу шаарында 2023 жылы өткөн Пара Азия оюндарында 1,5 чакырым аралыктыга жарышка катышып коло байгеге ээ болгон. == Үй-бүлөсү == Күйөөсү Жалалидин Абдувалиев параспортчу. Кытайдын Ханчжоу шаарында өткөн Азиянын параоюндарында жеңил атлетикадан Жалалидин Абдувалиев эки күмүш медал жеңди. Жубайлар спорттон сырткары көзү азиздер үчүн атайын курстарды өтүп, аларды өз алдынча жашоого үйрөткөн окуу борборун ачкан.Жубайлардын бир уулу бар == Шилтемелер == Гүлжан Турдубаева. Парижди мелжеген параолимпиадачы жубайлар. Азаттык, 7-Декабрь, 2023. Динара Акимова. Жалаладин Абдувалиев, Гүльназ Жүзбаева, параспортчулар: «Башында бизге эчким ишенген эмес». SUPER.KG порталы. No 1091, 3-9-ноябрь, 2023-ж. Адилет Асанов. Кытайдагы Пара Азия оюндарына катышкан спортчулар Бишкекке келишти. BULAK.kg, 31.10.2023 Көзү азиз жөө күлүк Гүлназ Жүзбаева Пара Азия оюндарында коло утту. REPORTER.KG маалымат агенттиги, 25.10.2023 Канымгүл Элкеева, Бексултан Абибакир уулу. 100 таасирдүү айымдын бири Гүлназ. Азаттык, 7-Ноябрь, 2020 Кыргызстандык активист BBCнин «Жылдын 100 айымы» тизмесине кирди. Азаттык, 24-Ноябрь, 2020 «100 айым»: кыргызстандык Гүлназ дүйнөдөгү эң таасирдүү аялдардын катарында, ВВС Кыргыз кызматы, 24 ноябрь 2020 Гүлназ дүйнөдөгү эң таасирдүү аялдардын катарында. ВВС News Кыргыз Кызматы, 6 дек. 2020 г.",ky,Спорт (Sous-catégorie),,https://ky.wikipedia.org/?curid=132864,213,132864.0,['ru'],False,Спорт,Sous-catégorie
,Прапимпорн Карнчанда,"Прапимпорн Карнчанда (тай. ประพิมพ์พร กาญจันดา) - тай каскадёри, таеквондочусу жана актрисасы. == Өмүр баяны == Прапимпорн Карнчанда Синакхаринтхра атындагы Бангкок Педагогикалык Университетинде (тай. มหาวิทยาลัยศรีนครินทรวิโรฒ) окуган. Азыркы убакта Jaika Stunts уюмунда көркөм жетекчиси болуп иштейт. == Сыйлыктары == 2011-жылы: Эң Жакшы Каскадёр. == Жеке жашоосу == 2012-жылы мугалим Акарадач Боонпенг (Akaradach Boonpeng)-га турмушка чыгып, балалуу болушкан. Бир уулу тарбиялайт. == Тасмаграфиясы == 2004: Night Falcon 2006: Bat Hunter 2007: Blood Monkey 2008: The King Cobra 2011: The Lady 2013: Boy Golden: Shoot to Kill, the Arturo Porcuna Story == Сырткы шилтемелер == Prapimporn Kanjunda (англ.) Internet Movie Database сайтында Прапимпорн Карнчанда kinopoisk.ru сайтында (орусча)",ky,Спорт (Sous-catégorie),,https://ky.wikipedia.org/?curid=113360,106,113360.0,['ru'],False,Спорт,Sous-catégorie
,Мунарбек Сейитбек уулу,"Мунарбек Сейитбек уулу - Кыргызстандык мушкер, Олимпиада оюндарында жарым жеңил салмак категориясы боюнча күмүш байге ээси (2024) жана Дүйнө чемпионатынын коло байгесинин ээси (2023). === Карьерасынын башталышы === Мунарбек Сейитбек уулу Ош шаарында туулган. Ал сегиз жашынан бокс менен машыгып баштаган. ХБК кичи районундагы Уркуя Салиева көчөсүндөгү көп кабаттуу үйдө чоңоюп, ОшМУнун дене тарбия факультетин бүтүргөн. 2012-жылы Кыргызстандын жаштар арасындагы чемпионатынын 54 килограммга чейинки салмак категориясы жеңүүчүсү болгон. === Алгачкы жеңиштери === 2017-жылдан бери бокс боюнча Кыргызстандын курама командасынын мүчөсү. Кыргызстандын 2017-жылдагы чоңдор арасындагы чемпионатынын күмүш байге ээси, 60 кг салмак категорясында чечүүчү беттеште Өмүрбек Малабековго утулуп калкан. Дүйшөнкул Шопоков мемориалынын 2018-жылкы финалисти. 2018-жылы студенттер арасында бокс боюнча дүйнөлүк чемпионаттын коло байге ээси (Элиста, Россия). Кыргызстан чемпиону (2018), өлкөнүн вице-чемпиону (2019). 2019-жылы Екатеринбургда жана 2021-жылы Белградда өткөн Дүйнө чемпиондугунун катышуучусу. 2019-жылы ноябрда Минск шаарында өткөн Виктор Ливенцев атындагы “А” категориясындагы турнирдин финалчысы. 2022-жылы Белградда өткөн жеңүүчүлөр турниринин алтын медалынын ээси. 2023-жылы Ташкентте өткөн Дүйнө чемпионатында ал төрт жолу жеңишке жетип, бирок жарым финалда болочок чемпион Абдумалик Халоковго (Өзбекстан) утулуп, коло медаль алган. Финалга чыга албаганына карабай, ал Кыргызстандын биринчи өкүлү болуп дүйнө чемпионатында подиумга чыгып, андан соң Кыргызстандын президенти Садыр Жапаров спортчуга эки бөлмөлүү батир белек кылган. 2022-жылкы Азия оюндарынын катышуучусу. Ливенцев турниринин (2023) жана Испаниядагы Boxam (2024) турниринин жеңүүчүсү. 2023-жылдын жыйынтыгы менен Кыргызстандын мыкты спортчусу аталган. === 2024-жылкы жайкы Олимпиада оюндары === Мунарбек Сейитбек уулу ошол эле жылдын март айында Италияда өткөн 2024-жылкы Олимпиада оюндарына биринчи квалификациялык турнирге катышып, биринчи беттеште бразилиялык Луис Оливера менен мелдешип, жыйынтыгында Олимпиада оюндарына жолдомо утуп алган. Анын май-июнь айларында Бангкокто өткөн экинчи квалификациялык таймаш аркылуу квалификациядан өтүү аракети ийгиликтүү аякталган. Кыргызстандык мушкер турнирди италиялык Мишел Балдассини жеңиш менен баштап, андан соң мозамбиктик Армандо Сигаукту, уругвайлык Лукас Фернандести жана азербайжандык Шамил Аскеровду жеңип алган. Олимпиадалык лицензия үчүн биринчи беттешинде ал Айдер Абдураимовго (Украина) утулуп, бирок акыркы мүмкүнчүлүктү пайдаланып, индиялык Сачином Сивахом менен беттешип, аны 5:0 эсебинде жеңип, Париждеги Олимпиада оюндарына жолдомо утуп алган. Мушкер Франциядагы Олимпиадага жеке машыктыруучусу Беганас Султанбаевсиз баргандыктан, аны Кыргызстандын бокс боюнча курама командасынын башкы машыктыруучусу Данияр Төлөгөн уулу коштоп жүргөн. Анын экинчи машыктыруучусу өзбекстандык Акмал Хасанов болгон. Хасанов кыргыз мушкери менен болгон мамилесин мындайча айтып берген: ""Мунарбек Олимпиадага жалгыз келгендиктен биз менен машыгып жатты. Ал менден жардам сурады. Коңшу мамлекеттерибиз достук мамиледе болгондуктан, биз ага жардам берүүгө кубанычта болдук"". Ал 57 килограммга чейинки салмак категориясында Олимпиада оюндарында дебюттук беттешин кубалык Сайдель Родригести жеңүү менен аяктады. Америкалык Жамал Харви менен болгон чейрек финал дагы кыргызстандык мушкердин пайдасына калып, анын аркасында жарым финалга чыгып, Болгариянын атынан чыккан Хавьер Ибаньести экиге бөлүп жеңип алган. Финалда өзбекстандык мушкер Абдумалик Халоковго бир добуштан жеңилип калган. Муну менен Мунарбек Сейитбек уулу күмүш медаль тагынып, Кыргызстандын тарыхында Олимпиада оюндарында медаль алган алгачкы мушкер болуп калган. Тарыхый жеңиш үчүн президент Садыр Нургожоевич Жапаров 10 миллион сом жана KIA EV 9 үлгүсүндөгү автоунаа белек кылган. == Жетишкендиктери == III даражадагы ""Манас"" ордени (2024-ж.) - дене тарбияны жана спортту өнүктүрүүгө кошкон зор салымы, жогорку спорттук жетишкендиктери, ошондой эле республиканын квалификациялуу спортчуларды даярдаганы үчүн.",ky,Спорт (Sous-catégorie),,https://ky.wikipedia.org/?curid=134991,500,134991.0,['ru'],False,Спорт,Sous-catégorie
,Футбол боюнча Европа чемпионаты 2020,"Футбол боюнча Европа чемпиондугу 2020 (кыск. «Евро-2020») - 16-жолу УЕФА тарабынан уюштурулуп жаткан футбол боюнча Европа биринчилиги. Бул турнир 2021 жылы өткөрүлөт. Ал 2020-жылдын 12-июнунан 12-июлуна чейин өтүшү керек болчу, бирок COVID-19 пандемиясынан улам, бир жылдан кийин, 2021-жылдын 11-июнунан 11-июлуна чейин өтөт. Ошол эле учурда, Токиодогу Жайкы Олимпиада оюндары сыяктуу эле, турнир 2020-жылды көрсөтүү менен баштапкы атын сактап калган. Бул Европанын футболдук биринчилиги өзгөчө кырдаалдарга байланыштуу жылдырылды. Турнирдин тарыхында биринчи жолу калыстарга видео жардам берүү тутуму (VAR) колдонулуп жатат == Шилтемелер == Расмий сайты",ky,Спорт (Sous-catégorie),,https://ky.wikipedia.org/?curid=76290,87,76290.0,['ru'],False,Спорт,Sous-catégorie
,"Ак терек, көк терек","== Ак терек көк терек оюнунун шарттары == Ак терек, көк терек кыргыз элини эң манилуу жана кызыктуу оюндарынын бири.Чогулган балдар, кыздар акты-каралы болуп эки тарапка бөлүнүп, маңдай тескей эки бөлөк тизилип, бири-биринин колдорун бекем кармашат. Тутум боюнча оюн баштоого укук алган тарап жапырт үн менен: Ак терек, көк терек,бизден сизге ким керек, - дешет. Экинчи тарап бир баланын же кыздын атын аташат. Аты аталган бала жүгүрүп келип, каршы тарапта кол кармашып тургандардын бош же алсыз деген жеринен үзүп кетүүгө аракеттенет. Кол кармашып тургандардын колун бөлө албай калса, өзү ошол тарапка кошулат. Эгерде кармашып турган колду бөлүп кетсе, бөлүнгөн балдардын бир тобун өз тарабына кошуп алат. Ушундай эле аракетти экинчи тарап жасайт. Белгиленген убакыт бүткөндө кайсы тараптын балдарынын саны көп болсо, ошол тарап уткан болот. == Колднулган адабият == Х. Н. Анаркулов. Кыргыз эл оюндары. -Ф.: 1981, ISBN-10(13):5-65500669-3 Токторбаев С. “ Өспүрүмдөр ондары “.",ky,Спорт (Sous-catégorie),,https://ky.wikipedia.org/?curid=28612,144,28612.0,['ru'],False,Спорт,Sous-catégorie
,Паралимпиада оюндары,"Паралимпиада оюндары - Мүмкүнчүлүгү чектелгендер үчүн өткөрүлүүчү эл аралык спорттук мелдеш. Аталышы англичандардын «parapledgia» деген сөзүнөн келип чыккан. Бизче «кол-буттун шалдыгы» дегенди билдирет. Бул мелдешке алгач омуртка оорусунан жабыркагандар катыша баштаса, кийин башка оорулардын айынан да майыптыкка чалдыккандар катышууга өткөн. Паралимпиаданы «Олимпиада менен катар» деп түшүнүүгө да болот. == Тарыхы == Майыптардын спорт чөйрөсүнө баш багуусуна англиялык нейрохирург Людвиг Гуттмандын ролу чоң. Ал Экинчи дүйнөлүк согуштун тушунда Сток-Мандевиль госпиталында жүлүнү жабыркап майыптыкка чалдыккан согуш ардагерлерин топтойт. Майыптарга дарылык терапия жүргүзүү кезинде жаа тарттырып, бастырып, айтор, спорт чөйрөсүнө жетелейт. Ошентип, ал жарым жан ардагерлерге спорт тармагына жол ачык экенин сездирген соң мелдеш өткөрүүгө бел байлайт. Алгачкы спорттук мелдеш 1948-жылга туш келип, госпиталдын атынан «Сток-Мандевиль» деп аталып, кары-картаңдар, согуш ардагерлери жана майыптар катышат. Ошондон тарта мелдеш жыл сайын өтө баштайт. 1960-жылы «Сток-Мандевиль» мелдешинин 9-жолкусу Римдеги Олимпиада оюндарына удаа өтөт. Иш жүзүндө бул алгачкы Паралимпиадалык оюн болуп калат да, ага 23 өлкөдөн 400 майып спортчу катышат. 4 жылдан соң майып спортчулардын Эл аралык спорттук уюму түзүлүп, 16 өлкө мүчө болот. 1964-жылы Токио Паралимпиадалык оюндарында расмий түрдө туу көтөрүлүп, гимн ойнолот. Мелдештин расмий эмблемасы да ушул жылы жарык көрөт. 1976-жылдан бери кышкы жана жайкы оюндары өтүп келет. == Тарыхта калгандар == Бул мелдеш тарыхында эрки күчтүү спортчулар жолугат. Мисалы, «Токио-1964» Паралимпиадалык оюндарда бир канча эрдиктер жаралат. Италиялык Роберто Марсон Токиодо (1964-жылы) жеңил атлетика боюнча 2 алтын медаль алган. Ал ошол эле учурда сууда сүзүү жана фехтование менен да машыктыруучу. 4 жылдан соң Израилде ал спорттун аталган 3 түрү боюнча 9 медаль тагындырган. «Торонто-1976». Бул мелдештин баатыры, канадалык 18 жашар Арни Больд болгон. 3 жашында 1 бутунан айрылган Больд бийиктикке секирүү боюнча дүйнөлүк рекорд койгон (186 сантиметр). 1980-жылы бул рекордун 196 сантиметрге жеткирген. «Сидней-2000». Австралиялык сууда сүзүүчү Сиобхан Пейтон - акыл-эсинин өсүшү жагынан өзү теңдүүлөрдөн артта калган спортчу. Дүйнөлүк рекорддорду жаратып, 6 ирет алтын медаль тагынган. «Афины-2004». Америкалык Триша Зорн (көзү сокур) 40 жашында өзүнүн 55-медалын утуп алган. Ал 6 ирет Паралимпиадалык оюндарга катышып, 9 ирет дүйнөлүк рекорд орноткон. «Бээжин-2008». Оскар Писториус (ТАР) протездүү жөө күлүк Бээжиндеги Паралимпиадалык оюндарда чемпион аталган. Бул анын 3-жолку чемпион болгону эле. 11 айында тубаса дарт менен 2 бутунан тең айрылган спортчу: «Эми 1 гана кыялым калды. Ал «Лондон-2012» Олимпиадасына (соолор арасында) катышуу»,- дейт. == Спорттун түрлөрү == Паралимпиадалык оюндардын программасына 20дан ашуун спорт түрү кирген. Жайкы спорт түрлөрү: Оор атлетика (пауэрлифтинг) Жеңил атлетика Жаа атуу Сууда сүзүү Көрүүсү начарлар үчүн дзюдо Веложарыш Теннис (коляскада) Фехтование (коляскада) Футбол, 5 кишиден Футбол, 7 кишиден Баскетбол (коляскада) Мылтык атуу Отуруп ойнолуучу волейбол Регби (коляскада) Бий (коляскада) Голбол Стол тенниси Парус спорту ж.б Кышкы түрлөрү: Лыжа жарыш жана биатлон Тоо лыжасы Кёрлинг (коляскада) ж.б",ky,Спорт (Sous-catégorie),,https://ky.wikipedia.org/?curid=79357,434,79357.0,['ru'],False,Спорт,Sous-catégorie
,Жыныс,"Жыныс - организмдин жыныстык көбөйүүсүн камсыз кылуучу генетикалык жана морфолиялогиялык-физиолиялык өзгөчөлүктөрүнүн жыйындысы. Мында аталык жана энелик жыныс клетка гаметалар кошулуп, зиготаны пайда кылат, андан жаңы организм өрчүйт. Зиготада аталык жана энелик гаметалардын 2 гаплоиддүү хромосома жыйындысы биригет. Жаңы организмдин жыныс клеткасында аталык жана энелик хромосомалардын гаплоиддүү жыйындысы пайда болот. Жыныстык көбөйүү көбүнчө жаныбарларда жана татаал түзүлүштүү өсүмдүктөрдө болот. Бир клеткалуу организмдерде жыныс анча жиктелбеген. Көп клеткалуу диплоиддүү организмдерде атайын гаплоиддүү жыныс клеткалары (энелик жыныста аз кыймылдуу же кыймылсыз; эркек жыныста майда жана кыймылдуу) пайда болот. Көпчүлүк жаныбарларда эркек, ургаачысы айырмаланып турат. Алар бир катар морфологиялык жана физиолиялык белгилери, ошондой эле жыныстык жүрүм-туруму менен айырмаланат. == Колдонулган адабияттар == “Кыргызстан” улуттук энциклопедиясы: 3-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2011. 784 бет, илл. ISBN 978 9967-14-074 -5",ky,Random,,https://ky.wikipedia.org/?curid=20736,133,20736.0,['ru'],False,Random,Aléatoire
,Рудалуу область,"Рудалуу область - ири тектоникалык түзүлүштөрдө (антиклинорий, синклинории, ортонку массивдер, щит, синеклиза, терен жаракалар ж. б.) жайгашкан, генезиси бирдей (же окшош) бир же бир нече руда кендери бар жер катмарынын бир бөлүгү. Бир нече рудалуу область биригип, рудалуу провинцияны түзөт. Рудалуу область бүктөлүү аймактардагы тектоникалык жаракалар менен байланышта болуп, узунунан созулуп жаткан руда кырчоосун түзөт. Мындай руда кырчоосунун уз. ондогон кмден миңдеген кмге, туурасы бир нече клден жүздөгөн кмге созулат. Эгер Рудалуу область кабат түрүндө, үзгүлтүксүз (бүтүндөй) бир аймакты ээлеп жатса, анда ал руда бассейни деп аталат (мисалы, Кривой Рог темир рудалуу бассейна). Рудалуу область жана кырчоолор кендеринин белгилуу бир мезгилде пайда болушуна, геол. түзүлүшунүн озгочолугүнө, тектоникалык процесстерине, ж. б. карай рудалуу райондорго, рудалуу талааларга жана рудалуу зоналарга бөлүнөт. Геол. жана географиялык тузулушу боюнча айырмаланган аймактагы, тигил же бул руда формациясында бирдей геол. жана хим.-физ. шарттарда пайда болгон, составы боюнча бир бирине жакын руда кендеринин топтолгон жери рудалуу район деп аталат. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Фрунзе: Кыргыз Совет Энциклопедиясынын башкы редакциясы, 1980. Том 5. Пирс - Токкана. -656 б.",ky,Random,,https://ky.wikipedia.org/?curid=80429,177,80429.0,['ru'],False,Random,Aléatoire
,Жарыкты өткөргүч,"Жарыкты өткөргүч - ортосунда, ички радиусу r1, cынуу көрсөткүчү n1 болгон оптикалык тунук диэлектрдик жипченин сыртына сынуу көрсөткүчү n2, радиусу r2 болгон диэлектрик менен капталган узун система. Мындай системанын ички бөлүгү аркылуу жарыктын таралышы, жарыктын толук ички чагылуу кубулушуна негизделген. Бул кубулуш мурдатан эле белгилүү болгон. Бирок 1990-ж-дан баштап, ийилгич жана оптикалык тунук диэлектриктерди жасоо технологиясынын пайда болушу, аталган кубулуштун колдонулушунун дүркүрөп өсүшү-нө алып келген. Мындай ичке жипченин диаметри 1 мкмден жүздөгөн мкмге чейин жетиши мүмкүн. Диэлектриктердин ички диаметрин, сынуу көрсөткүчтөрдүн айырмасы n1-n2 ни тандоо менен бир эле жипче аркылуу бир же бир нече типтеги (моды) толкундарды таркатууга болот. Азыркы мезгилде, жарым өткөргүчтөрдүн негизинде, ушундай эле мкм өлчөмүндөгү лазерлердин, жарыкты күчөткүчтөрдүн ж. б. элементтердин пайда болушу, мындай Ж. ө-түн оптикалык байланыш системаларын түзүүдө, компьютерлерде, медицинада, эң чоң кубаттуулуктагы лазер нурларын тиешелүү жерлерге жеткирүүдө ж. б. максаттарда кеңири колдонууга алып келди. == Колдонулган адабияттар == Мамлекеттик тил жана энциклопедия борбору. Физика. Энциклопедиялык окуу куралы. 2004 Бишкек. ISBN 9967-14-010-0",ky,Random,,https://ky.wikipedia.org/?curid=89992,157,89992.0,['ru'],False,Random,Aléatoire
,Карагулова Роза,"Карагулова Роза - акын. Роза Карагулова Талас шаарында 1946-жылы 30-июлда туулган. Ал 1970-жылы КМУнун филология факультетин бүтүрүп, эмгек жолун Нарын жана Көл өрөөндөрүнүн мектептеринде мугалим болуп иштөөдөн баштаган. Р.Карагулова 1982-жылдан бери китепканачылык кесипти аркалап келет. Р.Карагулова 1979-жылдан бери Кыргыз Республикасынын Жазуучулар союзунун мүчөсү. Анын «Кыз дүйнөсү», деп аталган алгкачкы китеби 1975-жылы жарык көргөн. Айрым ырларына обон жазылган. Р.Карагулова Р.Тагордун прозадагы ырларын которуунун үстүндө да алектенген. == ЖАРЫК КӨРГӨН КИТЕПТЕРИ == Кыргыз тилинде Кыз дүйнөсү: Ырлар. - Ф.: Мектеп, 1975. - 40 б. Көл тынышы: Ырлар. - Ф.; Мектеп, 1978. - 96 б. Жолдо: Ырлар. - Ф.: Кыргызстан, 1985. - 70 б. Тынчы жок талаа: Ырлар. - Ф.: Кыргызстан, 1988. - 88 б. Капчыгай: Ырлар жана поэма. - Б.: Адабият, 1991. - 128 б. == КОТОРМОЛОР == Накылдар. - Б.: Техник, 2005. - 111 б.",ky,Random,,https://ky.wikipedia.org/?curid=4900,134,4900.0,['ru'],False,Random,Aléatoire
,Кыртыштын суу режими,"Кыртыштын суу режими - топурак кыртышынын нымдуулугу, суу сиңириши, суунун кыртыштагы кыймыл-аракети, чыгымдалышы, өсүмдүктөргө сиңиши. Мында топурак кыртышынын пайда болушу жана түшүм берүү жөндөмдүүлүгү негизги факторлордон болуп саналат. Нымдуулук атмосфералык жаан-чачынга, кыртыш суусунун тереңдигине, аз-көбүнө, тоо тектеринин механикалык курамына байланыштуу. Кыртыш канчалык борпоң жана майда көзөнөкчөлүү болсо, ошончолук ным көп болот. Чополуу кыртышта ным капилляр көзөнөкчөлөрү аркылуу өтө жай кыймыл-аракетке келип, 4 м бийиктикке көтөрүлөт. Борпоң кыртышта ным бийик көтөрүлбөй, кыртышка тез тарап кетет. Суу кыртыштын курамында суюк, буу, муз, ным түрүндө жолугат. Жабышкак, бош, эркин абалда болот. Бош суу оордук күчүнүн таасири астында кыймыл-аракетке келет, агат, сиңет. Топурак кыртышындагы нымдын сакталышы айдап себүүгө, сугарууга, структурасын өзгөртүүгө, кыртыштын курамына, түзүлүшүнө, физикалык касиеттерине, климаттык шартка, аба ырайына, өсүмдүктөрдүн түрлөрүнө байланыштуу болот. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104 -9",ky,Random,,https://ky.wikipedia.org/?curid=54262,149,54262.0,['ru'],False,Random,Aléatoire
,Ялпаит,"Ялпаит (Мексиканын Ялпа шаарынын атынан) - сейрек минерал, күмүш жана жездин сульфиди, Ag3CuS2. Кошундусу Fe. Өңү боз же күнүрт боз, металлдай жылтырайт. Катуулугу 2-2,5. Тыгыздыгы 6,82 г/сж3. Температурасы 117°Сдантөмөнкү шартта пайда болуп, гидротерм тарамдарында аргентит, (к. Тубаса нак минералдар) күмүш, алтын жана штромейерит менен чогуу кездешет. == Колдонулган адабияттар == «Кыргызстан». Улуттук энциклопедия: 7-том / Башкы ред. Ү. А. Асанов. К 97. Б.: «Кыргыз энциклопедиясы» башкы редакциясы, 2015. - 832 б., илл. ISBN 978-9967-14-125-4",ky,Random,,https://ky.wikipedia.org/?curid=88147,74,88147.0,['ru'],False,Random,Aléatoire
,Жоро бозо,"Жоро бозо - эркектердин шерине сыяктуу чогулуп тамак ичүү каадасы. Жоро бозону жаш курактарына карай бөлүнгөн эркектер тобу түзгөн. Топко 25-40 адам кирген. Алар күз мезгилинде Жоро бозонун уюшмасын башташкан. Ал адатта, кыш бою өтүп, жазында гана токтолгон. Жоро бозонун алдында ага кирген кадыр-барктуу адамдардан бий шайлашкан. Анын милдети Жоро бозонун кезегин сактоо, тартипке чакыруу, жазалоошондой Жашыраак бирөөнү эрке бала коюшкан. Ал түздөн-түз бийдин тапшырмаларын аткарып, оюн-зоокторду уюштуруп, тартип бузгандарды жазалаган, ойго келбес тамашалуу жазаларды ойлоп таап, элди күлдүргөн өткүр, тамашакөй болгон. Бийдин оң аталык, сол аталык деген эки жардамчысы болуп, алар оң, сол тарапта олтургандарга көз салып турган. Жоро бозонун мүчөлөрү бий менен аталыктар аркылуу гана сүйлөшө алган. Эки адам көлбөчү болуп дайындалып, бозо куюп турган. Бир адам кесекүл дайындалып, бозо сунган. Эки адам эшик агасы бекитилип, босогодо бийдин уруксаты менен кирип чыккандарды тескеген. Бозону чыпкалап берип турган адам күрө-көч деп аталган. Ал жорого катышкандардын катарына кирген эмес. Калган катышуучуларды жорокеч, жорочулар деп аташкан. 1-жорону айгыр жыяр деп атап, аны бий тапшырган адам өткөргөн. Боз үйдү бошотуп, ала кийиз, туш кийиздерин гана калтырган. Үйдүн ортосуна атайын идишке бозо куюшуп, бозону бийден баштап кезеги менен ичишкен. Жоро бозодо оюн зооктор, тамаша көрүнүштөр кенен орун алып, сармерден айтылган, комуз чертип, ыр ырдашкан. Бозо куюлган жыгач аяк эки-үч ирет айланта ичилгенден кийин дем албас ичишкен. Жоро бозого кокусунан келген адамды саламчы деп аташкан, аны бийдин гана уруксаты менен киргизишкен. Уюшманын аягында үйдүн ээси жорокечтерге эт тарткан. 2-3 күндөн кийин Жоро бозону кезектеги адам аткарган. Адатта Жоро бозо эртең менен эрте башталып, кечке чейин жүргөн. Жоро бозонун кезеги аяктаарда сол аталык, оң аталык, эрке бала, эң акырында бий өзү «бийлик жоро бозо» өткөрүшкөн. Акыркысы салтанаттуу өткөн. Ат оюндары, улак тартыш, күрөш, эңиш жана башка уюштурулган. Буга каалагандардын бардыгы катыша алышкан. == Колдонулган адабият == “Кыргыз Тарыхы. Энциклопедия” Бишкек 2003. “Мамлекеттик тил жана энциклопедия борбору” “И.Арабаев атындагы Кыргыз мамлекеттик Педагогикалык университети” “Башкы ред. Ү.А.Асанов, жооптуу ред. А.А. Асанков”. “Ред кеңеш: Ө.Ж.Осмонов (төрага) Т.Н Өмүрбеков”",ky,Random,,https://ky.wikipedia.org/?curid=16972,324,16972.0,['ru'],False,Random,Aléatoire
,Чарбалык маданий типтер,"Чарбалык маданий типтер (ЧМТ) - теги боюнча ар кандай, бирок окшош жаратылыш шарттарында жашаган жана социалдык-экономикалык өнүгүүсү болжолдуу түрдө бирдей деңгээлде турган этностор үчүн мүнөздүү болгон чарбадагы, маданияттагы салттуу комплекстер менен мүнөздөлгөн тарыхый-типологиялык жалпылыктар. Ар түрдүү жана бири-биринен алыста жашаган этностордо салттуу чарбалык ишмердикке жана ага багынычтуу маданият комплекстеринин калыптанышы окшош жаратылыш шарттарына ыңгайлашуунун натыйжасында ишке ашкан. ЧМТ индустрияга чейинки коомдогу адамдардын жаратылышка карата мамилесинин өзү жана чарбалык ишмердик процессинин өзү менен коомдук экономикалык структурасына камтылган. ЧМТ коомдогу үстөмдүк кылган өндүрүш (чарбалык укладдар) менен аныкталат, анткени адамдардын чөйрө менен өз ара аракеттешүүсү дал ошого байланыштуу болот. Алар калктык топтордун (этносторду же анын бөлүктөрүн) маданият механизмдери аркылуу жана чарбалык ишмердикти түрдүү деңгээлдеги жаратылыш системалары менен (планетардык, регионалдык жана локалдык) байланыштырган убакыттын өтүшү менен жана жайгашкан аймагында өнүгүп турган социалдык-маданий системалар болуп саналат. ЧМТ башка коомдук кубулуштар сыяктуу тарыхый өнүгүүсүндө белгилүү бир баскычтарды басып өтүшөт. Ушундай өнүгүүдө ЧМТнын эмгектин улам жогорку өндүрүмдүүлүгү жана өсүп бараткан кошумча азык-түлүктүн көлөмү менен өз ара айырмаланган негизги баскычтык технологиялык топтору калыптанган. Биринчиси, эң байыркы топко чарбалык ишмердиктин ыңгайын, жыйноочулук, жарым-жартылай балыкчылык үстөмдүк кылган ыйгарым формасындагы ЧМТ кирет. Бул топко 20-к. башында төмөндөгү ЧМТ кирген: жарым отурукташкан арктикалык деңиз жаныбарларына аңчылык кылуучулар жана балыкчылар; тайганын жана тундранын кыдырып жүрүүчү жана жарым отурукташкан аңчылары менен балыкчылары; ысык алкактагы кыдырып жүрүүчү жыйноочулар менен аңчылар (пигмейлер, австралиялык аборигендер ж.б.). Ысык алкактын токойлорундагы аңчылар менен жыйноочулар тамыры жемиш жапайы өсүмдүктөрдү тамак катары пайдаланышат, жөнөкөй жаа же үйлөмө курал менен аңчылык кылышат, убактылуу үйлөрдө (шамал тоскуч, бастырма, үңкүр же дарак башындагы чөп алачык) жашашат, кийимге жарды, бут кийим, баш кийим кийишпейт. == Колдонулган адабияттар == Каратаев, Олжобай. Кыргыз этнонимдер сөздүгү. - Бишкек: Кыргыз-Түрк ""Манас"" университети, 2003. - 265 бет. - ISBN 9967-21-621-2.",ky,Random,,https://ky.wikipedia.org/?curid=83831,280,83831.0,['ru'],False,Random,Aléatoire
,Кызыл түстүү чөкмөлөр,"Кызыл түстүү чөкмөлөр - негизинен чопо, алевролит, кумдук, конгломерат тектеринен турган кызгылтым күрөң түстөгү чөкмө тектер. Арасында акиташ, гипс кабаттары жолугат. Өңү темир оксидине байланыштуу. Кызгылтым түс гипс менен карбонат кургакчылыкта пайда болгонун билгизет. Кээде жашыл, көгүш, бозомук нун Базар-Коргон районундагы кыштак. КызылҮңкүр айыл округунун борбору. «Кызыл-Үңкүр» токой чарбасынын аймагында, Кеңкол суусунун сол өйүзүндө, деңиз деңгээли 1260 м бийикте жайгашкан. Райондун борбору Базар-Коргон кышнан 64 км түндүк-чыгыш тарапта. Жалал-Абад темир жол бекетинен 97 км. Кыштак 1900-ж. пайда болгон. Калкы 1308 (2009); негизинен токойчулукта, аарычылыкта, мал чарбасында эмгектенет. Жыгачтан буюм жасоочу цех, 2 тегирмен, мончо, соода борборлору, тамактануу жайлары иштейт. Орто мектеп, китепкана, мадабият үйү, клуб, бала бакча, оорукана, амбулатория, байланыш түйүнү жана башка бар. Кыштакка жакын балдардын «Медик» эс алуучу жайы жайгашкан. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104 -9",ky,Random,,https://ky.wikipedia.org/?curid=54212,151,54212.0,['ru'],False,Random,Aléatoire
,Мор Тан,"Мор Тан (маж. Than Mór, нем. Moritz Than; 19-июнь 1826-жыл - 11-март 1899-жыл) - мажарстандык сүрөтчү. 1848-1849-жылдардагы Мажарстан революциясынын мүчөсү. == Өмүр баяны == Азыркы Сербиянын Бечей шаарында падышалык чиновниктин уулу болуп төрөлгөн. 1848-1849-жылдардагы Мажарстан революциясына катышкан. Кийинчерээк Вена көркөм академиясында сүрөтчү Карл Рахлдан билим алган. Окууну аяктагандан кийин Германия жана Бельгия аркылуу Парижге барып, 1856-жылы «Мохак салгылашы (1526)» аттуу картинасын тарткан. Андан кийин, ал үч жыл Римде жашаган. Мор Тан тарыхый мазмундагы сүрөттөрдү да тарткан. == Галерея == Сүрөтчүнүн сүрөттөрүнүн мисалдары",ky,Random,,https://ky.wikipedia.org/?curid=131199,85,131199.0,['ru'],False,Random,Aléatoire
,Енисей кыргыздарынын Жуңгарияга көчүрүлүшү,"Енисей кыргыздарынын Жуңгарияга көчүрүлүшү - 17-кылымдын башында Жуңгар коңтаажысы Цеван Рабдан (1699-1727) тарабынан жүргүзүлгөн саясий иш-чара. Ал Борбордук Азияда түзүлгөн саясий кырдаалды, Кытай менен Россия тараптан болгон коркунучту эске алып, Эмел-Гол дарыясынын боюндагы жана Түштүк Сибирдин көчмөн калкын (кыргыз, телеут, мингат) ордосуна жакын көчүргөн. Буга негизинен Пётр 1нин Томск, Краснояр, Кузнецк шаарынын аскер башчыларына «кыргыздарды күч менен тынчтандыргыла» деген көрсөтмөсүнө ылайык 1701-02-жылы орус аскеринин бир нече ирет жортуулу себеп болгон. Ошондуктан, орустардын Минуса ойдуңуна умтулушу кыргыздарды өзгөчө чочулатып, алар орус чыңдоолоруна каршы жортуулун күчөткөн. Мындай кырдаалды көзөмөлгө алуу үчүн Цеван Рабдан 1701-жылы орустарды кыргыздар менен жараштырууга аталаш иниси Аба-зайсаңды жөнөтөт, бирок, ал бул буйрукту аткара алган эмес. Натыйжада орустар кыргыздар мекендеген жерлерге кирип, чыңдоо курууну уланта беришкендиктен, ага жооп катары кыргыздар Абакан, Уйбат жана башка жерлерге курулган чыңдоолорго чабуул жасап, сепилдерди өрттөп, коргоочуларын туткундап турушкан. Бирок, салыштырмалуу аз сандуу кыргыздар орустардын аскер күчүнө туруштук бере алган эмес. Ушул жагдайларга байланыштуу 1703-жылы июнь айында Цеван Рабдан кыргыздарды жана кыргыздарга караган кыштымдарды Жуңгарияга көчүрүүгө буйрук берген. Кыргыздар жуңгар аскеринин көзөмөлү алдында Абакан өрөөнүндөгү Аскиз дарыясынын куймасына чогултулуп, кеч кирип, таң аткан сайын ар бир айылдын калкы санак ташты бирден таштап, санактан өтүп турушкан. Калган таштын негизинде жашынып калгандардын саны аныкталган. Абакан өрөөнүндөгү үйүлгөн дөбө таштар (обаа) ошондон калып, аны хакастар «хыргыс тастары» деп атап калышкан. 20 миңден ашуун кыргыздар жуңгар аскерлеринин көзөмөлү астында малы, үй-мүлкү менен Жуңгарияга жетишкен. Алар 4 кыргыз аскер башчысынын жетекчилиги алдында коңтаажынын ордосуна жакын жайгашып, 4000 түтүндөн турган өзгөчө кыргыз отогун (цирцзизилер) түзүшкөн. Бул отокко кыргыздар менен кошо кыштым-модар, белтир, ариндер жана башка кирген. Кыргыз аскер башчылары Корчун Еренак уулу, Тангыт Таин Эркин, Шорла Мерген Тайша жана башка жуңгар ханына кызмат кылып калышкан. Бирок, айрым орус кабарларында кыргыздарга караган кыштымдардын айрым бөлүктөрү өз жеринде калып калганы эскерилет. Кийин да алардын айрым бөлүктөрү топ-тобу менен же жалгыздап өз жерине кайтып келишкен. 1757-жылы кыргыздардын негизги бөлүгү кайтып келе жатканда Цин аскери аларга буктурмадан кол салып, кырып салган. Аман калган бөлүгү Манжурияга көчүрүлгөн. Кийин алар Фу-йү кыргыздары деген ат менен белгилүү болуп калган. 18-кылымда Россия, Цин империялары, Жуңгар хандыгынын курчоосунда енисей кыргыздары согуш, көчүрүү саясатынан кырылып, Саян-Алтайдагы үстөмдүгү аяктаган. Азыркы Түштүк-Батыш Моңголия, Тарбагатайдагы (КЭР) этностук топтор («хыргыс», «шира хыргыс», «хан хыргыс» жана башка) ошол доордон кабар берет. Енисей кыргыздарынын Жуңгарияга көчүрүлүшүнүн себеби жана жагдайы окумуштуулар тарабынан кеңири изилдене элек. == Колдонулган адабияттар == “Кыргызстан” улуттук энциклопедиясы: 3-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2011. 784 бет, илл. ISBN 978 9967-14-074 -5",ky,Random,,https://ky.wikipedia.org/?curid=55071,407,55071.0,['ru'],False,Random,Aléatoire
,Вегетатив неврозу,"Вегетатив неврозу - вегетатив нерв системасынын функциясынын бузулушунан пайда болгон ар түрдүү оорулар. Көп капа болуу, кайгы тартуу, үй-бүлөдөгү жанa иште­ген мекемедеги узакка созулган тескери эмоциялар вегетатив нерв системасы аркылуу адамдын денесиндеги кээ бир органдардын иштерин начарлатып, Вегетатив неврозу пайда кылат. Вегетатив неврозу жалпы жанa жекече болуп бөлүнөт. Жалпы неврозго: истерия, неврасте­ния, психоастения; жекечесине: айрым органдардын (карындын, өт кабыкчасынын, жүрөктүн ж. б.) невроздору кирет. Оорунун белгилерине таман менен алакандын тердеши, чыйрыгуу ж. б. кирет. Жүрөк неврозунда жүрөктүп тушу ооруп, тамыр тез-тез кагат, кээде анын ритми бузулат. Карын неврозунда көңүл айныйт, кекиртет, зарна болот. Вегетатив неврозу функциялык оору болгону менен көпкө созулуп кабылдап кетсе, ал бара-бара ошол ор­гандардын орг. оорусуна алып келиши мүмкүн. Өз убагында аныктоонун, дарылоонун жанa алдын алуунун абдан чоң мааниси бар. Дарылоонун эң негизгиси - психотерапия. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаев. -Фрунзе: Кыргыз Совет Энциклопедиясынын башкы редакциясы, 1977. Том 2. В - Иридий. -672 б.",ky,Random,,https://ky.wikipedia.org/?curid=78039,154,78039.0,['ru'],False,Random,Aléatoire
,Оферта,"Оферта (от лат. offenus - сунушталган) - жарандык укуктагы бирнече жактын дарегине сунуш менен кайрылуу. Сунуш кылып жаткан жак сунушту кабыл алган жак менен дароо келишим түзүлө тургандыгын ачык-айкын билдирүүгө тийиш. О. даана-так келишим шартын камтуусу керек. О. жиберилген даректеги жак аны алгандан тартып оферент О-га байланган болуп эсептелет. Эгер аны кайра кайтарып алуу тууралуу билдирүү О-дан мурда же аны менен бирге жетсе, О. жиберилген жактын колуна тийген жок деп эсептелет. == Колдонулган адабияттар == Юридика аталгылары менен түшүнүктөрүнүн орусча-кыргызча түшүндүрмө сөздүгү. Илимий-маалымдама басылыш/АРД/Чекки долбоору, авторлор жамааты. - Б.: 2005, ISBN 9967-428-14-7",ky,Random,,https://ky.wikipedia.org/?curid=33067,92,33067.0,['ru'],False,Random,Aléatoire
,Вассенберг,"Вассенберг (нем. Wassenberg) - Германия Федеративдик Республикасынын Түндүк Рейн-Вестфалия жеринде жайгашкан Шаар. Көльн административдик округуна карайт. Хайнсберг районуна кирет. Калкы - 17 297 киши (31-декабрь, 2010-жыл). Болжолдуу аянты - 42,41 км². Мамлекет ичинде бекитилген расмий коду - 05 3 70 036. Мэр - Манфред Винкенс. Шаар административдик курамы боюнча 6 шаардык районго бөлүнөт. == Тышкы шилтемелер == Расмий сайты Калып:Түндүк Рейн-Вестфалия райондору Калып:Германия:Хайнсберг Район:Шаарлар",ky,Random,,https://ky.wikipedia.org/?curid=64202,67,64202.0,['ru'],False,Random,Aléatoire
,"Василенко, Владимир Харитонович","Василенко, Владимир Харитонович (25 мая [7 июнь] 1897, Киев - 19 декабрь 1987, Москва) - советтик тера­певт, СССР МИАнын акад. (1957), Социалисттик Эмгектин Баатыры (1967). 1922-ж. Киев мед. институтун бүтүргөн. А. А. Богомолецтин, Н. Д. Стражесконун, жана Ф. Г. Янковскийдин жетекчилиги астында иштеген. 1935-жылдан Киев врачтар билимин өркүндөтүү институтунун кафедра башчысы, Улуу Ата Мек. согуш убагында Түн. Кавказ жана 1-Украина фронтторунда башкы терапевт болуп иштеген. Москвадагы 1-мед. институтунун ички оорулар пропедевтикасы кафедрасынын башчысы (1948), СССР саламаттык сактоо мин-восунун Москвадагы бүткүл союздук гастроэнтерология илмий изилдөө институтунун директору (1967). Василенконун эмгектери көбүнчө бөйрөктүн, тамак сиңирүү жана дем алуу системаларынын патологиясында, кан айлануунун өнөкөт жетишсиздигинде зат алмашуунун бузулушуна арналган. Н. Д. Стражеско менен бирге Василенко жүрөк- кан тамыр системасынын жетишсиздиги жөнүндөгү жацы классификацияны сунуш кылган. Василенко 2 Ленин ордени, башка 4 орден менен сыйланган. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаев. -Фрунзе: Кыргыз Совет Энциклопедиясынын башкы редакциясы, 1977. Том 2. В - Иридий. -672 б.",ky,Random,,https://ky.wikipedia.org/?curid=78025,157,78025.0,['ru'],False,Random,Aléatoire
,Брюль (Баден),"Брюль (Баден) (нем. Brühl (Baden)) - Германия Федеративдик Республикасынын Баден-Вюртемберг жеринде жайгашкан муниципалитет. Карлсруэ административдик округуна карайт. Рейн-Неккар районуна кирет. Калкы - 14159 киши(2013-ж.). . Аянты - 10,19 км². Мамлекет ичинде бекитилген расмий коду - 08 2 26 009. Мэр - Ральф Гёк. Муниципалитет административдик курамы боюнча 2 Шаардык районго бөлүнөт. == Тышкы шилтемелер == Расмий сайты Калып:Баден-Вюртемберг Жерине караган райондор Калып:Германия:Рейн-Неккар Район:Шаарлар",ky,Random,,https://ky.wikipedia.org/?curid=56429,66,56429.0,['ru'],False,Random,Aléatoire
,Аббас I,"Аббас I (27. 1. 1571, Казвин 19. 1. 1629, Исфакан) Ирандын шахы (1587-жылдан), Сефевиддер династиясынан. Борборлоштурулган бийликти бекемдеп, түрктөрдөн эмес, отурукташкан ирандыктардан түзүлгөн жарандык бюрократиянын ролун күчөткөн. А. I Ирандын борбордук райондорун чет жакадагы аймактардын жана багындырылган өлкөлөрдүн эсебинен чыңдаган. Анын тушунда мамлекеттин борбору Исфакан шаарына (1598) көчүрүлөт. Ирандын ички провинцияларына армян, грузин, азербайжан, курд кол өнөрчүлөрүн жана дыйкандарды күч менен жер которуштурган. Өлкөдө жолдор, каналдар, кербен сарайлар салынган, регулярдуу аскерлерди топтогон. Түркия менен согушуп, Закавказье, Ирак, Хорасандагы үстөмдүгүн калыбына келтирген жана Бахрейн аралын, Кандагарды жана Ормуз аралын басып алган. Ал Европа өлкөлөрүнүн маданиятына кызыккан, бир катар өлкөлөр менен соода жана саясий мамилелерди түзгөн. Аббастын тушунда Иран көзкаранды эместикке жетишкен жана өзгөчө күчтүү өлкөгө айланган. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=48266,138,48266.0,['ru'],False,Random,Aléatoire
,Фраммерсбах,"Калып:Елді мекен Фраммерсбах (нем. Frammersbach) - Германия Федеративтик Республикасынын Баварияжеринде жайгашкан муниципалитет. Төмөнкү Франкония административдик округуна карайт. Майн-Шпессарт районуна кирет. Калкы - 4523 киши (31-декабрь, 2010-жыл). Болжолдуу аянты - 19,20 км². Мамлекет ичинде бекитилген расмий коду - 09 6 77 129. Муниципалитеттин башчысы - Франц Петер. == Тышкы шилтемелер == Расмий сайты Калып:Бавария райондору Калып:Германия:Майн-Шпессарт Район:Шаарлар",ky,Random,,https://ky.wikipedia.org/?curid=61606,59,61606.0,['ru'],False,Random,Aléatoire
,Адагум (дарыя),"Адагум - Орусиядагы дарыя. Краснодар крайы жер аймактарын агып өтөт. Дарыя куйган жери - Бабиный колтугу орун алган. Дарыянын узундугу - 66 км. == Суу реестринин маалыматтары == Орусиянын мамлекеттик суу реестринин маалыматы боюнча Кубань бассейнинин айланасында жатат, дарыянын суу чарбачылык бөлүгү - Варнавинск көлмөсү бассейнинин суу объектилери. Дарыянын айрыгы - айрыгы жок, дарыя бассейни - Кубань. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 06020001912108100006041 Гидрологиялык изилдөө (ГИ) коду - 108100604 Бассейндин коду - 06.02.00.019 ГИ томунун номуру - 08 ГИ боюнча чыгарылышы - 1 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=108503,122,108503.0,['ru'],False,Random,Aléatoire
,Европа телерадиоберүү бирикмеси,"Европа телерадиоберүү бирикмеси, ЕТРБ (англ. European Broadcasting Union, EBU; фр. Union Européenne de Radio-Télévision, UER) - европалык уюм, дүйнөдөгү эң чоң улуттук телерадиоберүү уюмдарынын бирикмеси. == ЕТРБ мүчөлөрү == ЕТРБга мүчө болушу үчүн телекомпания Европа телерадиоберүү аймагынын мүчөсү болушу зарыл. == Шилтемелер == Европа телерадиоберүү бирикмесинин ырасмый сайты (англ.)",ky,Random,,https://ky.wikipedia.org/?curid=24993,104,24993.0,['ru'],False,Random,Aléatoire
,Занбиарт,"Занбиарт - Кыргыз Ала-Тоосундагы орто кылымдарда жибек жолунун бир айрыгы өткөн ж-а Чүй өрөөнү менен Борбордук Теңиртоону байланыштырып турган ашуу. Занбиарт ж-дөгү алгачкы маалымат 11-к-дагы түрк аалымы Махмуд Кашгаринин «Түрк тилдеринин сөз жыйнагы» («Диван лугат ат-түрк») аттуу эмгегинде эскерилип, анда Занбиарт Кочкор-Башы менен Баласагундун ортосундагы ашуунун аталышы деп берилген. В. В. Бартольд Занбиартты азыркы Шамшынын бели менен окшоштурган. Ашууга жакын аймактарда 11-12-к-га таандык 3 шаар чалдыбары табылып, изилденген. Бурана мунарасы Занбиарт ашуусунун чыга беришинин оозунда жайгашкан. Ашуунун күнгөй бетинен агып чыккан, Шамшы суусунун нугун бойлой кеткен жалгыз аяк жол чоң жолго кошулуп, Кочңар- Башыга (азыркы Кочкор өрөөнүндөгү орто кылымдагы шаар) жеткен. Тыным алган кербендер Кочңар- Башыдан чыгып, Атбашы (Кошойкоргон шаар чалдыбары) шаарына жана Кашкарга кетишкен. Ушул эле ашуу аркылуу Барсканга чыгуунун кыска жолу жана андан ары чыгыш Түркстандын шаарларына жетүүгө мүмкүн болгон. == Колдонулган адабияттар == Кыргыз тарыхы: Энциклопедия / Жооптуу редактор А.Асанканов. - Бишкек: Мамлекеттик тил жана энциклопедия борбору, 2003. - 464 б.: сүрөт. - ISBN 5-89750-150-5.",ky,Random,,https://ky.wikipedia.org/?curid=78819,158,78819.0,['ru'],False,Random,Aléatoire
,Хаймбах (Айфель),"Хаймбах (Айфель) (нем. Heimbach (Eifel)) - Германия Федеративдик Республикасынын Түндүк Рейн-Вестфалия жеринде жайгашкан Шаар. Көльн административдик округуна карайт. Дюрен районуна кирет. Калкы - 4440 киши (31-декабрь, 2010-жыл). Болжолдуу аянты - 64,8 км². Мамлекет ичинде бекитилген расмий коду - 05 3 58 012. Мэр - Берт Цюлль. Шаар административдик курамы боюнча 7 шаардык районго бөлүнөт. == Тышкы шилтемелер == Расмий сайты Калып:Түндүк Рейн-Вестфалия райондору Калып:Германия:Дюрен Район:Шаарлар",ky,Random,,https://ky.wikipedia.org/?curid=64436,68,64436.0,['ru'],False,Random,Aléatoire
,Гобино,"Гобино, Жозеф Артюр де (1816-1882) - француз философу, жазуучу, дипломат. Расизм идеологиясын негиздегендердин бири. Ал өзүнүн «адам расасынын теңсиздиги жөнүндө тажрыйба» деген эмгегинде (1853-55) теңчилдиктин бардык түрлөрүнө каршы чыгып, «ак», «кара», «сары» расага бөлүү табигый деп, социалдык институттар жана маданият раса тарабынан шартталарын далилдөөгө аракеттенген. Расалардын аралашуусу бир жагынан цивилизациянын чыгышынын жана өнүгүшүнүн булагы (ак расанын катышуусу менен), экинчи жагынан алардын жок болушуна себепчи экендигин Гибино баса белгилеген. Ошону менен катар Гобино евроцентризмди сындаган. == Колдонулган адабияттар == Мамлекеттик тил жана энциклопедия борбору. Философия (энциклопедиялык окуу куралы).-Б.: 2004,ISBN 9967-14-020-8",ky,Random,,https://ky.wikipedia.org/?curid=18065,89,18065.0,['ru'],False,Random,Aléatoire
,Кыймылдын туруктуулугу,"Кыймылдын туруктуулугу - механиканын негизги түшүнүктөрүнүн бири. Ар кандай механикалык системанын (машина, самолёт, снаряд ж. б.) кыймылы аларга таасир эткен күчкө жана баштапкы шарт деп аталуучу кыймыл башталган учурдагы алардын абалына жана ылдамдыгына көзкаранды. Аракет этүүчү күч жана баштапкы шарт белгилүү болсо, система кандайча кыймылдарын эсептөөгө болот. Бул кыймыл дүүлүкпөгөн кыймыл деп аталат. Ал эми ар кандай себептер менен мааниси баштапкы шарттан четтеген кыймыл дүүлүккөн кыймыл делет. Коюлган күчтүн аракеттешүүсүнөн кыймылдоочу механикалык системага кандайдыр кокусунан пайда болгон начар күч (жел, начар түрткү ж. б.) таасир кылганда анын дүүлүкпөгөн кыймылынын өзгөрбөшү Кыймылдын туруктуулугу деп аталат. Мындай жөндөмдүүлүккө ээ болбогон кыймыл туруктуу эмес деп эсептелет. Механикалык системанын кыймылы туруктуу болгон шарт туруктуулук критерийи деп аталат. Кыймылдын туруктуулугу теориясы техниканын көп тармагында практикалык чоң мааниге ээ. Кыймылдын туруктуулугуна ар кандай түрдөгү кыймылдаткыч, машина, самолёт, ракета, гироскоп куралдары, автоматтык жөндөө системалары ж. б. ээ болууга тийиш. == Колдонулган адабияттар == Мамлекеттик тил жана энциклопедия борбору. Физика. Энциклопедиялык окуу куралы. 2004 Бишкек. ISBN 9967-14-010-0",ky,Random,,https://ky.wikipedia.org/?curid=90151,159,90151.0,['ru'],False,Random,Aléatoire
,Пальник-Шор (Хоседа-Ю куймасы),"Пальник-Шор - Орусиядагы дарыя. Коми Республикасы, Ненец АО жер аймактарын агып өтөт. Дарыя куйган жери - Хоседа-Ю дарыясынын сол жээгинен 64 км алыстыкта орун алган. Дарыянын узундугу - 13 км. == Суу реестринин маалыматтары == Орусиянын мамлекеттик суу реестринин маалыматы боюнча Двинск-Печорск бассейнинин айланасында жатат, дарыянын суу чарбачылык бөлүгү - Уса дарыясы. Дарыянын айрыгы - Уса, дарыя бассейни - Печора. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 03050200112103000070692 Гидрологиялык изилдөө (ГИ) коду - 103007069 Бассейндин коду - 03.05.02.001 ГИ томунун номуру - 03 ГИ боюнча чыгарылышы - 0 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=107453,125,107453.0,['ru'],False,Random,Aléatoire
,Бешенка (Мзымта куймасы),"Бешенка - Орусиядагы дарыя. Краснодар крайы жер аймактарын агып өтөт. Дарыя куйган жери - Мзымта дарыясынын оң жээгинен 42 км алыстыкта орун алган. Дарыянын узундугу - 7,500 км. == Суу реестринин маалыматтары == Орусиянын мамлекеттик суу реестринин маалыматы боюнча Кубань бассейнинин айланасында жатат, дарыянын суу чарбачылык бөлүгү - Кара деңиз бассейнинин дарыялары Шепси дарыясы бассейнинин батыш чек арасынан Псоу дарыясыне чейин (РФ менен Грузия шекарасы). Дарыянын айрыгы - айрыгы жок, дарыя бассейни - Кара деңиз бассейниндеги дарыя. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 06030000312109100000837 Гидрологиялык изилдөө (ГИ) коду - 109100083 Бассейндин коду - 06.03.00.003 ГИ томунун номуру - 09 ГИ боюнча чыгарылышы - 1 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=108551,142,108551.0,['ru'],False,Random,Aléatoire
,Эттенхайм,"Эттенхайм (нем. Ettenheim) - Германия Федеративдик Республикасынын Баден-Вюртемберг жеринде жайгашкан Шаар. Фрайбург административдик округуна карайт. Ортенау районуна кирет. Калкы - 12 244 киши(2013-ж.). . Аянты - 48,9 км². Мамлекет ичинде бекитилген расмий коду - 08 3 17 026. Мэр - Бруно Мец. Шаар административдик курамы боюнча 4 шаардык районго бөлүнөт. == Тышкы шилтемелер == Расмий сайты Калып:Баден-Вюртемберг Жерине караган райондор Калып:Германия:Ортенау Район:Шаарлар",ky,Random,,https://ky.wikipedia.org/?curid=57459,65,57459.0,['ru'],False,Random,Aléatoire
,Верес дарыясы (Чет куймасы),"Верес - Орусиядагы дарыя. Кемеров облусу, Краснояр крайы, Томск облусу жер аймактарын агып өтөт. Дарыя куйган жери - Четь дарыясынын сол жээгинен 393 км алыстыкта орун алган. Дарыянын узундугу - 14 км. == Суу реестринин маалыматтары == Орусиянын мамлекеттик суу реестринин маалыматы боюнча Жогорку Обь бассейнинин айланасында жатат, дарыянын суу чарбачылык бөлүгү - Чулым Ачинск шаарынан Зырянское айылындагы суу өлчөгөн постко чейин. Дарыянын айрыгы - Томдон Чулымга чейинки (Жогорку) Обь куймасынын бассейндери, дарыя бассейни - Иртышка кошулган куймасына чейинки (Жогорку) Обь. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 13010400212115200019450 Гидрологиялык изилдөө (ГИ) коду - 115201945 Бассейндин коду - 13.01.04.002 ГИ томунун номуру - 15 ГИ боюнча чыгарылышы - 2 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine]",ky,Random,,https://ky.wikipedia.org/?curid=104433,146,104433.0,['ru'],False,Random,Aléatoire
,Крестище (Кшена куймасы),"Крестище - Орусиядагы дарыя. Орлов облусу, Липецк облусу, Курск облусу, Воронеж облусу жер аймактарын агып өтөт. Дарыя куйган жери - Кшень дарыясынын оң жээгинен 103 км алыстыкта орун алган. Дарыянын узундугу - 17 км. == Суу реестринин маалыматтары == Орусиянын мамлекеттик суу реестринин маалыматы боюнча Дон бассейнинин айланасында жатат, дарыянын суу чарбачылык бөлүгү - Сосна дарыясы. Дарыянын айрыгы - Хоперге кошулган куймасына чейинки Дон куймасынын бассейндери, дарыя бассейни - Дон (бассейнинин Орусиядагы бөлүгү). Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 05010100212107000001456 Гидрологиялык изилдөө (ГИ) коду - 107000145 Бассейндин коду - 05.01.01.002 ГИ томунун номуру - 07 ГИ боюнча чыгарылышы - 0 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=110907,138,110907.0,['ru'],False,Random,Aléatoire
,Өндүрүүнү кибернеттештирүү,"Өндүрүүнү кибернеттештирүү - өндүрүштүн ар бир баскычын жана өндүрүштү толугу менен математикалык моделдештирүү. Математикалык моделдештирүү - химимялык продукциялар өндүрүүдө жүрүүчү кубулуштар, процесстер математиканын тилине которулуп, аларды тийиштүү теңдемелер, фор-мулалар менен туюнтуу, жазуу, химимялык кубулуштагы закон ченемдүүлүктөрдү эсептеп чыгаруу жана өндүрүш процессинин кандай учурда ынгайлуу, үнөмдүү жүрө тургандыгын аддын ала айтуу. Өндүрүштү башкаруу үчүн кибернетиканы колдонуу, өндүрүш абалы ж-дөгү маалыматты тез иштетип чыгууну жана пайдаланууну талап кылат. Биол. процессти моделдештирүү жана биологиялык механизмди химимялык технологияда колдонуу кибернетиканын дагы бир тармагы болуп саналат. Тирүү организмдеги татаал биохим. процесстер өнөр жайындагы химимялык реакторлор иштешине окшош. Мындай окшоштукту изилдөө, моделдештирүү аркылуу пайдалануу технологиянын өнүгү-шүнө жардам берет. Мисалы, кийинки жылдарда биологиялык катализаторлор (фер-менттер) сапатына окшош химимялык ыкма менен алынган синтездик катализаторлор пайда болду. == Колдонулган адабияттар == Химия: Энциклопедиялык окуу куралы/Мамлекеттик тил жана энциклопедия борбору, 2004. - 422 б. ISBN 9967-14-021-6",ky,Random,,https://ky.wikipedia.org/?curid=28096,136,28096.0,['ru'],False,Random,Aléatoire
,Кыргызстан вольфрам рудалары,"Кыргызстанда вольфрам рудасын издөө - чалгындоо жумуштары 1930-жылдан башталган. 1932 - 42-жылдары жүргүзүлгөн геологиялык жумуштардын натыйжасында вольфрамдын Ак Суу, Алмалы, Жогорку Жошо, Төлөмүш, Кум Бел, Меликсуу ж. б. кенчелери табылып, айрымдары чалгындалган. Вольфрам рудаларын өнөр жайлык казып алуу жана андан концентрат алуу Ата Мекендик согуш учурунда старателдердин артелдери тарабынан Кумбел, Кашка Суу-1, Мелик Суу, Төлөмүш, Жаманашуу, Жогорку жана Төмөнкү Жошо шеелит кендеринде жүргүзүлгөн. Кыргызстандын аймагында пайда болушу боюнча вольфрамдын ар кандай типтеги кендери жана кенчелери белгилүү. Алар пегматиттик,скарндык, гидротермдик жана чөкмө кендер болуп ажыратылат. Руда тулкуларынын жайгашуу шарты боюнча да вольфрам кендери түрдүүчө. Кварц тарамдары кварцташкан жана грейзендешкен зоналар түрүндө көбүнчө гранит интрузияларынын сырткы контактарында учурайт. Алар негизинен граниттердеги тектоникалык жаракаларына же талкалануу зоналарына топтолгон. Булардан контакт-метосоматоздук кендери өнөр-жайлык мааниде. Контакт-метосоматоздук (скарндык) руда тулкулары гранитоддер менен акиташ тектеринин же гранитоиддер менен чополуу акиташ тектеринин контактыларында кезигет. Кыргызстандын аймагында вольфрамдын 136 кени жана кенчеси табылып, алардын 85и нагыз вольфрам кени, калгандары башка металлдардын кошумчасы түрүндө кезигет. Алар негизинен Ысык-Көл (Трудовой, Кеңсуу кендери ж. б.) жана Нарын (Кумбел, Кашкасуу, Жаманашуу кендери ж. б.) облустарында, Түштүк Кыргызстанда (Меликсуу кени ж.б.), Талас облусунда (Төөалмаш, Жошо кендери ж.б.) жайгашкан. == Колдонулган адабияттар == Кыргызстандын кен байлыгы: Энциклопедиялык окуу куралы/Мамлекеттик тил жана энциклопедия борбору. Бишкек - 2004, ISBN 9967-14-009-7",ky,Random,,https://ky.wikipedia.org/?curid=27610,203,27610.0,['ru'],False,Random,Aléatoire
,Евгемеризм,"Евгемеризм - «Ыйык жазуу» деген китептин автору, Мессеналык Евгемердин (б. з. ч. 340-260-к. жакын) атынан алган. Дин-эң байыркы падышаларды урматтоодон жана аларга сыйынуудан келип чыккан окуу. Евгемеризм ошондой эле мифтер менен ишенимдерди кудайлардын жана реалдуу тарыхый окуялардын чагылдырылышы деп түшүндүрөт. Ушул мааниде алып караганда Евгемеризм Грецияда б. з. ч. 5-кылымда эле мифтерди рационалдык сынга алуунун бир варианты катары пайда болгон; маселен гераклеялык Геродор Геракл жана аргонавттардын жүрүшү жөнүндөгү мифтерди эзелки мезгилдеги чыныгы жеңиштердин фантазия аркылуу сүрөттөлүшү деп түшүндүрүүгө аракеттенген. Евгемер алыстагы деңиздер боюнча саякаттар, бейиштин төрүндөй Панхея аралы, Панхеянын байыркы падышасы Зевстин жазгандары жөнүндө аңгеме жанрында баяндаган. Зевстин ал жазгандарында Панхеянын жасаган жакшылыктары үчүн урмат-сыйга бөлөнүп калышкан кубаттуу жана акылман падышалары Урандын, Крокос менен Зевс тууралуу баяндалган. Евгемер ошол падышалар адамдарды цивилизациянын жетишкендиктери менен кантип тааныштырганын жазып, Зевс ошол максатта жер жүзүн кантип кыдырып чыкканын сүрөттөп калтырган. Евгемер кудайлар менен баатырларга сыйынуу кандайча жаралгандыгын да ушундай эле жол менен түшүндүргөн. Евгемердин чыгармалары римдик акын Энний тарабынан латын тилине которулган. == Колдонулган адабияттар == Философия: энциклопедиялык окуу куралы/Мамлекеттик тил жана энциклопедия борбору.-Б.: 2004, ISBN 9967-14-020-8",ky,Random,,https://ky.wikipedia.org/?curid=19217,174,19217.0,['ru'],False,Random,Aléatoire
,Жантемиров Асанбек,"Жантемиров Асанбек (1908, Ак-Суу району, Тепке айылы - 1990, Жыргалаң) - артист, режиссёр жана обончу. Кыргыз ССРинин эмгек сиңирген артисти (1947). 1924-ж. Каракол шаарындагы зоотехникумун, 1937-ж. Москвадагы Луначарский атындагы театр институтун бүтүргөн. Адегенде 1937-40-ж. Караколдогу колхоз-совхоз театрында артист. 1940-52-ж. Өзгөн элдик театрында режиссёр, 1953-64-ж. Тоң районундагы «Төрткүл» колхозунун маданият үйүндө көркөм жетекчи болуп иштеген. Бул жылдардын ичинде К. Жантөшөвдин «Ким кантти», Р. Шүкүрбековдун «Жапалак Жатпасов» аттуу комедияларын жана башка ондогон спектаклдерди койгон. Жантемиров обончу катары таанылган. «Гүлдөп ал», «Үлгү ырлары», «Күлүп кой», «Күлүмкан», «Талаанын гүлү селкиге», «Батмажан», «Эмне кызык», «Күттүм сени», «Күкүк», «Сыргажан», «Көл жээги», ""Сүйгөмүн"" жана башка обондору мукамдуулугу, жаркындыгы, жаңылыгы, көркөм каражаттарынын оригиналдуулугу менен айырмаланат. == Аткарылып жүргөн чыгармалары == «Жылдыздуу көл» с. А.Белековдуку «Сүйгөмүн» с. Э.Турсуновдуку «Күлүп кой» c. Ш.Бейшеналиев менен Ш.Усупбековдуку «Күлүмкан» с. А.Жантемировдуку «Күттүм сени» с. М.Жангазиевдики ж.б. == Дисктери == Күттүм сени - К.Бекназаров, Көл жээги (Э.Турсунов) - С.Токтоналиев. Кыргыз ырларынын антологиясы, МОНО М 3035855 56 005. == Колдонулган адабияттар == Ысык-Көл облусу энциклопедия. Бишкек-1994-ж. Кыргыз Республикасынын обончулары/Кыргызпатент/ Түз.: А.Чекиров, Ө.Калыева. - Б.: 2010. - ISBN 978-9967-26-120-4",ky,Random,,https://ky.wikipedia.org/?curid=9257,173,9257.0,['ru'],False,Random,Aléatoire
,Вокодер,"Вокодер (англ, vocoder, voice - үн жана code - шифр, код) - сөз сигналдары берилбей, сөздү кодго айландырып, атайын код түрүндө берүүчү тлефон байланыш системасы. Бул системада берүүчү жакта сөз сигналын код түрүндөгү сигналга айландыруучу үн анализатору (талдагычы), кабыл алуучу таранта код түрүндөгү сигналды сөз сигналына айландыруучу синтезатор пайдаланы­лат. Вокодер аркылуу сигналды код түрүндө бергенде, телефон каналында жыштыкты өткөрүү тилкесин бир нече эсе (кадимки телефон байланышындагы 250-3500 гц тин ордуна 250-350 гц ке) кичирейтип. алыскы байланыш линиясына өткөрүү мүмкүнчүлүгүн 10-13 эсе жогорулатууга болот. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаев. -Фрунзе: Кыргыз Совет Энциклопедиясынын башкы редакциясы, 1977. Том 2. В - Иридий. -672 б.",ky,Random,,https://ky.wikipedia.org/?curid=78173,109,78173.0,['ru'],False,Random,Aléatoire
,Сулайманова Турганбүбү,"Сулайманова Турганбүбү (1921-ж. т., Куйбышев айылы) - СССР эл агартуусунун отличниги. 1951-ж. Жалал-Абад педагогикалык окуу жайын аяктаган. 193637-ж. “Эмгек” колхозунда сабатсыздыкты жоюу мектебинде окутуучу, Сталин атындагы мектепте пионерлер башчысы, 1938-39-ж. комсомол комитетинин катчысы, 1939-41-ж. Сталин атындыгы, 1940-46-ж. “Эмгек” мектебинде мугалим, 1951-71-ж. Ж. Бөкөнбаев атындагы орто мектепте мугалим болуп иштеген. == Колдонулган адабияттар == Токтогул району: Энциклопедия/ Башкы ред. Ү. Асанов; Ред. колл.: О. Ибраимов (төрага) ж. б. - Б.: Мамлекеттик тил жана энциклопедия борбору, 2005. 292 б., ил. ISBN 9967-14-030-5",ky,Random,,https://ky.wikipedia.org/?curid=82463,80,82463.0,['ru'],False,Random,Aléatoire
,Ботбаева Уултай Казакбаевна,"Ботбаева Уултай Казакбаевна (1914, Акчий - Карасуу айылы - 1989, Бишкек) - Кыргыз ССРинин эмгек сиңирген мугалими. 1936-ж. Кыргыз мамлекеттик педагогикалык институтун бүтүргөн (алгачкы жогорку билимдүү кыргыз кыздарынын бири). 1932-33-ж. Суусамырда жайлоо совети тарабынан уюшулган башталгыч мектепте, ликбездерде мугалим болуп иштеген. 1932-38-ж. Бишкек шаарындагы орто мектепте мугалим, 1936-41-ж. педагогикалык окуу жайында жана мугалимдер институтунда окутуучу, 1941-45-ж. Токтогул районундагы Ж. Бөкөнбаев атындагы мектепте мугалим, директор, 1945-50-ж. Бишкектеги педагогикалык окуу жайында окуу бөлүмүнүн башчысы, 1950-79-ж. В. В. Маяковский атындагы Кыргыз кыз-келиндер педагогикалык институтунда кыргыз тили жана адабияты кафедрасында улук окутуучу болуп иштеген. Кыргыз ССРинин эл агартуу отличниги. Эмгек Кызыл Туу ордени жана медалдар менен сыйланган. == Колдонулган адабияттар == Токтогул району: Энциклопедия/ Башкы ред. Ү. Асанов; Ред. колл.: О. Ибраимов (төрага) ж. б. - Б.: Мамлекеттик тил жана энциклопедия борбору, 2005. 292 б., ил.ISBN 9967-14-030-5",ky,Random,,https://ky.wikipedia.org/?curid=82698,133,82698.0,['ru'],False,Random,Aléatoire
,Жоголгондор,"""Жоголгондор"" (англ. Lost) - америкалык драмалык телесериал, башында 2004-жылдын 22-сентябрынан 2010-жылдын 23-майына чейин алты сезон бою, жалпысынан 121 эпизод менен америкалык телерадиокөрсөтүүчү компаниясында (ABC) чыккан. Шоу илимий фантастиканын жана адаттан тыш нерселердин элементтерин камтыйт жана Калифорния штатынын Лос-Анжелеси менен Сиднейдин ортосунда учуп жүргөн соода пассажирлик учактын Тынч океандын кайсы бир түштүк бөлүгүндөгү табышмактуу тропикалык аралында кулап, андан аман калгандар жөнүндө болот. Бул окуя чоң сериализация менен жүрөт. Эпизоддор адатта аралда орнотулган негизги сюжеттик линияны камтышат, ал жаңы келген персонажды жакшыраак түшүнүү үчүн ретроспективалар же флейш-файлдар менен толукталып берилет. ""Жоголгондор"" Жеффри Либер, Ж.Ж.Абрамс жана Деймон Линделоф тарабынан жазылган, алар Абрамс багытын аныктаган пилоттук эпизоддо сюжеттик жазмалары менен бөлүшөт. Шоунун жүрүшү бою Линделоф жана Карлтон Куз башкы жазуучулар болушуп, башка көптөгөн аткаруучу продюсерлер жана жазуучулар менен чогуу иштешкен. Аткаруучу курамдардын көп санынан жана негизинен Гавайинин Оаху деген жеринде кино тартуудан улам бул сериал телеберүүдө эң кымбат сериалдардан болуп калды, анын пилоту эле 14 миллион доллардан өйдө турду. ""Жоголгондордун"" ойлонуп табылган ааламы жана мифологиясы кошумча медиалар менен кеңейип, негизинен ""Жоголгон бөлүкчөлөр"" (англ. Missing Pieces) деген кыскача мини-эпизоддордон турган сериал жана ""Жооптуу жаңы адам"" деген 12-мүнөттүү эпилог кошулду. Өзүнүн баштапкы чабытында эле кеңири белгилүү болуп, коммерциялык ийгиликке да жеткен ""Жоголгондор"" сынчылар тарабынан дайыма бардык мезгилдин теледрамаларынын ичинен эң улууларынын бири деп бааланып келген. Биринчи сезон АВС каналында ар бир эпизоду үчүн 16 миллионго жакын адамды чогултуп жатты. Өзүнүн алтынчы жана финалдык сезонунда шоунун орто эсеп менен ар бир эпизодуна 11 миллион АКШ нын көрүүчүлөрү туура келди. ""Жоголгондор"" тартылып жатканда киноөндүрүштүн сыйлыктарына көп жолу көрсөтүлдү жана 2005-жылы ""Эмминин"" эң алтыңкы сериалы деген премиясын, 2005-жылы Британиялык Академиянын телекөрсөтүү сыйлыктарын тапшыруу азем кечесинде ""Мыкты америкалык импорт"" наамын, 2006-жылы ""Алтын глобустун"" мыкты драма үчүн премиясын жана Киноактерлордун Гильдиясынын сериалдагы мыкты драмалык ансамбли үчүн премиясын алган IMDb.com Pro сайтынын колдонуучулары ""Жоголгондорго"" алгачкы он жылдык ичиндеги (2002-2012) башка бардык телесериалдан жогору рейтинг беришкен.",ky,Random,,https://ky.wikipedia.org/?curid=105896,312,105896.0,['ru'],False,Random,Aléatoire
,Шапак уулу Момуш,"Шапак уулу Момуш (1910, Кочкор району, Кара-Суу айылы - 18. 2. 1986, ошол эле жер) - манасчы. Белгилүү манасчы Шапактын уулу. 1981-жылы андан «Манас» (9251 сап ыр), 1985-жылы «Семетей» бөлүмүнөн (1600 сап ыр) жана башка айрым эпизоддор жазылып алынган жана КР УИАнын Кол жазмалар фондусунда сакталып турат. Момуштун варианты атасы Рысменде уулу Шапак менен С. Каралаевдин варианттарына үндөш. Ал көбүнчө «Чоң казатты» көркөмдүк деңгээлин төмөндөтпөй, «Семетей» бөлүмүнөн Семетейдин Букардан чыгышы, жолдон Коңурбайга жолугуп, аны менен беттешип жеңиши, Таласка жол жүрүшү, Семетейдин Үргөнчтү кечиши сыяктуу кеңири белгилүү салттык эпизоддорду чебер айткан. Эмгек Кызыл Туу ордени жана медалдар менен сыйланган. == Булактар == “Кыргызстан” улуттук энциклопедиясы: 5-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. илл. ISBN 978 9967-14-111 -7",ky,Random,,https://ky.wikipedia.org/?curid=66706,124,66706.0,['ru'],False,Random,Aléatoire
,Мыктыбек Абдылдаев,"Абдылдаев Мыктыбек Юсупович (төр.1953-жылы 17-август Кара-Жыгач айылы Аламүдүн району Чүй областы Кыргыз ССРи СССР). Кыргыз мамлекеттик жана саясий ишмери. Кыргыз Республикасынын Жогорку Кеңешинин бир канча чакырылышынын депутаты. 2020-жылдын 6-октябрынан тарта Кыргыз Республикасынын Жогорку Кеңешинин Төрагасы. == Өмүр баяны == Чүй областынын Аламүдүн районунун Кара-Жыгач айылында 1953-жылы 17-августта туулган. 1976-жылы Кыргыз Мамлекеттик Университетинин филология факультетин аяктап, 1988-жылы СССР ИИМинин Академиясын сырттан окуп бүтүргөн. 1999-жылы Юридика илимдеринин кандидаты болгон. ЖОЖду аяктагандан кийинки алты жылдын аралыгында Фрунзе шаарындагы Советтик соода техникумунун комсомол уюмунун катчылыгынан Кыргызстан ЛКЖСнын Ысык-Көл областтык комитетинин катчылыгына чейин көтөрүлгөн. 1983-1985-жылдары Саясий бөлүмдүн башчысы болгон. 1985-1990-жылдары Ысык-Көл областынын ИИБинин начальнигинин орун басары болуп иштеген. 1988-жылы СССР ИИМинин Академиясын бүтүргөн. Кыргыз ССРинин Жогорку Советинин депутаты болуп шайлангандан кийин 1990-1991-жылдары Мыйзамдар жана мыйзамдуулук маселеси боюнча Жогорку Советтин туруктуу комиссиясынын төрагасынын орун басары болуп иштеген. 1991-1994-жылдары Ысык-Көл ИИБинин начальниги. 1994-1997-жылдары Кыргыз Республикасынын Ички иштер министринин орун басары. 1997-жылдын 11-январынан 2001-жылга чейин Кыргыз Республикасынын Ички иштер министринин 1-орун басары. 2001-2002-жылдары Коопсуздук Кеңешинин Катчысынын орун басары - Президентке караштуу Эл аралык стратегиялык изилдөөлөр институтунун директору. 2002-жылдын январынан 2004-жылга чейин КР Президентинин Администрациясынын коргоо жана коопсуздук бөлүмүнүн башчысы. 2004-жылдын 16-октябрынан 2005-жылдын 23-мартына чейин КРнын Башкы прокурорунун милдетин аткаруучу, КРнын Башкы прокурору. 2005-жылдын 23-мартынан “ИИМдин кадрлар Башкармалыгынын резервинен” А.Акаевдин Жарлыгы менен бошотулган. 2005-жылдын 25-мартынан 13-[[майына чейин Кыргыз Республикасынын Ички иштер министринин милдетин аткаруучу. 2006-жылдын 11-майынан Кыргызстан Президентинин Администрациясынын башчысынын 1-орун басары. 2006-жылдын 17-майынан 2007-жылдын 13-апрелине чейин Кыргызстан Президентинин Администрациясынын башчысы. (“Кулов революциясы” кырдаалында өз ыктыяры менен отставкага кеткен.) 2010-жылдын 13-июлунан “Ата-Журт” партиясынын тең төрагасы жана саясий кеңешинин мүчөсү. 2010-жылдын октябрынан Кыргыз Республикасынын Жогорку Кеңешинин V чакырылышына “Ата-Журт” идеалисттик демократиялык саясий партиясына тизме боюнча депутат болуп шайланган. “Күжүрмөн кызмат өтөгөндүгү үчүн “ 1-баскычтагы медалы менен сыйланган. Милициянын генерал-майору. Милициянын генерал-лейтенанты (7.04.2005.) Юстициянын 2-класстагы Мамлекеттик кеңешчиси. Кыргыз Республикасынын мамкызматынын 1-класстагы Мамлекеттик кеңешчиси.",ky,Random,,https://ky.wikipedia.org/?curid=67557,292,67557.0,['ru'],False,Random,Aléatoire
,Трумэн доктринасы,"Трумэн доктринасы - 2-дүйнөлүк согуштан кийин АКШ президенти Г. Трумэндин 1947-ж. 12-мартта конгресске жиберген катында баяндалган АКШ өкмөтүнүн тышкы саясатынын программасы. Анда Грекия менен Түркияга 1947-48-ж. 400 млн доллар аскердик жана экономикалык «жардам» берүү каралган. Трумэн доктринасы демократия менен социализмдин өнүгүшүн чектөө, СССР жана социалисттик башка өлкөлөргө кысым жасоо, ошондой эле реакциячыл күчтөрдү жана тартипти колдоо максатын көздөгөн. АКШ өкмөтү Трумэн доктринасын башка өлкөлөрдүн ички ишине кийлигишүү, эл аралык абалды оордотуу үчүн колдонгон. Ал башка өлкөлөрдө аскер базаларын түзүүнү көздөгөн АКШнын аскердик кеңири «жардамдарынын» башталышы болгон. == Колдонулган адабияттар == «Кыргызстан». Улуттук энциклопедия: 7-том / Башкы ред. Ү. А. Асанов. К 97. Б.: «Кыргыз энциклопедиясы» башкы редакциясы, 2015. - 832 б., илл. ISBN 978-9967-14-125-4",ky,Random,,https://ky.wikipedia.org/?curid=88439,114,88439.0,['ru'],False,Random,Aléatoire
,Аурипигмент,"Аурипигмент (латынча aurum - алтын, pigmentum - боёк) - мышьяк сульфиди, минерал. Химиялык формуласы As2S3. Моноклин сингониясында кристаллданат. Өңү сары жана кызгылт сары. Катуулугу Моос шкаласы боюнча 1,5-2, бычак менен оңой кесилет. С. салмагы 3,49. Электр тогун өткөрбөйт, магниттелбейт. Төмөнкү температуралуу гидротермдик кендерде, арашан суулардын чөкмөлөрүндө жана жанар тоо кратерлеринде учурайт. Аурипигмент - мышьяк кенташы (руда). Сары боёк катары да пайдаланылат. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14-046-1",ky,Random,,https://ky.wikipedia.org/?curid=49088,83,49088.0,['ru'],False,Random,Aléatoire
,Игала (эл),"Ига́ла (окпото, квотто, игара, атагара) - Нигериянын түштүк жана түштүк-чыгыш штаттарында жашаган эл. Саны 2 млн адам. Тил Игала тили бенуэ-конго уясынын йоруба бутагына кирет. Игаланын бир нече негизги диалектилери бар, алар - борбордук, ида, эбу, ибажи, анкпа, ифе, окугу, аньюгба. Жазуусу латын алфавиттин негизинде. Башталгыч мектепте окутулат. Ошондой эле хауса жана англис тилдерин колдонот. Дин Калктын жарымынан көбү христиандар (протестанттар). Калктын 30% жергиликтүү салттуу ишенимдерди (анимизм, ата-бабалар жана жаратылыш күчтөрүнүн культтары, реинкарнацияга ишенүү) карманышат. 10% - мусулмандар (сүннөттөр) түзөт. Чарбалык иштер Негизги салттуу кесиптери - кол менен иштетилген жер чарбасы (ямс, жүгөрү, сорго, таруу, жашылчалар, пахта, какао) жана малчылык (ири жана майда мүйүздүү мал). Көбүнчө аялдар жер менен иштешет. Эркектер жер тилкелерин тазалашат жана мал жайышат. Ошондой эле жыйноочулук (каучук жана май пальманын жемиштерин чогултуу), балык уулоо жана аңчылык менен да алектенишет. Кол өнөрчүлүк Булгаарыдан буюмдарды, балык уулоочу торлорду жана карапа идиштерди жасашат. Жыгач оюм (маска, икенга айкели). Кийим Игал кийими - жамбашка оролуп, бир учу ийнине ыргытылган кездеме. Хауса тибиндеги кийимдер кеңири таралган. Тамак-аш Улуттук тамак-аштын негизин өсүмдүк тамактары - ботколор, сорполор, пальма майы менен татытылган кайнатылган жана бышырылган жашылчалар түзөт. Турак жай Калктуу конуштардын көпчүлүгү айылдык типтеги, алардын так планы жок. Бир нече кепе, планы боюнча тегерек, чатыры конус жана сокмо (чопо) дубалдары менен үй чарбачылыгын түзөт. Коом, салттар Коомдо чоң үй-бүлө жамааттары, патрилинейлик уруулук уюм, эркектердин жашыруун коомдору, бий союздары сыяктуу салттуу коомдук түзүлүштөр сакталып калган. Календарлык салттар өнүккөн. Элдин эң чоң майрамы ата-бабаларды эскерүүгө арналган эгу майрамы, ошондой эле очо аңчылык салтанаты болуп эсептелет. Эгиздөө жана скарификация (ритуалдык тырык түшүрүү) практикаланат. Тарых Игала йорубалар менен жалпы ата-теги бар деп эсептелет. 13-16-кылымдарда Игала алгачкы саясий бирикме жана анын Ида борбор шаары түзүлгөн. 16-кылымдын башынан тартып анын Байыркы Бенин жана нупе башчылары менен тыгыз байланышы түзүлгөн. 18-кылымда экономикалык негизи кул соодасы болгон. 19-кылымда - пальма майы. 19-кылымдын ортосунан баштап Насарава фульбе эмирлигине көз каранды болгон. == Колдонулган адабият == Исмагилова Р. Н., Попов В. А. Игала // Народы и религии мира / Глав. ред. В. А. Тишков. М.: Большая Российская Энциклопедия, 1999. == Булактар == Archived 2022-09-20 at the Wayback Machine",ky,Random,,https://ky.wikipedia.org/?curid=129047,344,129047.0,['ru'],False,Random,Aléatoire
,Коровья дарыясы (Кемчуга куймасы),"Коровья - Орусиядагы дарыя. Кемеров облусу, Краснояр крайы, Томск облусу жер аймактарын агып өтөт. Дарыя куйган жери - Кемчуг (Чоң Кемчуг) дарыясынын сол жээгинен 265 км алыстыкта орун алган. Дарыянын узундугу - 30 км. == Суу реестринин маалыматтары == Орусиянын мамлекеттик суу реестринин маалыматы боюнча Жогорку Обь бассейнинин айланасында жатат, дарыянын суу чарбачылык бөлүгү - Чулым Ачинск шаарынан Зырянское айылындагы суу өлчөгөн постко чейин. Дарыянын айрыгы - Томдон Чулымга чейинки (Жогорку) Обь куймасынын бассейндери, дарыя бассейни - Иртышка кошулган куймасына чейинки (Жогорку) Обь. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 13010400212115200016794 Гидрологиялык изилдөө (ГИ) коду - 115201679 Бассейндин коду - 13.01.04.002 ГИ томунун номуру - 15 ГИ боюнча чыгарылышы - 2 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine]",ky,Random,,https://ky.wikipedia.org/?curid=104492,148,104492.0,['ru'],False,Random,Aléatoire
,Арамейлер,"Арамейлер - батыш семит тилдеринде сүйлөгөн Алдыңкы Азиядагы байыркы семит эли. Биздин заманга чейинки 2-миң жылдыктын ортосунда Аравия жарым аралынын түндүк-чыгышын мекендешкен. Болжол менен биздин заманга чейинки 1360-жылы ассириялык-вавилондук жазма булактарды Дильмундун (Бахрейндин) коңшулары катарында эскерилет. 1350-жылдары Арамейлер түндүк-батышка журт которуп, жаңы ээлеген аймактарды эки жамаатты негиздешет. Алардын ахламейлер деп аталган бир бөлүгү Евфраттын ортоңку бөлүгүндө отурукташкан. Биздин заманга чейинки 14-кылымдын экинчи жарымы - 11-кылымдын башында ахламейлер бир нече жолу ассириялыктар менен согушушкан. «Арамейлер» деп аталган экинчи бөлүгү ахламейлердин түштүк бөлүгүнө жайгашып, Сирия, Палестинанын чегине чейин, биздин заманга чейинки 3-кылымдын аягында, египеттик булактарда «Арамейлер өлкөсү» деп аталган Дамаск оазисин жана ага чектеш Түштүк Сириянын аймактарын жердеп калышкан. Биздин заманга чейинки 11-кылымда мында Түштүк Сириялык: Арам-Дамаск, Арам-Цоба, Бет-Рехов жана башка арамей падышалыктары түзүлгөн. Биздин заманга чейинки 11-10-кылымдын чегинде Арамейлер тектеш ахламейлерди ассимиляциялоо менен бүткүл Чыгыш Месопотамияны ээлешкен. Биздин заманга чейинки 10-кылымдын башында Түндүк Сирияда Самаль жана Арпад аталган жаңы арамей падышачылыктары жана Жогорку Месопотамияда арамей бирикмеси түзүлгөн. Биздин заманга чейинки 920-855-жылы ассириялык падышалар Жогорку Месопатамиялык бардык арамейлерди багындырышкан, ал эми 732-жылы Арам-Дамаск падышалыгынын кулашы менен сириялык арамейлер Ассирия державасынын курамына кирген. 7-кылымдагы араб басып алууларынын башталышына чейин арамейлер Алдыңкы Азиядагы маанилүү роль ойногон этностордун бири болуп, арамей тили Жакынкы Чыгыштагы эл аралык жана маданий карым-катнаштардын тили катары пайдаланылган. Азыркы ассириялыктар өзүлөрүнүн түпкү тегин арамейлерден келип чыккан деп эсептешет. == Колдонулган адабияттар == “Кыргызстан” улуттук энциклопедиясы: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=50351,240,50351.0,['ru'],False,Random,Aléatoire
,Калак бут куштар,"Калак бут куштар (Peleanitares) - сууда сүзүүчү куштардын түркүмү. Манжалары сүзгүч жаргакча менен капталган. Тамагында баштыкчасы бар, жүнү калың. 6 тукуму, 55 түрү белгилүү. Моногамдар. Эркек, ургаачысы экөөлөп балапан басып чыгарат. Негизинен балык ж. б. суу жаныбарлары менен азыктанат. 5 түрү, 1 түрчөсү ТКЭСтин Кызыл китебине катталган. == Колдонулган адабияттар == “Кыргызстан” улуттук энциклопедиясы: 3-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2011. 784 бет, илл. ISBN 978 9967-14-074 -5",ky,Random,,https://ky.wikipedia.org/?curid=52824,76,52824.0,['ru'],False,Random,Aléatoire
,Люминесценциялык анализ,"Люминесценциялык анализ - түрдүү объектилердин люминесценциясын байкоо аркылуу аларды изилдөө ыкмасы. Люминесценциялык анализде адегенде изилденүүчү объектинин өздүк жаркыроосу же люминофордун жаркыроосу байкалат. Люминесценциялык анализде фотолюминесценция, катод-люминесценция, хемилюминесценция колдонулат. Сандык жана сапаттык химиялык (спектрдик) Люминесценциялык анализде заттын өздүк жаркыроосу катталат. Сандык химиялык Люминесценциялык анализ - аралашмада заттын топтолушу аныкталат. Сандык Люминесценциялык анализдин сезгичтиги өтө чоң (10-10 г/см3) болгондуктан, ал заттын тазалыгын текшерүүдө колдонулат. Сапаттык химиялык Л. а. аралашмадагы кээ бир затты окшоштурууда жана табууда колдонулат. Бул учурда спектрдик прибордун жардамы менен төмөнкү температурада жана илээшкек эритмеде (май) заттын люминесценция спектринде энергиянын бөлүштүрүлүшү үйрөнүлөт. Сорттуу Люминесценциялык анализде люминесценция мүнөзүнө жараша бирдей сезилген нерселер айырмаланат. Бул ооруну диаг-ностикалоодо, үрөн жана өсүмдүктүн илдетке чалдыгышын аныктоодо, кыртыштын органикалык курамын аныктоодо колдонулат. Сорттуу Люминесценциялык анализдин жардамы астында нефть менен газдарды, тоотектерин анализдөө жүргүзүлүп, алардын курамы аныкталат. Люминесценциялык анализ о. эле криминалистикада, калыбына келтирүү иштеринде, дефектоскопияда, гигиенада (ичүүчү суунун сапатын, абадагы зыяндуу заттарды аныктоодо ж. б.) колдонулат. Люминесценциялык анализде колдонулган микроскоп люминесценциялык микроскоп деп аталат. == Колдонулган адабияттар == Мамлекеттик тил жана энциклопедия борбору. Физика. Энциклопедиялык окуу куралы. 2004 Бишкек. ISBN 9967-14-010-0",ky,Random,,https://ky.wikipedia.org/?curid=90159,175,90159.0,['ru'],False,Random,Aléatoire
,Боэций,"Аниций Манлий Торкват Северин Боэций (480-524-ж.жакын) кечирээктеги антик дүйнөсүнүн акыркы ири философторунун бири. V-VI кылымдарда Батыш Рим империясы өзүнүн жашоосун токтотот. 493-жылы остготгордун королу Теодорих Түндүк Италияны басып алып, отсгот мамлекетин түзөт, бул ушул аймакта стабилдүү саясый кырдаалдын орношуна шарт түзүп, ошондой эле экономикалык абалды жандандырууга алып келет. Маданият да өнүгүүгө ээ болот. Боэцийдин ишмерлиги дал ушундай шартта өткөн. Ал Теодорихтин тушунда олуттуу мамлекеттик кызматтарды ээлеп, Равеннде консул болуп турган. Бирок анын бийик мансабы кулоо менен бүткөн. Византия менен байланышта болуп, чыккынчылык кылдың деп айыпталып, түрмөгө камалып, өлүм жазасына тартылат. «Акыркы римдик» - аны ушинтип аташкан, аз гана, бар болгону 45 жыл гана жашайт, бирок ал философиянын өнүгүшү үчүн ото кон нерселерди иштей алган, анын идеялары антик мурастарын батыш европалык орто кылым менен жалгаштырып турган өзүнчө бир көпүрө сыяктуу кызмат кылат. == Чыгармалары == Боэцийге чоң адабий мурас таандык. Ал төмөнкү эмгектерди жазган: «Музыка жөнүндө», «Ыйык үчилтик жөнүндө» (бул эмгегинде ал арианчылыкка каршы чыгат), «Католикалык диний ишеним жөнүндө», «Философия менен сооротуу» (түрмөдө өлүм алдында жазган). Боэций грек философторунун жана окумуштууларынын чыгармаларын грек тилинен латынга которуу жаатында да көп ишти аткарган. Ал Аристотелдин «Түшүндүрүү жөнүндө» жана Порфирийдин «Кириш сөз» менен бирге «Категориялар» деген логикалык эмгектерин (адабиятта бул көп учурда «Исагога» деген байыркы грекче аталыш менен эскерилет), Евклиддин (он үчтөн) биринчи төрт китебин (ырас, анын кийинки орто кылымдын илиминин илимий деңгээлин олуттуу түрдө төмөндөтүп жибергени далилденген эмес), Никомахтын «Арифметиканын негизи» деген чыгармаларын которгон. Бул котормолор орто кылымда философиянын жана билимдүүлүктүн таралышында бир кыйла олуттуу роль ойногон. Порфирий Аристотелдин «Категорияларына» жазган Кириш сөзүндө жалпы менен жекеликтин өз ара катышы жана алар өз алдынча жашабай же ой-зээнде гана жашайбы деген сыяктуу проблемаларына көңүл бурат. Боэций Порфирийдин бул жоболоруна Аристотелдин духунда өз комментарийин берет: жалпы нерсе акыл-зээнде жеке нерселерде бар болгон жалпы касиеттердин негизинде пайда болот. Жалпы менен жекеликтин өз ара катыш проблемасы Боэцийдин чыгармалары аркылуу орто кылым философиясында кылдат изилдөөнүн предмети болуп калат. == «Философия менен жубатуу» == Боэцийдин ага бүткүл дүйнөлүк атак-даңкты алып келген негизги чыгармасы - «Философия менен жубатуу». Бул эмгегинде ал эрк эркиндигин Кудайдын өнөр-кесиби менен сыйыштыруу проблемасын чечүүгө аракеттенет. Бир жагынан алганда, эгерде Кудай бардык нерсени алдын ала белгилеп койгон болсо, анда эрк эркиндиги дегенибиз жок нерсе. Экинчи жагынан адамдын эркиндиги жана анын эрки канткен менен да жашап турат, бул болсо Кудайдын мунарыктаган белгисиз келечекти алдын ала көрө билүү жөндөмдүүлүгүнө шек келтирет. Бул жарыя ачык болуп турган карама-каршылыкты Боэций биздин келечектеги иш-аракеттерибизди Кудайдын билип жана аны алдын ала көрүп турушу ошол иш-аракеттердин өзүнүн зарыл себеби болуп саналбайт - деп түшүндүрөт. Өзүнүн китебинде Боэций окурманды жамандыктан качууга, өзүнүн дилин жакшылык иштерге, акыл-эсин акыйкатка бурууга насыяттайт. == Колдонулган адабияттар == Л. В. Блинников.Философтордун кыскача сөздүгү. Archived 2021-07-16 at the Wayback Machine - Б.: 1997, ISBN 5-900162-16-8",ky,Random,,https://ky.wikipedia.org/?curid=17846,444,17846.0,['ru'],False,Random,Aléatoire
,Тескей Ала-Тоо,"Тескей Ала-Тоо - Кан-Теңир тоо тоомуна Ашуу-Төр кырка тоосу деген ат менен Сары-Жаздын эң бийик жери Семёнов чокусу (5816 м) аркылуу барып такалат. Ашуу-Төрдүн эн бийик жери 5470 м. Сары-Жаз суусунун жогорку агымында Тескей Ала-Тоонун бийиктиги кескин төмөндөп, 3300-3600 м бийиктиктеги сырттар менен теңелип, Оттук суусунун тушунда кайра кескин көтөрүлүп, батышка карай 354 км ге созулуп жатат. Эң жазы жеринде 40 км ден ашык. Түндүк капталы Ысык-Көлдүн ойдуңун чектеп, Кочкор өрөөнүнө чейин келип бүтөт. Тескей Ала-Тоосунун эң бийик жери Каракол чокусу (5216 м) Каракол суусунун төрүн чектеп турат. Эгерде Ашуу-Төр Тескей Ала-Тоонун чыгыш бөлүгү деп эсептелинсе Семёнов мөңгүсүнүн оң жагындагы 5470 м бийиктиктеги чоку анын эң бийик жери деп эсептелинет. Тескей Ала-Тоо түзүлүшү боюнча асимметриялуу: түндүк капталы жазы келип, Ысык-Көл ойдуңуна акырындап төмөндөйт, ал эми түштүк капталы болсо кыска жана кескин төмөндөйт. Тянь-Шандын ортонку тизмегин түзгөн башка кырка тоолордон Кара-Кужур, Кичи-Нарын, Ара-Бел, Кум-Төр, Сары-Чат, Көөлү жана Сары-Жаз өрөөндөрү менен бөлүнгөн. Аталган өрөөндөрдөн түштүктө Тескей Ала-Тоосундай эле кендик боюнча таралган бир канча бийик тоо кыркалары жайгашкан. Эң чыгышында Сары-Жаз, Көөлү кырка тоолору, Ак-Шыйрак тоо түйүнү. Батышка карай биринен кийин экинчиси уланган Жетим-Бел, Жетим, Нура, Капка-Таш, Байдулу, Кара-Жорго деген кыска бирок бийик тоолор жайгашкан. Долон ашуусунан батышта жогоруда аталган тоолордун уландысы Соң-Көл-Тоо, Кызарт, Карагатты тоолору. Сон-Көлдү түштүк жагынан курчаган Молдо-Тоо, Жумгал өрөөнүн түндүк жагынан курчаган Жумгал-Тоо менен Сандык кырка тоолору. Көкө-Мерен өрөөнүнөн батышка Талас Ала-Тоосуна чейин Суусамыр кырка тоосу созулуп жатат. Кетмен-Төбө өрөөнүн Тогуз-Торо өрөөнүнөн бөлгөн Көк-Ирим-Тоо Тянь-Шань системасынын ортоңку тизмегин Фергана тоо кыркасына тутумдаштырган орографиялык объект.",ky,Random,,https://ky.wikipedia.org/?curid=10187,245,10187.0,['ru'],False,Random,Aléatoire
,"Турсуналиев, Мукамбеткалый","Турсуналиев Мукамбеткалый (Буранаев М.) (1926-1996) - акын, сатирачы. Мукамбеткалый Турсуналиев Чүй районундагы Алчалуу колхозунда 1926-жылы 11-январында туулган. 1944-1950-жж. Советтик Армиянын катарында кызмат өтөгөн. 1952- жылы Кыргыз мамлекеттик университетинин филология факультетине кирет. 1954-1957-жж. «Кыргызстан пионери» гезитинде бөлүм башчы, жооптуу катчы, 1957-1986-жж. «Чалкан» журналында кызматкер, бөлүм башчы, жооптуу катчы, 1986-1987-жж. «Чүй Баяны» гезитинде бөлүм башчы болуп иштеген. М.Турсуналиевдин ырлары 1950-жылдан баштап жарык көрө баштаган. Ал көбүнчө сатира, юмор жанрында иштеп, чыгармалары «Крокодил» «Огонек» ж.б. журналдардын беттеринен жарык көргөн. М.Турсуналиев орус сатирачылары Крыловдун, Маршактын, Михалковдун, Семеновдун айрым чыгармаларын кыргыз тилине которгон. 1962-жылдан СССР Жазуучулар союзунун мүчөсү болгон. М.Турсуналиев «1941-1945-жылдардагы Улуу Ата-Мекендик согушта каарман эмгеги үчүн», «Советтик Армиянын 50 жылдыгы», ж.б. медалдары, Кыргыз ССР Жогорку Советинин Президиумунун Грамоталары менен сыйлаган. ЖАРЫК КӨРГӨН КИТЕПТЕРИ Кыргыз тилинде Таанышуу: Аңгемелер. - Ф.: Кыргызокуупедмамбас, 1961. - 44 б. Ырлар жана сатиралар. - Ф.: Кыргызмамбас, 1962. - 102 б. Бөлүнгөндү бөрү жейт: Ырлар жана поэмалар. - Ф.: Кыргызокуупедмам-бас, 1964. - 40 б. Шоро: Повесть жана аңгемелер. - Ф.: Мектеп, 1965. - 123 б. Миңдин бири: Тамсилдер, сатиралар, юморлор. - Ф.: Кыргызстан, 1966. - 82 б. Менин шаарым: Ырлар жана поэма. - Ф.: Мектеп, 1967. - 46 б. Сумсайма: Сатиралык ырлар, тамсилдер, достук азилдер. - Ф.: Кыргыз-стан, 1968. - 114 б. Биз кандайбыз?: Ырлар. - Ф.: Мектеп, 1969. - 12 б. Мышык сопу: Тамсилдер, сатира-юморлор жыйнагы. - Ф.: Кыргызстан, 1970. - 96 б. Чапанбай: Сатиралык аңгемелер, фелъетондор, тамсилдер, интермедиялар, такмазалар. - Ф.: Кыргызстан, 1973. - 175 б. Даража: Аңгемелер, интермедиялар, бир көрүнүштүү пьесалар. - Ф.: Мек-теп, 1975. - 140 б. Ырлар жана поэмалар. - Ф.: Кыргызстан, 1975. - 236 б. Дың жана уйгак: Сатиралык ырлар. - Ф.: Мектеп, 1978. - 63 б. Ой тобо: Сатиралык ырлар жана болумуш. - Ф.: Кыргызстан, 1981. - 88 б. Кудалар: Сатиралык ырлар жана тамсилдер. - Ф.: Кыргызстан, 1984. - 91 б. Талаш: Тамсилдер. - Ф.: Мектеп, 1985. - 16 б. Саякат: Поэмалар, ырлар, сатиралар, тамсилдер. - Ф.: Кыргызстан, 1986. - 172 б. Окшошконго мушташкан: Сатиралар, тамсилдер, азилдер. - Ф.: Адабият, 1991. - 128 б. Орус тилинде Кто мы такие?: Стихи. - Ф.: Мектеп, 1969. - 16 с. Спор: Сказка в стихах. - Ф.: Мектеп, 1986. - 20 с. КОТОРМОЛОРУ Семенов М. Айкын далилдер. - Ф.: Кыргызстан, 1974. - 118 б.",ky,Random,,https://ky.wikipedia.org/?curid=5072,366,5072.0,['ru'],False,Random,Aléatoire
,Өтмө кызыл туу,"Өтмө кызыл туу - СССРде социалдык мелдештин жеңүүчүлөрүн коллективдүү сыйлоонун түрү болгон. Мекемелер, министерстволор, ведомстволор үчүн СССР Мин. Советинин, ВЦСПСтин, ошондой эле мин-волордун жана профсоюздар БК сынын Өтмө кызыл туусу белгиленген. Союздук респ-каларда Мин. Советинин уруксаты боюнча мин-волор, ведомство­лор профсоюз органдары менен биргелешип Өтмө кызыл ту белгиленет. Республикалык Өтмө кызыл туу айыл чарбасы боюнча республикалык мелдеште жеңген колхоздор үчүн белгиленген. Бир эле заводдогу мелдеште жеңип чыккан айрым участкаларды, бригаданы, цехти, сменаны коллективдүү сыйлоо боюнча да Өтмө кызыл туу бар. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Бишкек: Кыргыз Совет Энциклопедиясынын башкы редакциясы, 1979. Том 4. Лактация - Пиррол. -656 б.",ky,Random,,https://ky.wikipedia.org/?curid=77936,105,77936.0,['ru'],False,Random,Aléatoire
,Дифракция торчосу,"Дифракция торчосу - иреттүү жайгашкан, жарык өткөрбөгөн аралык менен бөлүнгөн көп сандаган өтө кууш жылчыктан турган оптикалык прибор. Мындагы дифракциялык сүрөттөлүш бардык жылчыктардан келген когеренттүү толкундардын өз ара интерференциясынын натыйжасы болот. Ар бир жылчыктын жазылыгы a, алардын арасындагы аралык b болсо, анда d=a+b чоңдугу дифракция торчосунун мезгили деп аталат. Жалпак монохроматтуу толкун дифракция торчосунун тегиздигине тик келип түшсүн дейли. Жылчыктар бири-биринен бирдей аралыкта жайланышкандыктан, эки коңшу жылчыктан келген нурлардын өткөн жолунун айырмасы дифракция торчосунда берилген о багыты боюнча бирдей: Эгер коңшу эки жылчыктын B чекитине нурлар бирдей фазада келишсе, алар бирин-бири күчөтүп, максимумду беришет. Эгер нурлар B чекитине карама-каршы фазада келишсе, бирин-бири жоюшат. Анда минимум шарты төмөнкүдөй туюнтулат: Максимум (1) жана минимум (2) формулалары менен Э экранында түзүлгөн дифракциялык минимум жана максимум абалдарын таба алабыз. Ар бир жылчык өзүнүн минимумун түзгөндүк төн, торчодогу жылчыктардын санына жараша кошумча минимум пайда болот. Кошумча мини мумдардын саны жылчыктардын N санынан бирге кем: N -1. Алар экинчи иреттеги максимумдарды (саны N - 2) бөлүп турушат. Эгерде ар бир жылчыктан келген жарыктын амплитудасы Аi болсо, анда бардык жылчыктардан келген амплитудалардын суммасы A=NAi (N эсеге чоң) болот. Ал эми дифракция торчосу аркылуу өткөн жарыктын толук ургаалдуулугу же I=N2 Ii болуп, бир жылчыктан өткөн жарык ургаалдуулугунан N2 эсе чоңоёт. Максимум (1) жана минимум (2) шарттары толкун узундугуна көз каранды болгондуктан, дифракция торчосуна ак жарык түшсө, ак жарыкты түзгөн ар бир толкун өзүнүн максимумун берет. Борбордук максимум ак түстө болот, негизги максимумдар толкун узундугуна жараша спектрге ажырашып, алардын кызгылт көк нурунуку борбор жакка, ал эми кызыл нурдуку чет жагына жайгашат. Спектрдин ар кандай жеринде колдонулган дифракция торчосу өзүнүн өлчөмү, формасы, жасалган материалы, штрихинин профили жана алардын жыштыгы менен айырмаланат. Дифракция торчосунун штрихтеринин жыштыгы спектрдин ультра кызгылт көк облусунда 3600-1200 штрих/мм, жарыктын көрүнгөн облусунда 1200-600 штрих/мм, инфракызыл облусунда 300-1 штрих/ммди түзөт. Дифракция торчосу затты спектрдик жол менен анализдөөдө, толкун узундугун өлчөөдө кеңири колдонулат. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=47490,327,47490.0,['ru'],False,Random,Aléatoire
,Чоң Песчанка (Песчанка куймасы),"Чоң Песчанка - Орусиядагы дарыя. Ненец АО жер аймактарын агып өтөт. Дарыя куйган жери - Песчанка дарыясынын сол жээгинен 22 км алыстыкта орун алган. Дарыянын узундугу - 22 км. == Суу реестринин маалыматтары == Орусиянын мамлекеттик суу реестринин маалыматы боюнча Двинск-Печорск бассейнинин айланасында жатат, дарыянын суу чарбачылык бөлүгү - Баренц деңизи бассейнинин дарыялары, Канин Нос тумшугунан Печора дарыясы бассейнинин чек арасына чейин. Дарыянын айрыгы - айрыгы жок, дарыя бассейни - Печора менен Мезень дарыялары аралыгындагы Баренц деңизине куйган бассейндери. [Орусиянын суу ресурстары боюнча федералдык агенттиги]] даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 03040000112103000054967 Гидрологиялык изилдөө (ГИ) коду - 103005496 Бассейндин коду - 03.04.00.001 ГИ томунун номуру - 03 ГИ боюнча чыгарылышы - 0 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=108888,144,108888.0,['ru'],False,Random,Aléatoire
,Поэзия (ыр),"Поэзия (грек. - жаратамын, чыгарамын) 1. Байыркы заманда жалпы эле көркөм адабият, сөз өнөрү поэзия деп аталган. Көркөм кара сөз (проза) түзүлгөндөн кийин, поэзия деген термин ыр менен жазылган чыгармаларды гана билгизип калды.2. Көркөм адабияттын прозалык чыгармалардан айырмаланып, ыр түзүлүшүнө негизделип жазылган түрү. Элдик эпос, лирика, ыр түрүндөгү драмалык чыгармалардын баары поэзияга кирет. Кыргыз элинин поэзиясы өтө узак мезгилдерден бери эпосто, поэмада, ырда өнүгүп келген. Ырга мүнөздүү көрүнүштөр ыргак, муун, муунак, уйкаштык, строфа - поэзия чыгармаларын жаратуунун негизги касиети. == Колдонулган адабияттар == Терминдердин түшүндүрмө сөздүгү, Бишкек - 1994.",ky,Random,,https://ky.wikipedia.org/?curid=1959,89,1959.0,['ru'],False,Random,Aléatoire
,Жараат,"Жараат - дене ткандарынын механикалык жол менен майып болушу. Ал сайылган, кесилген, тиштелген, ок тийген жана башка болуп бөлүнөт. Терең жараатта анын май катмары, сөөк, ири кан тамырлар, нервдер жабыркашы мүмкүн. Жарааттын оордугу жабыркаган жерде ткандардын бузулуу өлчөмүнө, булганышына жана кандын агышына жана башка жараша болот. Баштын, көөдөн менен ичтин жарааты айрыкча коркунучтуу. Бардык жараатта кан агат, ооруйт, ири кан тамырлар, ички органдар жарадар болгондо кан көп агып, катуу ооруп, өмүргө коркунучтуу шокко алып келет. Курч нерсе менен кесилген жарааттын тегерегинде жанчылган ткань азыраак болуп, жараат инфекциясы болбойт. Айрылган, урулган, жанчылган, тиштелген, ошондой эле ок жарааттарынын айланасындагы ткандар көп жанчылат. Ал жерде жанчылган же бузулган ткань, ошондой эле уюган кан, ар кандай таза эмес нерселер (топурак, ылай, чөпчар жана башка) көп болот. Булар инфекция коркунучун газ гангренасын, флегмона, абсцесс же жарааттын бүтүндөй эле ириңдеп кетүү коркунучун туудурат. Оор учурда сепсис болушу мүмкүн. Биринчи жардам көрсөтүүдө барыдан мурда кан агууну токтотуп, булганбас үчүн асептикалык эрежени сактап, таза даки менен бекем таңуу керек. Жараатты жууганга болбойт, себеби ириңдетүүчү микроб кирип кетүүсү мүмкүн. Буттун жарааттарында аны кыймылдатпоо үчүн шакшак коюп таңып, медициналык мекемеге жеткирип, селеймеге каршы эмдетүү зарыл. == Колдонулган адабияттар == “Кыргызстан”. Улуттук энциклопедия: 3-том. Башкы ред. Асанов Ү. А., Б.: Мамлекеттик тил жана энциклопедия борбору, 2011. ISBN 978-9967-14-074-5",ky,Random,,https://ky.wikipedia.org/?curid=20462,207,20462.0,['ru'],False,Random,Aléatoire
,Тиксотропия,"Тиксотропия (грек тилинен thixis - чайкоо, trope - өзгөрүү, бурулуу) - изотермикалык шартта, механикалык таасир астында, полимердик жана дисперстик системалар физика-механикалык касиеттеринин кайталанма өзгөрүүсү. Ал суюк чөйрө үчүн агуу учурунда илээшкектик азайышында жана анын агып бүткөндөн кийин акырындык менен илээшкектик жогорулашында; илээшкек пластикалык чөйрө үчүн - деформация учурунда катуулук чегинин азайышында (агуу чеги) жана тынымдан кийин анын баштапкы абалына келишинде байкалат. Т. материалдар структурасынын кайталанма өзгөрүшү менен шартталган. Практикада мааниси чоң. Т. касиетке: курулуш эритмелери, лак-боек материалдары, консистенттик майлоочу каражаттар, көптөгөн тамак-аш продуктулары ээ. == Колдонулган адабияттар == Химия: Энциклопедиялык окуу куралы/Мамлекеттик тил жана энциклопедия борбору, 2004. - 422 б. ISBN 9967-14-021-6",ky,Random,,https://ky.wikipedia.org/?curid=28306,102,28306.0,['ru'],False,Random,Aléatoire
,"Жалиев, Таштемир Райымжанович","Жалиев Таштемир Райымжанович - 1963-жылдын 6-августунда Кара-Суу районундагы Жоош айылдык аймагындагы Агартуу айылында туулган. 7-классынан тартып гезит-журналдарга макала, кабар, ырларды жазган. Эң алгачкы макаласы ал кездеги республикалык «Кыргызстан пионери» гезитине «Эне ыйык, эне кымбат баарынан» деген ыры менен кошо чакан макаласы чыккан. Ал эне жөнүндөгү талкуу эле. Ошентип, райондук «Эмгек майданы», Ош облустук «Ленин жолу», кийин республикалык «Советтик Кыргызстан», «Ленинчил жаш» гезиттерине, радиолорго кабар-макалалары байма бай жарык көрүп турган. Чыгармачылыгы мектептен эле байкалып калган Т. Жалиевди мектепти бүтөөрү менен «Эмгек майданы» гезитине корректор, кабарчылыкка иштөөгө чакырышкан. Ошентип алгачкы эмгек жолун баштаган күн 1980-жылдын 27-ноябры. Т. Жалиев 1989ж. - Ош мамлекеттик педагогикалык институту (азыркы Ош мамлекеттик университети) кыргыз тили жана филология факультетин бүтүргөн. 1980-1992ж. - Кара-Суу райондук “Эмгек майданы” гезити - печатник, корректор, кабарчы, бөлүм башчы; 1981-1983ж. - Советтик Армиянын катарында; 01.08.1993ж. - Кара-Суу району “Агартуу” орто мектеби - мугалим; 1993- 2005ж. - Ош студиясы, “Ош-3000” МТРКсы - кабарчы, редактор, ага редактор, продюссер, башкы директордун орун басары; 10.12.2005-04.2009ж. - КРнын Президентинин буйругу менен “ЭлТР” КТРКсы - башкы директордун орун басары; 04.2009-02.2010жж. - «ЭлТР» КТРКсынын радиотармагы - жетекчиси; 16.04.2010ж. - Ош облустук телерадио компаниясынын башкы директору. Май-2010ж. - Ош облусунун губернаторунун басма сөз катчысы. 2012-ж. апрель. «ЭлТР» КТРКсынын «ЭлFМ» радиосунун маалымат кызматынын жооптуу редактору. 2013-жылдын 28-октябрынан тартып «ЭлТР» МТРКсынын «ЭлFМ» радиосунун директору. Үй бүлөлүү. Жубайы Жамал Жалиева медсестра. 1 уул, 3 кыздын атасы. 8 небереси бар. КР Маданиятынын, КТРКнын, ""ЭлТР"" МТРКсынын мыктысы. КР Ардак грамотасынын ээси.2019-жылдын апрель айында болуп өткөн ""Ош-Түрк дүйнөсүнүн маданий борбору"" эл аралык иш-чарасында ""Түрксойдун"" массалык маалымат каражаттары боюнча сыйлыгына татыды. СССР, Кыргыз Республикасынын журналисттер союзунун мүчөсү.",ky,Random,,https://ky.wikipedia.org/?curid=114727,258,114727.0,['ru'],False,Random,Aléatoire
,Хлораргирит,"Хлораргирит (хлор жана гр. argyros - күмүш), кераргирит - галогениддер классынын минералы, AgCİ. Кошундулары: J, Hg. Тутумдаш Maçça, кабык түрүндө. Жаңы сынган жери түссүз келип, алмаздай жаркыраса, күн нурунун таасиринен күрөң, андан кийин карайып кетет. Катуулугу 2,2; тыгыздыгы 5,6 г/см3, ийкемдүү, бычак менен оңой кесилет, аммиакта эрийт. Гипергенезден пайда болот. Күмүштүн кенташы. == Колдонулган адабияттар == «Кыргызстан». Улуттук энциклопедия: 7-том / Башкы ред. Ү. А. Асанов. К 97. Б.: «Кыргыз энциклопедиясы» башкы редакциясы, 2015. - 832 б., илл. ISBN 978-9967-14-125-4",ky,Random,,https://ky.wikipedia.org/?curid=87472,80,87472.0,['ru'],False,Random,Aléatoire
,Ворсиха (дарыя),"Ворсиха - Орусиядагы дарыя. Түмөн облусу, Курган облусу, Омск облусу жер аймактарын агып өтөт. Дарыя куйган жери - Лазариха дарыясынын оң жээгинен 23 км алыстыкта орун алган. Дарыянын узундугу - 10 км. == Суу реестринин маалыматтары == Орусиянын мамлекеттик суу реестринин маалыматы боюнча Иртыш бассейнинин айланасында жатат, дарыянын суу чарбачылык бөлүгү - РФ менен Казакстан Республикасы чек арасынын аягына чейин Чоң Уват көлүн кошпогондо Чоң Уват Суу тармагына чейин. Дарыянын айрыгы - Ишим (бассейнинин Орусиядагы бөлүгү), дарыя бассейни - Иртыш. [Орусиянын суу ресурстары боюнча федералдык агенттиги]] даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 14010300212115300011729 Гидрологиялык изилдөө (ГИ) коду - 115301172 Бассейндин коду - 14.01.03.002 ГИ томунун номуру - 15 ГИ боюнча чыгарылышы - 3 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=109719,145,109719.0,['ru'],False,Random,Aléatoire
,Пикир жана билим философилык сөздөр,"Пикир жана илим байыркы гректердин таануу теориясынын категориялары болуп, айрыкча элей мектеби менен платонизмде көп колдонулган. Пикир антика философиясында такталбаган, субъективдүү, аныкталган акыйкат билимден айырмалуу билимди түшүндүргөн. Элеаттар рационалдуу таанууга негизделген чындыкты чектейт, жана Пикир нерселердин көрүнүшү менен гана тааныштыруучу сезим-туюмдук кабыл алууга негизделген деп эсептешкен. Атомисттер атомдор жана боштуктар гана болот, пикир сезип-туйган кубулуштардын адамга келген «образдардын» эле натыйжасы дешет. Софисттер Пикир менен Билимдин ортосунда чекти жоготуп, кимге кандай сезилсе, ал ошондой деп ашынган субъективизм менен релятивизмге жол беришкен. Платон Пирдиди предмети рухий маңыз болгон Билимден айырмаланып, болжоп табуу менен ишенимге бөлүнгөн сезим туюмдук нерселерге бөлөт. Аристотелде пикир таанымдын эмпирикалык методу, кокустук жана жекеге гана таандык болгондуктан, предметтик мазмуну жалганга айланганга чейин барат. Аристотель пикирди предмети зарыл жана бүткүл жалпы болгон илимий билимден айырмалайт. Күндөлүк түшүнүктө пикир тигил же бул маселе боюча айрым адамдын, топтун жана кеңирирээк чөйрөнүн көз карашы. Билим дүйнөнү таанып билүү процессинин коомдук-тарыхый тажрыйбада текшерилген жана логика күбөлөгөн натыйжасынын адамдын аң-сезиминде элестөө, түшүнүк, корутунду, теория түрүндө адекваттуу чагылышы. Билим адамдардын коомдук материалдык жана руханий ишмердигинин жемиши; дүйнөнүн, жаратылыш менен адамдын объективдүү касиеттеринин жана байланыштарынын идеалдуу белги түрүндө туюндурулушу. Билим салыштырма жана абсолюттук чындыктын диалектикасын чагылдыруу менен ар түрдүү аныктыкта, көп деңгээлдүү, татаал мүнөзгө ээ болуп, маданиятынын тарыхынын жана жеке инсандын индивидуалдуу өнүгүү процессинде өсөт. Билим илимге чейинки, турмуштук жана илимий болушу мүмкүн. Илимий Билим өз кезинде эмпирикалык жана теориялык болуп бөлүнөт. Коомдо дүйнөнү өздөш-түрүүнүн өзгөчө жолу иретиндеги мифологиялык, көркөм жана диндик жана башка бар. == Колдонулган адабиятта == Мамлекеттик тил жана энциклопедия борбору.Философия энциклопедиялык окуу куралы. - Б.:2004 ISBN 9967-14-020-8",ky,Random,,https://ky.wikipedia.org/?curid=18353,254,18353.0,['ru'],False,Random,Aléatoire
,Виза,"Виза (фр. visa, лат. visus - көрүлгөн, каралган) - паспортко коюлуучу, мамлекет тарабынан кирүүгө, чыгууга, жашоого же чет өлкөлүк жаранга өз аймагынан өтүүгө берилген уруксатты билдирүүчү атайын белги. Белгилүү мөөнөткө берилет; тийиштүү кызмат адамынын кандайдыр бир документке анын аныктыгын күбөлөөчү же ага күч берүүчү колу. == Колдонулган адабияттар == Юридика аталгылары менен түшүнүктөрүнүн орусча-кыргызча түшүндүрмө сөздүгү. Илимий-маалымдама басылыш/АРД/Чекки долбоору, авторлор жамааты. - Б.: 2005, ISBN 9967-428-14-7",ky,Random,,https://ky.wikipedia.org/?curid=29911,66,29911.0,['ru'],False,Random,Aléatoire
,Кабак,"Кабак - ашкабактар уруусундагы бир жылдык жашылча өсүмдүгү. Кадимки жана катуу кабыктуу ашкабактын тез бышуучу түрү. Өркүнү түз, бир аз бутактанат.Гүлү айрым жыныстуу, сары түстө. Мөмөсү көбүнчө сүйрү, бир аз ийилген. Кабак суукка байымсыз, күрдүү, нымдуу жерде жакшы өсүп, көп түшүм берет. Кабак тез жетилип, өнүп чыккандан кийин 40-50 күндө жегенге жарайт. Мөмөсүндө 2,55% кант, 0,55% белок, 0,13% май бар. Толук быша элек мөмөсү консерваланат, ошондой эле малга (уй, чочкого) берилет. Гектарынан 200-300 цден түшүм алынат. Кабактын райондоштурулган сорттору: Грек 110 (Орто Азияда), Грибов 37 (Россия Федеациясы, Украина, Беларуссия), Сотэ 38 (Молдавия, Тажикстан) ж. б. Кабактын уругу топурактагы температура 12-15°Сге жеткенде себилет, көчөттөрү 20-25 күндө отургузулат. Кыргызстанда негизинен Грек 110 сорту эгилет. == Колдонулган адабияттар == “Кыргызстан” улуттук энциклопедиясы: 3-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2011. 784 бет, илл. ISBN 978 9967-14-074 -5",ky,Random,,https://ky.wikipedia.org/?curid=24310,141,24310.0,['ru'],False,Random,Aléatoire
,Жалбыракчыл чиркейлер,"Жалбыракчыл чиркейлер (лат. Sciaridae) - чиркейлердин (Homoptera) бир түрү, алар өсүмдүктөрдүн жалбырактарына жана сабагына паразиттик жашап, көптөгөн өсүмдүктөрдүн чыгымына себеп болот. Бул чиркейлер кеңири таралган жана экосистемада маанилүү роль ойногон организмдер. Жалбыракчыл чиркейлер орто же кичине размерде, алардын узундугу 2-15 мм аралыгында болот. Алардын денеси салмактуу, көздөрү чоң, жана алар тез жана жогорку ылдамдыкта учуп кете алышат. Мындан тышкары, жалбыракчыл чиркейлердин өзгөчөлүгү - жаныбарлардын жей турган сокулчук системасын түзүп, өсүмдүктөрдүн суюктуктарына негизделген азык менен жашашы. === Таралышы === Жалбыракчыл чиркейлер дүйнөнүн ар кайсы региондорунда, негизинен тропиктик жана субтропиктик аймактарда, кеңири таралган. Алар көптөгөн өсүмдүк түрлөрүндө жашап, алардын клеткаларын жеп, өсүмдүктөрдүн ден соолукка терс таасир этет. === Экологиялык мааниси === Жалбыракчыл чиркейлер экосистемада маанилүү роль ойнойт. Алардын жашоосу жана жей турган өсүмдүктөрдүн абалы экосистеманын биологиялык ар түрдүүлүгүн жана туруктуулугун көрсөтөт. Алар азык чынжырында да маанилүү ордун ээлешет, анткени көптөгөн жаныбарлар бул чиркейлерди азык катары колдонушат. === Клиникалык таасири === Жалбыракчыл чиркейлер өсүмдүктөргө терс таасир көрсөткөндүктөн, айыл чарбада жана парктардын, бакчалардын күтүүсүндө чоң мааниге ээ. Алар өсүмдүктөрдүн жалбыктарында жана сабагында сокулчук системасын түзүп, өсүмдүктөрдүн жалбыктарын саргайтып же кургатып жибериши мүмкүн. Ушундан улам, аларга каршы профилактикалык жана дарылоочу чараларды көрүү талап кылынат. == Колдонулган адабияттар == А. А. Алдашев. Биология терминдеринин жана айбанат аттарынын орусча-кыргызча сөздүгү. - Бишкек, 1998. ISBN 9967-11-027-9 Калып:Bio-stub",ky,Random,,https://ky.wikipedia.org/?curid=37630,209,37630.0,['ru'],False,Random,Aléatoire
,Фотометрия,"Фотометрия (фото... жана... метрия) - оптикада жарыктын нурлануу, таралуу жана заттар менен өз ара аракеттешүү процесстериндеги оптикалык нурлануунун энергиялык мүнөздөмөлөрү каралуучу бөлүмү. Фотометрия ультракызгылт көк нурдан инфракызыл нурга чейинки нурлануу процессин, ар кандай чөйрөдө таралышын, жутулушун, чагылышын жана чөйрө менен өз ара аракеттенишин мүнөздөөчү чоңдуктарды, ошондой эле ошол чоңдуктарга таянган теор. жоболорду жана эсептөөлөрдү камтыйт. Фотометриялык чоңдуктардын нурлануунун толкун узундугуна жана спектр тыгыздыктарына болгон көз карандылыгын үйрөнүү спектрофотометрия жана спектрорадиометриянын предмети болот. Фотометрия үчүн фундаменттик жарыктын диффузиялуу чагылуу мыйзамын 1604-ж. И. Кеплер жазып, фр. физик П. Бугер экспериментте негиздеген. Колдонулган ыкмаларга карата Фотометрия визуалдуу, фотогр., фотоэлектрдик ж. б. болуп бөлүнөт. Фотометрия жарык техникасында, сигнализацияда, астрономияда, заттардын химиялык анализдеринде, пирометрияда ж. б. пайдаланылат. == Колдонулган адабияттар == «Кыргызстан». Улуттук энциклопедия: 7-том / Башкы ред. Ү. А. Асанов. К 97. Б.: «Кыргыз энциклопедиясы» башкы редакциясы, 2015. - 832 б., илл. ISBN 978-9967-14-125-4",ky,Random,,https://ky.wikipedia.org/?curid=87580,140,87580.0,['ru'],False,Random,Aléatoire
,Ичеги инфекциялары,"Ичеги инфекциялары - ооз аркылуу жугуучу, козгогучтары (негизинен бактериялар, вирустар) ичеги карында көбөйүп, бөлүнүп чыккан заттар менен сырткы чөйрөгө таралуучу жугуштуу дарттар. Аларга мисалы, дизентерия, ич келте, паратиф, вирустуу гепатит сыяктуу кеңири таралган оорулар кирет. == Козгогучтардын булагы == Козгогучтардын булагы - оорулуу же бактерия алып жүрүүчү кишилер, ал эми сальмонеллёздор пайда кылган жана адатта тамак-аштан ууланган сыяктуу оорулар айбандардан (үйдө багылган малдан, сууда сүзүүчү канаттуулардан) жугат. Микроорганизмдер бөлүнүп чыккан заттар менен сырткы чөйрөгө таралып (жер кыртышында, сууга, жашылчаларга, үй эмеректерине), чөйрөнүн шартына (температурасына, нымдуулугуна жана башка) жараша бир нече күндөн бир айга чейин жашай берет. Кээ бир азыктарда (сүт азыктарында, килкилдекте, фаршта жана башка) ыңгайлуу температурада алар тукумдап көбөйөт. Ал кир кол, үй-тиричилик буюмдары (сүлгү, оюнчук, идиш- аяк жана башка) аркылуу жугат. Тамак-аш азык- тары, көбүнчө жуулбаган жашылча, кайнатылбаган сүт, чала бышкан же куурулган эт жана ошондой эле ачык көлмөдөгү сууну кайнатпай ичүү же булганч көлмөгө түшүү оору жуктуруунун бирден-бир жолу болуп эсептелет. Жайында чымын ооруну таратууда белгилүү роль ойнойт. kupa == Ичеги-карын дарттарынын клиникалык белгилери ар түрдүү. == Дизентерия болгон адам тамакка табити тартпай, башы, булчуңдары ооруп, алы кетет. Эти ысып, тез-тез ичи өтүп, бурап ооруйт, көбүнчө ириң, кан аралаш өтөт. Кээде жеңил ич өткөк түрүндө да өтүшү мүмкүн. Мындай учурда заңды бактериологиялык текшерүү менен гана диагноз коюуга болот. Жеткире дарыланбаган учурда Д. өнөкөт түрүнө өтүп кетиши мүмкүн, ошондуктан анын алгачкы белгилери билинер замат врач чакыруу зарыл. Адатта оорулуу ооруканага жайгаштырылат, бирок оору жеңил өтсө, үй шарты ыңгайлуу болсо (үйдө бала бакчага, яслиге бара турган балдар, ошондой эле тамак-аш жана ага байланышкан мекемелердин кызматкерлери жок болсо) үйдө дарыланууга уруксат берилет. Оорулуу үйдө дарыланса анын идиш-аяк, шейшептерин жана башка буюмдарын бөлүп коюп, үйдөгүлөрдөн оолак кармоо керек. Оорулууну баккан адам колун самындап таза жууп турууга тийиш. Бөлмөдө чымын болбошу керек. Оорулууну тез-тез жана аздан тамактандыруу зарыл; сүт, капуста, эт жана балыктын сорпо- сун, майлуу, куурулган жана татымалдары өткүр тамак-аш берүүгө болбойт. Тамак-аш суудан болуусу тийиш (эзиле бышкан күрүч, манна боткосу, эзилген быштак, үч күндүк кефир, илешкек сорполор). Мындай мүнөздөп тамак ичүү врачтын уруксаты менен гана өзгөртүлөт. Тамакты мүнөздөп ичүүнү 2 айдан кем эмес сактоо зарыл. === Ичкелтеде === Ичкелтеде температура акырындап көтөрүлүп, бир нече күндүн ичинде 39-40°Сге жетет. Башы ооруп, уйку качат, ич катат же өтөт, эстен танышы да ыктымал. 8-10 күндөн кийин кызамык пайда болот. Оору кабылдап кетиши да мүмкүн. === Паратиф === Паратиф ич келтеге окшош, бирок жеңил өтөт. Ич келте менен ооруп айыккан киши ооруканадан чыккандан кийин 2-3 ай майлуу, куурулган жана татымалы өткүр тамак ичпей, диета сактоосу зарыл. Белок менен витаминге бай, жеңил сиңүүчү азыктар (майсыз эт же балыктан бууга бышырылган тамак-аш, быштак, кефир, жашылча-жемиш) сунуш кылынат. Ичеги инфекциялары менен ооругандар диспансердик байкоодо болот. Оорунун алдын алуу үчүн өздүк гигиенанын, тамак-аш даярдоо жана сактоо эрежелерин билүү керек, жашылча, мөмө-жемиштерди жакшылап жууп, ачык көлмөлөрдөгү сууну кайнатып ичүү зарыл. == Дагы кара == Тамак-аштан уулануу Эпидемияга каршы чаралар == Колдонулган адабият == Кыргыз Совет Энциклопедиясынын Башкы редакциясы. «Ден соолук» Медициналык энциклопедия. - Ф.:1991, ISBN 5-89750-008-8",ky,Random,,https://ky.wikipedia.org/?curid=22905,487,22905.0,['ru'],False,Random,Aléatoire
,2017 Кышкы Универсиада,"2017 кышкы Универсиада (каз. Қысқы Универсиада 2017) - 28-чи кышкы Универсиада, 2017 жылдын 29-январынан - 8-фвралына чейин,Казакстандын Алмата шаарында өтөт. Универсиада жарыштары спорттун 12 түрү боюнча өтөт. == Шаарды тандоо == Тренто, Италия Алмата, Казакстан == Ыраатамасы == Төмөндө Универсиададагы мелдештердин графиги көргөзүлгөн.ref>Мелдештердин графиги == Медалдык жыйынтык == Мелдештерди өткөргөн өлкө (үй ээси) : == Катышуучу өлкөлөр == 2017-жылдагы кышкы Универсиада мелдешине 54 өлкөдөн 1613 спортчу катышат.",ky,Random,,https://ky.wikipedia.org/?curid=83582,67,83582.0,['ru'],False,Random,Aléatoire
,Кинесика,"Кинесика ( грекче kinesis - кыймыл) - сүйлөшүүдө вербалдык эмес компонент катары катышкан, кандайдыр бир маанини туюндурган мимикалык жана пантомимикалык кыймылдардын, ымдоо, жаңсоолордун, ишаараттардын, жыйындысы. Кыргыз тил илиминде (паралингвистика тармагында), о.э. сүйлөшүүнүн теориясы жана семиотикада, тилдик мекен таануу багытында да изилденет. Кинесика синхрондук негизде байыркы сүйлөшүү ишмердигин калыптандыруучу каражат катары мүнөздөөгө болот. == Колдонулган адабияттар == Кыргыз тилинин лингвистикалык маалымдамасы. Б.:2015.-256 б. ISBN 978-9967-464-70-4",ky,Random,,https://ky.wikipedia.org/?curid=83962,64,83962.0,['ru'],False,Random,Aléatoire
,Нармырзаев Эргешбай,"Нармырзаев Эргешбай (30.5.1930-ж.т., Айгыр-Жал айылы) - айыл чарба тармагынын көрүнүктүү ишмери, райондун ардактуу атуулу. Жалал-Абад зооветеринардык техникумун бүткөн (1957). 1946-47-жылдары Чаткал райондук аткаруу комитетинин жалпы бөлүмүнүн башчысы, 1947-48-жылдары Айгыр-Жал айылдык кеңешинде катчы, 1950-54-жылдары райондук финансы бөлүмүндө бухгалтер, 1957-80-жылдары “Чаткал” совхозунда ветеринардык врач, 1980-89-жылдары райондук камсыздоо бөлүмүндө улук инспектор, бөлүм башчы, 1988-91-жылдары райондук ветеринардык-санитардык отряддын башчысы болуп иштеген. “Эмгектеги каармандыгы үчүн” (1947), юбилейлик медалдары жана грамоталар менен сыйланган. == Колдонулган адабияттар == Чаткал району: Энциклопедия / авт.-түз. А.Орозов и др. - Б.: «Принт Экспресс» б., 2015. - 368 б., илл. ISBN 978-9967-27-851-6",ky,Random,,https://ky.wikipedia.org/?curid=81805,91,81805.0,['ru'],False,Random,Aléatoire
,Когеренттүүлүк,"Когеренттүүлүк - бир нече термелме жана толкун процесстерин кошкондо алардын убакыт боюнча жана мейкиндикте иреттүү өтүшү. Эгер эки термелүүнүн фазаларынын айырмасы убакыттын өтүшү менен туруктуу болсо же белгилүү закон боюнча өзгөрсө жана кошулган термелүүлөрдүн суммалык амплитудасын аныктаса, анда ал термелүүлөр когеренттүү, ал эми фазаларынын айырмасы иретсиз жана мезгилине салыштырганда бат өзгөргөн термелүүлөр когеренттүү эмес деп аталат. Эгер эки термелүүнүн фазалары иретсиз өзгөрсө, бирок фазаларынын айырмасы турактуу калса, анда суммалык термелүүнүн амплитудасы кошулуучу термелүү-лөрдүн фазаларынын айырмасы менен аныкталат, б. а. термелүү когеренттүү болот. «Когеренттүүлүк» түшүнүгү алгач классикалык оптикалык жарыктын интерференцияга карата жөндөмдүүлүгүн аныктоочу мүнөздөмө катары пайда болгон. Ал ар кандай табияттагы термелүүлөрдү жана толкундарды сүрөттөөдө кеңири колдонулат. Квант механикасы толкундук түшүнүктөрдү микродүйнөдөгү бардык процесстерге жайылткандыгынын натыйжасында « Когеренттүүлүк » түшүнүгү электрон, протон, нейтрон ж. б. бөлүкчөлөрдүн нурларына колдонула баштады. Мында Когеренттүүлүк деп көп сандагы квази көзкаранды эмес бөлүкчөлөрдүн иреттелген жана багытталган кыймылын түшүнүүгө болот. « Когеренттүүлүк » түшүнүгү о. эле катуу нерселер теориясына жана кванттык суюктуктарга да кирди. Суюк гелийдин өтө агуучулугу ачылгандан кийин « Когеренттүүлүк » түшүнүгү пайда болду. Ал өтө агуучу суюк гелийдин атомдорунун макроскопиялык саны бир гана бөлүкчө катары бир өздүк мааниге ээ болгон бирдиктүү толкун функциясы менен жазылышы мүмкүн экендигин билдирет. == Колдонулган адабияттар == Мамлекеттик тил жана энциклопедия борбору. Физика. Энциклопедиялык окуу куралы. 2004 Бишкек. ISBN 9967-14-010-0",ky,Random,,https://ky.wikipedia.org/?curid=90100,211,90100.0,['ru'],False,Random,Aléatoire
,Эсептешүүлөр,"Эсептешүүлөр - акчалай милдеттенмелерди аткаруу. КР жарандык мыйзамдарына ылайык юридикалык жактардын өзара, жарандардын өзара Э-ү, ошондой эле жарандардын катышуусундагы Э. суммасына чек коюлбастан, накалай акча түрүндө же накалай эмес тартипте жүргүзүлүшү мүмкүн. Юридикалык жактардын, ошондой эле жарандардын катышуусундагы ишкердик жүргүзүүгө байланышкан өзара Э. эреже катары, накалай эмес тартипте жүргүзүлөт. Бул ушул жактардын ортосундагы Э. эгерде мыйзамда башка жагдай белгиленбесе, накалай акча менен да жүргүзүлүшү мүмкүн. Накалай эмес Э., эгер мыйзамда жана эсептешүүнүн колдонулуп жаткан таризинде башка жагдайлар шартталбаса, Э-гө катышып жаткан жактардын бетэсептери ачылган банктар жана башка кредиттик мекемелер аркылуу жүргүзүлөт. == Колдонулган адабияттар == Юридика аталгылары менен түшүнүктөрүнүн орусча-кыргызча түшүндүрмө сөздүгү. Илимий-маалымдама басылыш/АРД/Чекки долбоору, авторлор жамааты. - Б.: 2005, ISBN 9967-428-14-7",ky,Random,,https://ky.wikipedia.org/?curid=34713,112,34713.0,['ru'],False,Random,Aléatoire
,Ош 7 чопо кени,"Ош 7 чопо кени Ош облусунун Кара-Суу районунда, Ош шаарынан 2,5 км түндүк тарапта, деңиз деңгээлинен 1090 м бийиктикте. 1978-79-ж. чалгындоо иши жүргүзүлгөн. Кен аймагы ортоңку төртүнчүлүк мезгилинде пайда болгон кумайлуу чопо катмарынан түзүлгөн. Кумайлуу чопонун изилденген калыңдыгы 4,9 мден 17,0 мге чейин өзгөрөт. Кумайлуу чопонун өңү бозомтук-сары түстө, тыгыз, майда көңдөйлүү, диаметри 0,5 мм болгон гипс-карбонаттык кошундулар көп. Ийилгичтиги 4,58%. Кумайлуу чопо ""75"" маркадагы кирпич даярдоого жарамдуу. Запасы А+В категориясы боюнча 1044 миң м3, С - 380 миң м2, А+В+С2 - 1424 миң м3, С2 171 миң м3. 1996-жылга карата калган баланстагы запасы С1-110 миң м3, С2- 148 миң м3. == Колдонулган адабияттар == Кыргызстандын кен байлыгы: Энциклопедиялык окуу куралы/Мамлекеттик тил жана энциклопедия борбору. Бишкек - 2004, ISBN 9967-14-009-7",ky,Random,,https://ky.wikipedia.org/?curid=25785,120,25785.0,['ru'],False,Random,Aléatoire
,Нью-Йорк университети,"Нью-Йорк университети (англ. New York University; NYU) - Нью-Йорк шаарында жайгашкан жеке илимий-изилдөө университети болуп саналат. 1831-жылы негизделген, NYU дүйнөдөгү кадыр-барктуу изилдөө окуу жайларынын бири болуп эсептелинет. Times Higher Education, U.S. News & World Report, and the Academic Ranking of World Universities боюнча Нью-Йорк университети 32 мыкты окуу жайлардын бирине кирет. NYU Greenwich Village кварталына жакын, эң чыгармачыл жана тынымсыз Манхеттенде жайгашкан. Ал эми университеттин башка кампустары Нью-Йорк шаарынын ар кайсы райондорунда жайгашкан. Ал дүйнөлүк университет болуп саналат, анткени NYU Абу-Даби жана NYU Шанхай да ачылып, ал эми окуу борборлору Аккра, Берлин, Буэнос-Айрес, Флоренцияда, Лондондо, Мадридде, Парижде, Прагада, Сиднейде, Тель-Авивде жана Вашингтондо бар. Анын мугалимдер жана бүтүрүүчүлөр арасында 37 Нобел сыйлыгынын лауреаттары, 30 Pulitzer Prize сыйлыгына татыгандар, 30дан ашык Оскар сыйлыгына ээ болгондор жана жүздөгөн National Academies of Sciences мүчөлөрү саналат. Бүтүрүүчүлөр арасында мамлекет башчылар, король бийликтер, атактуу математиктер, ойлоп табуучулар, медиа ишмерлер, олимпиада чемпиондор, Fortune 500 тизмегиндеги жетекчилер жана австронавттар бар.20] NYU бүтүрүүчүлөр дүйнөдөгү бай адамдардын катарына кирет. Princeton Review боюнча, NYU окуучулар жана ата-энелер ""Top Dream College"" деп аташат.",ky,Random,,https://ky.wikipedia.org/?curid=96619,183,96619.0,['ru'],False,Random,Aléatoire
,Кабошчулар,"Кабошчулар - 1413-жылдагы Париждеги элдик көтөрүлүштүн катышуучулары. Кабошчулар көтөрүлүштүн жетекчилеринин бири (Кабош деген ат менен таанылган) Симон Лекутельенин атынан аталган. Көтөрүлүштүн чыгышына Жүз жылдык согуштун (1337-1453) мезгилиндеги салыктын көбөйүшү жана кем акыл король Карл VI убагында феодалдар ортосундагы жаатташып бийлик талашуу себеп болгон. Кабошчулар кыймылында кол өнөрчүлөр менен шаардык кедейлер негизги роль ойногон. Кабошчулар кыймылынан пайдаланган шаардын мүлктүү катмарлары өкмөттөн мамлекеттик аппаратты тартипке келтирүүчү орто заар админ.-финансылык реформанын кабыл алынышына жетишкен. Бул реформа 1413-ж. 26-27-майда парламент тарабынан Кабош ордонансы деп аталган. Ал төмөнкү катмарлардын кызыкчылыгын көздөбөгөндүктөн, көтөрүлүш улана берген. Эл массасынан корккон феодалдар өз ара ынтымакка келишип, көтөрүлүштү 1413-ж. августта аёосуз баскан, сентябрдын башында Кабош ордонансы жоюлган. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Фрунзе: Кыргыз Совет Энциклопедиясынын башкы редакциясы, 1978. Том 3. Ирик - Лактар. -640 б.",ky,Random,,https://ky.wikipedia.org/?curid=86108,133,86108.0,['ru'],False,Random,Aléatoire
,Ширетүү,"Ширетүү - ыр сабынын акыркы тыбышынын же сөзүнүн кийинки сап башында кайталанышы. Ыр кубулушундагы мындай ык түрк тилдерине өзгөчө мүнөздүү. ""Манас"" эпосунда окуяны, окуя болгон жерди, же кайсы бир каарманды баса белгилөө, маанисин күчөтүүчү көптөгөн Ш-лөр бар: ""Ашып-шашып Каныкей... Беш-Таштын башы Бек-Жайлоо, Бек-Жайлоо көздөй качты эли"" (Курама вариант, 1. 279); ""Опсуз күлүк Мааникер, Мааникер тулпар бар экен"" (Саякбай Каралаев, 2. 27). Дээрлик бардык манасчыларда Ш. ыгы окуяга, каарманга угуучулардын ынтаасын бурдуруу, көңүлүн айтылып жаткан окуяларга, эпизодго топтоо үчүн колдонулуп, эпоско кошумча көркөмдүк берип турат. == Колдонулган адабияттар == ""Манас"" энциклопедиясы/Мамлекеттик тил жана энциклопедия борбору. Бишкек: Кыргыз энциклопедиясынын Башкы редакциясы, - 1995. 1-т. - 440 б. ISBN -5-89750-013-4",ky,Random,,https://ky.wikipedia.org/?curid=26292,107,26292.0,['ru'],False,Random,Aléatoire
,Карпентария,"Карпентария - Арафура деңизиндеги булуң; Австралиянын Түндүк жээгинде, Кейп-Йорк жана Арнемленд жарым аралынын аралыгында кургактыкка 600 км кирип турат. Аянты 328 миң км2. Тереңдиги 71 мге чейин. Булуңда Уэлсли жана ГрутАйленд а. бар. Суткада эки жолу ташкындайт (бийиктиги 3,2 мге чейин). Суусунун туздуулугу 34,8‰. Жээктеринде өтө катуу ташкын тартылуу болуп турат. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104-9",ky,Random,,https://ky.wikipedia.org/?curid=54548,79,54548.0,['ru'],False,Random,Aléatoire
,Брасс,"Брасс (фр. brasse, bras - кол) - колду суудан чыгарбай бир мезгилде горизонталь шилеп көкүрөк менен сууда сүзүү ыгы. 1903-жылдан Олимпиялык оюндардын программасына киргизилген. Брасста сүзүүчү эки колун алдыга жиберип, алакандарын сууга каратып, чыканагын бир аз бүгүп, бети сууга киргенде колдорун кошот. Ошол мезгилде сыртка кайырган буттарын өзүнө тартып, шыйрак жана таманы менен сууну таяныч кылып алдыга жылат. Брасс кийим менен сүзүп, чөккөн адамды куткарууга ылайыктуу. == Колдонулган адабияттар == “Кыргызстан” улуттук энциклопедиясы: 2-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2007. 808 бет, илл. ISBN 978 9967-14-055 -4",ky,Random,,https://ky.wikipedia.org/?curid=51614,95,51614.0,['ru'],False,Random,Aléatoire
,Кыртыштын инженердик-геологиялык классификациясы,"Кыртыштын инженердик-геологиялык классификациясы - топурак кыртышынын жана бардык тоо тектердин инженердик-геологиялык жиктелиши. Жалпы, региондук, тармактык, жекече түрлөргө бөлүнөт. 1957-жылдагы жиктелиши боюнча монолиттүү (аска-зоокалуу) жана кесек талкаланган бөлүкчө деген түрлөрдөн турат. Монолит - бек, нык, бышык, бузулбаган, талкаланбаган тектер. Кристаллдык же камдашкан түзүлүшкө ээ. Талкаланган тектер борпоң, көзөнөкчөлүү, байланыштары жок. Магмалык (гранит, диорит, базальт), метаморфизмделген (гнейс, кварцит, мрамор), кээ бир чөкмө тектер (кумдук, конгломерат ж. б.) монолиттүү түзүлүшкө ээ. Талкаланган тектерге шагыл, кум, чопо кирет. Ар кандай белгилерине жараша мындай классификация өз ичинен бир нече топторго жана түрлөргө бөлүнөт. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104 -9",ky,Random,,https://ky.wikipedia.org/?curid=54259,117,54259.0,['ru'],False,Random,Aléatoire
,Ким Владимир Ильич,"Ким Владимир Ильич [1. 09. 1934-жылы туулган, Россия Советтик Федеративдик Социалистик Республикасы (РСФСР), Владивосток шаары] - ветеринария илимдеринин доктору (1991), профессор (1998). Россиядагы Саратов шаарындагы зооветеринардык институтун (1957), ошол эле жерде аспирантураны (1965) бүтүргөн. РСФСР Чита облусунун Урей МТСинде ветврач, башкы ветврач , Казак ССРинин Целиноград (азыркы Семей) облусунун Есил районунда ветеринардык лабораториянын башчысы (1961-66). Кыргыз ССРинин бруцеллёзго каршы экспедициясынын башчысы (1976-85), Кыргыз ССР Илимдер Академиясынын Биохимия жана физиология институтунда лаборатория башчысы (1967-76), 1985-2006-жылдары Кыргыз ветеринария Илимий Изилдөө институтунда бөлүм башчы. 2006-жылдан Россия Федерациясында жашайт. Ветеринария микробиология, вирусология, эпизоотология илимдери боюнча адис. 130дөн ашык илимий эмгектин, 2 монографиянын, 15 ойлоп табуу күбөлүгүнүн автору. Эмгектери: Инструкция о мероприятиях по профилактике и ликвидации бруцеллёза животных (в соавторстве). М., 1982; Наставление по диагностике бруцеллёза (в соавторстве). М., 1982. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104 -9",ky,Random,,https://ky.wikipedia.org/?curid=54995,154,54995.0,['ru'],False,Random,Aléatoire
,Тазовка дарыясы (Таз куймасы),"Тазовка - Орусиядагы дарыя. Ямало-Ненецк АО, Краснояр крайы жер аймактарын агып өтөт. Дарыя куйган жери - Таз дарыясынын оң жээгинен 1363 км алыстыкта орун алган. Дарыянын узундугу - 19 км. == Суу реестринин маалыматтары == Орусиянын мамлекеттик суу реестринин маалыматы боюнча Төмөнкү Обь бассейнинин айланасында жатат, дарыянын суу чарбачылык бөлүгү - Таз дарыясы. Дарыянын айрыгы - айрыгы жок, дарыя бассейни - Таз. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 15050000112115300063310 Гидрологиялык изилдөө (ГИ) коду - 115306331 Бассейндин коду - 15.05.00.001 ГИ томунун номуру - 15 ГИ боюнча чыгарылышы - 3 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=104260,127,104260.0,['ru'],False,Random,Aléatoire
,Сидерикалык мезгил,"Сидерикалык мезгил (sideral) - планетанын Күндү толук бир айлануу мезгили. Ал мезгил жылдыздык же сидерикалык айлануу мезгили деп аталат. Сидерикалык мезгил Айдыкына окшош синоддук кыймылдын теңдемеси бонча аныкталат. Планетанын төмөнкү (Күнгө жакын орбитада) абалдагысы: 1/S = 1/T - 1/E, жогорку (Жерден кийинки орбитада) абалдагысы: 1/S = 1/E -1/T формуласы бонча туюнтулат. Мында Е - жылдыздык же сидерикалык жыл, S - планеталардын эки бирдей конфигурациясынын (карама-каршы туруу мезгилдеринин) ортосундагы убакыт аралыгы, бул планетанын синодикалык айлануу мезгили болот. == Сидерикалык ай == Сидерикалык ай - Айдын Жерди толук бир айланууга кеткен убакыты. Бул 27,32 суткага барабар. Сидерикалык ай жылдыздык ай деп да аталат. Айдын Жерди бир айланууга кеткен убакыты анын өз огунун айланасында бир айланганга кеткен убакытка барабар. Ошондуктан Айдын Жерге карата бир жак капталы дайыма көрүнүп турат. Алгач Ай өз огунун айланасында азыркыга караганда тез айланган деп болжолдонот. Жерге Айдын бир жак бети эмес кезеги менен бардык капталдары көрүнгөн. Массивдүү Жерге жакын Айдын катуу телосунда ташкын толкуну пайда болгон. Ал тез айланган Айга таасир тийгизип, Айда токтотмо процесс Жерге бир капталы дайыма көрүнүп турган абалга чейин уланган. Мындан Айдын аркы бети жана көрүнгөн бети деген түшүнүк келип чыккан. Кыскасы Жерден Айдын 59% бети көрүнөт. == Күн системасындагы планеталардын сидерикалык мезгили == Таблицага Айдын, кээ бир астероиддердин, кодоо планеталардын жана Седнанын көрсөткүчтөрү кошулган. == Колдонулган адабияттар == Астрономия. Энциклопедиялык окуу куралы, 2004, Бишкек Башкы редактор: Ү. Асанов. Жооптуу редактор: Э. Мамбетакунов",ky,Random,,https://ky.wikipedia.org/?curid=13301,229,13301.0,['ru'],False,Random,Aléatoire
,Максариха дарыясы (Чумыша куймасы),"Максариха - Орусиядагы дарыя. Алтай крайы, Новосибирск облусу, Кемеров облусу жер аймактарын агып өтөт. Дарыянын куйган жери Чумыш дарыясынын оң жээгинен 271 км алыстыкта орун алган. Дарыянын узундугу - 10 км. == Суу реестринин маалыматтары == Орусиянын мамлекеттик суу реестринин маалыматы боюнча Жогорку Обь бассейнинин айланасында жатат, дарыянын суу чарбачылык бөлүгү - Чумыш. Дарыянын айрыгы - (Жогорку) Обь куймасынан Томго кошулган куймасына чейинки суу бассейндери, дарыя бассейни - Иртышка кошулган куймасына чейинки (Жогорку) Обь. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 13010200412115200002852 Гидрологиялык изилдөө (ГИ) коду - 115200285 Бассейндин коду - 13.01.02.004 ГИ томунун номуру - 15 ГИ боюнча чыгарылышы - 2 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=103404,139,103404.0,['ru'],False,Random,Aléatoire
,Чодонов Абаскан,"Чодонов Абаскан 1924-жылы азыркы Сузак районунун Көк-Арт айылында туулган. Жаштайынан эле атасына кошулуп алып, колхоздун мал чарбасында эмгектенип келген. Улуу Ата мекендик согуш башталганда, 1942-жылы урушка жөнөйт. Согушта Сталинград фронтуна туш келип, бир ай айдоочулук окуусуна окуйт. Ошондон баштап, согуш бүткөнгө чейин шофер болуп кызмат өтөйт. ""За оборону Сталинграда"" төш белгиси ж. б көптөгөн юбилейлик медалдары менен сыйланган. Согуштан кийин туулуп өскөн айылына келип, жылкычы болуп иштеген. Совхоз убагында койчу болуп иштеп, эс алууга чыккан. 2014-жылы 90 жаш курагында дүйнөдөн кайткан. == Колдонулган адабияттар == Ааламга кеткен жол айылдан башталат: Багыш айыл аймагы. - Бишкек, 2015. ISBN 978-9967-04-673-3",ky,Random,,https://ky.wikipedia.org/?curid=81515,98,81515.0,['ru'],False,Random,Aléatoire
,Маркшейдерлик аспаптар,"Маркшейдерлик аспаптар - маркшейдерлик иште, шахтада, карьерде, жер бетинде геометриялык ченөөлөрдү жүргүзүү үчүн колдонулуучу аспаптар. Буга бурч өлчөгүчтөр (теодолит, тахеометр, бурч өлчөгүч), бийиктикти ченегичтер (нивелир, барометр, барограф), сызыкты (аралыкты) ченегич (болот тасма, узундукту өлчөгүч), багыт (азимут) аныктагыч (буссол, компас, деклинатор), оптикалык проектирлер, отвестер, автоматтык өлчөгүчтөр, фото грамметриялар, ошондой эле инклинометрлер, планиметрлер, пантографтар ж. б. кирет. == Колдонулган адабияттар == “Кыргызстан” улуттук энциклопедиясы: 5-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. илл. ISBN 978 9967-14-111 -7",ky,Random,,https://ky.wikipedia.org/?curid=56873,82,56873.0,['ru'],False,Random,Aléatoire
,Порошок металлургиясы,"Порошок металлургиясы, күкүм металлургиясы - металлургиянын бир тармагы; металл жана металл сыяктуу бирикмелерден, чала фабрикат металлдардан порошок (күкүм) даярдоо жана алардын негизги компоненттерин эритпестен буюмдар даярдоо технологиясы. Мында жогорку температурада бышыруу жана басым менен иштетүү технологиялары колдонулат. Порошок металлургиясы технологиясына төмөнкү операциялар кирет: алгачкы металл порошогун алуу жана алардан белгилүү химиялык курамдагы шихтаны (бирикмени) даярдоо; порошок шихтасын белгилүү формага жана өлчөмгө келтирип калыптоо; аны бышыруу (б. а., эрүү температурасынан төмөнкү температурада ысытуу) ж. б. Бышырылгандан кийин металл буюмдардын механикалык касиеттерин жогорулатуу максатында аны басым менен иштетүү, кайталап термдик, термохимиялык жана термомеханикалык иштетүү операциялары да колдонулат. Порошок даярдоо үчүн металлдар куюндуу, дирилдек жана шар формасындагы тегирмендерде майдаланылат. Порошок алуунун дагы бир өркүндөтүлгөн ыкмасы - атайын пресс-формада суюк металлды чачыратып кургатуу (калыптоо). Формага келтирилген материалдар суутек, кычкылтек катышкан атайын сактоочу чөйрөдө же вакуумда эрүү температурасынын 70-80%ин түзгөн температурада бышырылат. Порошок металлургиясы негизги артыкчылыгы: 1) башка ыкмалар менен алууга мүмкүн болбогон металлдарды (вольфрам, тантал ж. б.) алууга болот; 2) эң жогорку техникалык-экономикалык көрсөткүчкө ээ болгон материалдар алынат; 3) таза порошок материалдарын пайдалануу менен керектүү курамы толук сакталып, эч кандай башка кошунду кошулбаган таза бышырылган материалды алууга мүмкүн; 4) бышырылган материалдардын курамы жана тыгыздыгы бирдей болгондо, анын структурасынын өзгөчөлүгүнө байланыштуу ал материалдардын касиеттери эритип алынган материалдардыкынан бир кыйла жогору болот. == Колдонулган адабияттар == “Кыргызстан” улуттук энциклопедиясы: 6-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. 816 бет, илл. ISBN 978 9967-14-117 -9",ky,Random,,https://ky.wikipedia.org/?curid=60338,235,60338.0,['ru'],False,Random,Aléatoire
,Так орун,"Так орун - кыргыз эл оюну. Оюн тегиз жерде ойнолот. Оюнду 7-14 жаштагы 20-25 оюнчу жаштарына жараша бөлүнүп ойношот. Оюнчулар тегерек тартып экиден турушат. Ортого эки оюнчу чыгарылып биринин колуна эшилген жоолук берилет. Оюнду баштоого белги бергенде жоолукту алган оюнчу экинчисин кубалап жөнөйт. Экинчи оюнчу болсо,экиден болуп катар тизилип турган оюнчуларды айлана чуркап, өзү каалаган оюнчунун алдына барып туруп калат. Ал турар замат артта үчүнчү болуп калган оюнчу качат. Эгерде качып бара жаткан оюнчуну колунда жоолугу бар жоолук менен чабууга үлгүрсө, анда ал жоолукту жерге таштап өзү качат да, өзү каалаган оюнчунун алдына барып тура калат. Жоолукту жерден алган экинчи оюнчу жоолукту алып, качкан оюнчуну кубалайт. Ошентип, оюн улантыла берет. == Пайдаланылган адабият == Токторбаев С. Өспүрүмдөр оюндары. Х. Н. Анаркулов. Кыргыз эл оюндары. -Ф.: 1981, ISBN-10(13):5-65500669-3",ky,Random,,https://ky.wikipedia.org/?curid=10473,127,10473.0,['ru'],False,Random,Aléatoire
,Мурас укугу,"Мурас укугу - адам өлгөндон ки­йин анын мүлкүнүн башка адамга (мураскерге) өтушүн жөнгө салуучу гражд.-укук нормаларынын жыйындысы. Мыйзам боюнча мурастоодо өлгөндүн мүлкү мыйзамда көрсөтүлгөн мураскерлерге өтөт. Биринчи иретте балдарына (анын ичинде асыранды балдар), ар­тында калган жубайына, өлгөндүн эмгекке жарамсыз ата-энесине жана анын багуусунда 1 жылдан кем эмес турган (туугандык жакынчылыгына карабастан) адамга калтырылат. Мураскери жок болсо, өлгөндүн мүлкү анын ата-энесине, бир туугандарына өтөт. Өлгөн адам керээз калтырбаса же керээз мүлктүн бөлүгүнө гана тийиштүү болсо, мурас ээлөө мыйзамга ылайык ыйгарылат. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Бишкек: Кыргыз Совет Энциклопедиясынын башкы редакциясы, 1979. Том 4. Лактация - Пиррол. -656 б.",ky,Random,,https://ky.wikipedia.org/?curid=77013,105,77013.0,['ru'],False,Random,Aléatoire
,Огуз тилдери,"Огуз тилдери - огуздардын тилдери (байыркы 5-8-кылымда жана соңку 10-11-кылымда). Азия, Түштүк жана Чыгыш Европа аймактарына тараган. Түрк тилдерине кирет. Азыркы түркмөн, азербайжан, түрк (осмон), гагауз тилдерине бөлүнүп кетип, өз алдынча тил болуудан калган. Огуз тилиндеги жазма эстеликтердин байыркысына орхон жазмалары, соңкусуна Махмуд Кашгаринин «Дивану лугатит-түрк» аттуу эмгеги кирет. Огуз тилинин (10-11-к.) фонетикалык, лексикалык, грамматикалык түзүлүшү кыпчак тилине жакын. == Колдонулган адабияттар == “Кыргызстан” улуттук энциклопедиясы: 5-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. илл. ISBN 978 9967-14-111 -7",ky,Random,,https://ky.wikipedia.org/?curid=56026,86,56026.0,['ru'],False,Random,Aléatoire
,Аму-Дарыя мунай-газ бассейни,"Аму-Дарыя мунай-газ бассейни - мунай жана күйүүчү газ кендери жаткан ири аймак. Түркмөнстандын борбордук жана чыгыш, Өзбекстандын батыш, Ооганстан менен Ирандын түндүк бөлүктөрүндө 420 миң км2дей аянтты ээлейт. Алгачкы газ кендери 1953-ж. Түркмөнстанда (Сеталандөбө), 1960-ж. Афганстанда (Етымтаг), 1968-ж. Иранда (Хангиран) табылган. 200дөн ашуун мунай жана газ кендери бар (2005). Алардын негизгилери: Түркмөнстанда - Шатлык, Даулетабад-Донмез, Байрам-Али, Ачак, Саман-Дөбө, Орто-Булак жана башка; Өзбекстанда - Газлин; Ооганстанда - Кожо-Гугердаг, Жаркудук жана башка; Иранда - Хангиран юра жана мезгилдеринин газ-мунайлуу терриген жана карбонат чөкмө тек катмарлары 0,2-4 км тереңдикте Аму-Дарыя синеклизасын түзүп жатат. Газ кургак, метандуу, курамындагы N2 5%ке чейин, СО2 - 4%, айрым H2S-6%. Мунай майда бүртүкчөлүү, парафиндүү (13%ке чейин), тыгыздыгы 770- 900 кг/м3. == Булактар == “Кыргызстан” улуттук энциклопедиясы: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=51009,134,51009.0,['ru'],False,Random,Aléatoire
,Виң-чун,"Калып:Маани Калып:Муш өнөр Виң-чун (кыт. улут. 詠春, жең. 永春, пиньинь: yǒng chūn, палл.: юңчун - «Түбөлүк жаз») - кытайдын ушу мектеби. Көптөгөн мушташ техникаларын колдонгон себептен ушунун колдонмо багыты катары саналат. Виң-чундагы мушташ принциптерге негизделген, а аларды шакирт машыгуудан машыгуу аркылуу аңдоосу керек болот. өтө эле жакын аралыкка жакындоо учурунда чабуул сызыгынан чыгуулар көзирмемчелик түзсызыктуу чабуулдар менен толукталат. Боло берчү мушташтар тизе жана чыканактын соккулары менен аякталат. «Жабышчаак колдор» (chi sao, 黐手 чи сао) көнүгүүсү болсо мушкерге жакын аралыктагы мушташта мыкты багыттанып алууга мүмкүндүк берет. Бычактуу техникалары дагы бар, алар колдун техникасы жана куралсыз ыкмалар менен бир бүтүндүктө тыгыз байланышта. «Жабышчаак колдор» менен кошо жыгуулар жана кайруулар да өздөштүрүлөт.",ky,Random,,https://ky.wikipedia.org/?curid=38895,112,38895.0,['ru'],False,Random,Aléatoire
,Жер бети,"Жер бети - жердин жылуулук жана ным алмашуу процесстери аркылуу атмосфера менен өз ара байланышкан үстүңкү бети (топурак, өсүмдүк, кар, суу, муз). Жана башка ар түрдүү түзүлүштө (мисалы, кургактык менен суу мейкиндигинин, тоолор менен түздүктөрдүн) болушу аба ырайына жана климатка зор таасирин тийгизет; ал эми Күн нурунун энергиясынын жер бети боюнча ар түрдүү өлчөмдө сиңирилиши, чыгымдалышы жана топтолушу атмосферанын жалпы циркуляциясына таасирин тийгизип, атмосфера циркуляциянын жергиликтүү өзгөчөлүгүн аныктайт. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=47094,91,47094.0,['ru'],False,Random,Aléatoire
,Алкалоиддер,"Ак шишик (күпчөк) - организмдин тканы менен көңдөйүнө суюктуктун ашыкча чогулушу. Көбүнчө териде, тери алдындагы май клетчаткада, плевра жана ич көңдөйлөрүндө, калта ж. б-да байкалат. Ак шишик суюктугунун составында суу, натрий жана калий туздары, бир аз белок жана лейкоциттер болот. Кан тамыр капилляры аркылуу ткань суюктугу менен кан суюктугунун ортосунда дайыма алмашуу жүрүп турат. Кан тамырдын капталы аркылуу тегерегиндеги тканга суюктук бөлүнөт. Ак шиш кан тамырдан тканга суюктук көп бөлүнүп, бирок кайра сиңүү кыйындаса же такыр токтоп кал ган учурда пайда болот. Кан тамырда жана анын тегерегиндеги тканда калийдин жана натрийдин өлчөмүнүн өзгөрүшү да ак шишике алып келет. Буга кан тамырдын өтө жабыркашы, кысылып калуусу веналардын варикоздук кеңейишинде, тромбофлебитте кандын жай жылышы, жүрөк ишинин начарлашы, бөйрөк оорулары (к. Нефрит) түрткү болот. ак шишик менен коштолуучу ооруларда суу-туз алмашуу бузулат. Ак шишик жалпы жана жергиликтүү болуп айырмаланат. Жалпы Ак ш. денени, кол-бутту симметриялуу басат. Ал жүрөк начарлаганда, бөйрөктүн кээ бир ооруларында, боордун циррозунда байкалат. Жергиликтүү А. ш. вена кысылып калганда же сезгенүү реакциясынын натыйжасында болот. А. ш. басканда органдын, дене бөлүгүнүн, кол-буттун формасы бузулат. Көпкө А. ш. басканда ал жердин тканы азыктанбай, инфекция кирип, жаранын пайда болушуна шарт түзүлөт. Бул учурда терини травмадан сактоо, таза кармоо, одуракай ич кийим кийбөө, ич кийимди бат-бат алмаштыруу, марганец кычкыл калийдин мала эритмеси менен терини сүртүү, теринин сыйрылган жерине бриллиант жашылынын 1%түү эритмесин сыйпоо керек. А. ш. баскан оорулуу өзүн-өзү контролдоп, кабыл алган жана бөлүп чыгарган суюктукка көз салуусу, тамакка кошулган тузду өтө аз пайдалануусу зарыл. Азыркы медицинанын жетишкендиктери, заара айдама дарылар туз-суу алмашууну жөнгө салат. Ошондой эле калийи көп тамак (сүт азыктары, абрикос, кургак өрүк ж. б.) сунуш кылынат. Жүрөгү, боору, бөйрөгү оорулуулардын врачка өз убагында көрүнүп туруусу А. ш-тин алдын алат. == Колдонулган адабияттар == Ден соолук»: Медициналык энциклопедия/Башкы ред. Борбугулов М. Б.; Кырг. ССР ИА ж. б.- Ф.: Кыргыз Совет Энциклопедиясынын Башкы ред., 1991.- 456 б. ISBN 5-89750-008-8 “Кыргызстан” улуттук энциклопедиясы: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=19094,325,19094.0,['ru'],False,Random,Aléatoire
,Мальта механизми,"Мальта механизми, мальта крести - үзгүлтүксүз айлануу кыймылын үзгүлтүктүү бир багыттагы кыймылга айландыруучу түзүлүш; белгилүү бир технологиялык иш аткаруучу станок-автоматтын, кино көрсөтүүчү аппараттын механикалык системасынын негизги бөлүктөрүнүн бири. Ал сырткы илинчектүү жана ички илинчектүү болуп бөлүнөт. Сырткы илинчектүү мальта механизминде жетелегич звено (кривошип) айланганда, анын тиши биринчи чекитте жетеленме звенонун оюгуна кирет да, жылмышып барып крестти айлантат. Экинчи чекитте жетелегич звенонун тиши оюктан чыгат. Крест токтойт да, кривошиптин тиши айланып, биринчи чекитине жетет да, кийинки узата оюкка кирмейинче жылбайт. Токтоткондо крест өзүнөн өзү айланып кетпес үчүн кривошиптеги урчук кресттин оюгуна такалат. Мальта механизми так приборлордо колдонулат. == Колдонулган адабияттар == “Кыргызстан” улуттук энциклопедиясы: 5-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. илл. ISBN 978 9967-14-111 -7",ky,Random,,https://ky.wikipedia.org/?curid=56742,123,56742.0,['ru'],False,Random,Aléatoire
,Сары-Жаз кырка тоосу,"Сары-Жаз кырка тоосу - Борбордук Теңир-тоодо, Кан-Теңир тоо тоомунда жайгашкан. Меридиан кырка тоосундагы «Мрамор дубалы» чокусунан Сарыжаз капчыгайына чейин созулат. Узундугу 113 км, туурасы 16 км, орт. бийикт. 4730 м, эң бийик жери 5816 м (Семенов чокусу). Тарим менен Балкашка куюучу дарыялардын суу бөлгүчү. Батыш жагы Сарыжаз сыртын Эңилчек өрөөнүнөн бөлөт. Түн. Капталы жантайыңкы келип, бара-бара сырт деңгээлине өтөт. Эңилчек өрөөнүнө караган түш. капталы тик, кокту-колоттуу. Сары-Жаз кырка тоосу - Эңилчек антиклинорийинин түн. бөлүгү. Төртүнчүлүк мезгилден муз каптоолор тоонун көп бөлүгүн (кырынан этегине чейин) каптап, азыркы рельефинин түзүлүшүнө таасир тийгизген. Чыгыш бөлүгү азыр да мөңгүнүн алдында. Протерозой заманында, кембрий жана ордовик мезгилдеринде пайда болгон метаморфизм жана чөкмө тоо тектерден (кумдук, конгломерат, акиташ теги, биотит-роговая обманкалуу гнейс, көмүртек-кремнийлүү сланец ж. б.) түзүлгөн. Гранит тектери да кеңири тараган. Сары-Жаз кырка тоосу Чаткал-Нарын структура-фациялык тилкесинде жатып, түштүгүнөн Атбашы -Эңилчек жаракасы, түндүгүнөн Теңир-Тоонун негизги жаракасы менен чектешет. Кендери: калай, коргошун ж. б. Кырка тоодогу мөңгүлөрдүн жалпы аянты 400 км2дей; эң ирилери: Баянкол, Семёнов, Мушкетов, Түн. Эңилчек ж. б. Түн. капталына альп шалбаасы (доңуз сырты, өлөң чөп ж. б.), субнивалдык суук чөл (өлөң чөп, байчечекей, дриада), гляциалдык-нивалдык ландшафттары, түш. капталына кургак талаа ж-а талаа өсүмдүктөрү (2800-3000 мге чейин), субальп, альп шалбаалуу талаа мүнөздүү (бетеге, аккылкан, акшыбак ж. б.). == Колдонулган адабияттар == Кыргызстандын географиясы. Бишкек: Мамлекеттик тил жана энциклопедия борбору, 2004, s. 71-72. ISBN 9967-14-006-2",ky,Random,,https://ky.wikipedia.org/?curid=78357,220,78357.0,['ru'],False,Random,Aléatoire
,Салкүрөң,"Салкүрөң - «Манас» эпосундагы Жоорунчунун байгеге чапкан күлүгү. Манас Каныкейге күйөөлөп баргандагы ат чаап жар тандоо расмисинде С. жыйырманчы болуп келген Жоорунчу тагдырына буюрган Мунусканга үйлөнөт (Сагымбай Орозбак уулу, 2. 425). Салкүрөң - Төртайдын байгеге чапкан күлүгү. Манас Каныкейге күйөөлөп барганындагы ат чаап жар тандоо расмисинде С. жыйырма биринчи келген Төртай тагдырына буюрган Сонобүбүгө үйлөнөт (Сагымбай Орозбак уулу, 2. 425). Салкызыл - «Манас» эпосунда Бакайдын байгеге чапкан күлүгү. Алмамбеттин келишинин урматына өткөрүлгөн тойдогу ат абышта марага экинчи болуп келет (Сагымбай Орозбак уулу, 2. 327). == Колдонулган адабияттар == ""Манас"" энциклопедиясы/Мамлекеттик тил жана энциклопедия борбору. Бишкек: Кыргыз энциклопедиясынын Башкы редакциясы, - 1995. 1-т. - 440 б. ISBN -5-89750-013-4",ky,Random,,https://ky.wikipedia.org/?curid=25284,107,25284.0,['ru'],False,Random,Aléatoire
,Кафедра,"Кафедра (грекче kathеdra - отургуч) - 1) Байыркы Грецияда жана Римде философтор жана чечендер чыгып сүйлөөчү бийик орун; 2) христиан чиркөөсүндө үгүт-насыят айтуу үчүн секиче; 3) Таатибадат кылуу учурунда епископ отуруучу орундук; 4) лекция, доклад жана башка окулуучу бийик орун; 5) жогорку окуу жайларда бир же бир нече илим боюнча окутуу, методикалык жана илимий-изилдөө иштери, илимий-педагогикалык кадрларды даярдоо жана башка маселелер жагынан баш кошкон профессорлор жана окутуучулар бирикмеси. Кафедраны негизинен профессор, илимдеринин доктору башкарат. Кыргызстандын жогорку окуу жайларында түрдүү кафедралар иштейт. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104 -9",ky,Random,,https://ky.wikipedia.org/?curid=54651,110,54651.0,['ru'],False,Random,Aléatoire
,АКШдагы жарандык согуш,"АКШдагы жарандык согуш - АКШнын түндүк жана түштүк штаттарынын ортосунда болгон согуш. Өлкөнүн ичиндеги түзүлгөн эки карама-каршылыктуу коомдук системадан улам келип чыккан. АКШнын түштүгүндө кулчулукка негизделген айыл чарба тармагы күчтүү өнүксө, түндүгүндө өнөржайлары алдыга озуп кеткен. Түштүк штаттардын плантаторлору кулчулукту сактап калууну жана келечекте АКШны бирдиктүү кул ээлөөчү державага айландырууну көздөшкөн жана алар АКШнын курамынан өз алдынча мамлекет катары бөлүнүп чыгууга умтулушкан. Ал эми Түндүк штаттарда 19-кылымдын орто ченинде кулчулукту жоюуга багытталган кыймыл башталат (к. Аболиционизм). Республикалык партиянын көрүнүктүү лидери А. Линкольндун 1860-жылдардагы президенттик шайлоодо жеңишке жетиши кул ээлөөчүлөрдүн бийликтен ажырашына алып келген. 1861-ж. февралда түштүктө Конфедерация түзүлүп (буга 34 штаттын 11 штаты бириккен), жарандык согушка даярдык көрүлөт. 13-апрелде Түштүктүн кул ээлөөчүлөрү козголоң чыгарып, Чарлстон булуңундагы Самтер фортун басып алышы менен АКШда 4 жылга созулган граждандык согуш башталган. Түндүктө өнөржай потенциалынын жана калктын санынын арбындыгына (22 млн, ал эми Түштүктө 9 млн, анын ичинде 4 млн негр кулдар болгон) карабастан, Түштүктө тажрыйбалуу офицерлер курамы, куралдардын запасы болуп, согушка даярдыгы бир кыйла күчтүү болгон. Согуштун 1-этабында (1861-62) Түндүк жеңилип, согуш создугуп кетет. 1862-ж. өлкөнүн конгресси согушту революциячыл жол менен жүргүзүү чараларын көрө баштайт. Бул максатта кабыл алынган Гомстедакт жөнүндөгү мыйзам боюнча АКШнын 21 жашка толгон жана Түндүккө каршы согушка катышпаган ар бир жараны 10 доллар төлөп, коомдук фондудан 160 акр (65 га) жер алуу укугу белгиленген. Аны иштеткен, ошол жерде жашаган адамга 5 жылдан кийин ал жер акысыз берилген. 1863-ж. 1-январда кулдардын азаттыгы тууралуу мыйзам кабыл алынгандан кийин плантаторлор менен янкилердин (түндүктөгүлөр) согушунун максаты кулдарга түшүнүктүү болуп, негрлер топ-тобу менен түндүктөгүлөр тарапка өтүп, федералдык армиянын катарында кызмат өтөй баштаган. 1863-жылдан согуштун 2-этабы башталат. Түндүктөгү федералдык армияга 190 миң негр кошулат, булардын 72%и козголоңчу түштүк штаттардан келген; 250 миң негр тылдагы аскер бөлүктөрүндө кызмат өтөөгө киришет. Түндүктүн жеңишин камсыз кылууда негрлер негизги роль ойноду. Алардан куралган полктордун саны согуштун аягында 186га жеткен. Козголоңчуларга каршы чабуул жаңы план боюнча жүргүзүлүп, аскерлер Миссисипи дарыясын бойлоп аракеттенип, Конфедерациянын аймагын экиге бөлүп таштайт. Армияга Түштүктөгү фермерлер, жумушчулар, колөнөрчүлөр кошулушкан. 1865-ж. 3-апрелде федералдык аскерлер Конфедерациянын борбору. Ричмонду алышкан. Ушул окуядан кийин гана козголоңчулардын аскерлери багынууга аргасыз болуп, жарандык согуш аяктаган. Бул согушта 600 миңден ашуун адам курман болгон. Согуштан соң Түштүктү жаңылап кайра куруу, расалардын ортосундагы теңсиздикти жоюу ж-а адилеттүүлүк үчүн күрөш дагы биртоп мезгилге чейин созулган. Буга карабастан, негизинен АКШда кулчулук биротоло жоюлган жана айыл чарбасында капиталисттик - фермердик жол менен өнүгүүгө жагымдуу шарттар түзүлүп, бирдиктүү улуттук рынокту уюштуруу аракеттери башталган. == Булактар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14-046-1",ky,Random,,https://ky.wikipedia.org/?curid=49828,416,49828.0,['ru'],False,Random,Aléatoire
,Боровушка дарыясы (Тяжин куймасы),"Боровушка (Боровская) - Орусиядагы дарыя. Кемеров облусу, Краснояр крайы, Томск облусу жер аймактарын агып өтөт. Дарыя куйган жери - Тяжин дарыясынын сол жээгинен 144 км алыстыкта орун алган. Дарыянын узундугу - 16 км. == Суу реестринин маалыматтары == Орусиянын мамлекеттик суу реестринин маалыматы боюнча Жогорку Обь бассейнинин айланасында жатат, дарыянын суу чарбачылык бөлүгү - Чулым Ачинск шаарынан Зырянское айылындагы суу өлчөгөн постко чейин. Дарыянын айрыгы - Томдон Чулымга чейинки (Жогорку) Обь куймасынын бассейндери, дарыя бассейни - Иртышка кошулган куймасына чейинки (Жогорку) Обь. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 13010400212115200018965 Гидрологиялык изилдөө (ГИ) коду - 115201896 Бассейндин коду - 13.01.04.002 ГИ томунун номуру - 15 ГИ боюнча чыгарылышы - 2 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine]",ky,Random,,https://ky.wikipedia.org/?curid=104429,147,104429.0,['ru'],False,Random,Aléatoire
,Авиамодель спорту,"Авиамодель спорту - спорттун кеңири таралган түрү; учуучу моделдерди (самолёт, планер, вертолёт, ракета жана башка) конструкциялоо жана даярдоо, ылдамдыгын, учуу узактыгын жана жогорку пилотаждык фигураларды аткаруу сапатын сыноону башкаруу боюнча мелдеш. Учуучу моделдердин 1-мелдеши 1905-ж. Францияда өткөрүлгөн. Ага планер моделдери гана катышкан. Эл аралык авиамодель комиссиясы 1923-ж. негизделген. Бул спорт боюнча мелдештер негизги категорияга бөлүнөт: эркин учуучу; айланып учуучу; радио менен башкаруучу. Дүйнөлүк чемпионат 1925-жылдан өткөрүлөт. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=48371,89,48371.0,['ru'],False,Random,Aléatoire
,Ялымов Нареман Галимович,"Ялымов Нареман Галимович (1926-ж. т., Казак АССРи, Акмоло обл., Атбасар ш.) - жер астынан кен казуу боюнча адис, техникалык илимдин доктору (1988), проф. (2000), КР Инж. академиясынын корр. мүчөсү, КРдин илим жана техника жаатындагы мамлекеттик сыйлыгынын лауреаты. КРдин илимине эмгектин сиңирген кызматкер. Казак тоокен-металлургия институтун (Алматы ш., 1954), Кыргыз ССР ИАнын Too тектердин физикасы жана механикасы институтунун аспирантурасын (1961) бүткөн. Жезказган шаарындагы шахтада тоо-кен мастери, участка начальниги, башкы инженер (1954-58), Кыргыз ССР ИАда кенже илимий кызматкер, окумуштуу секретары болуп эмгектенген (1958-66), Пайдалуу кендердин жер кыртышында пайда болуу жана жайгашуусун аныктоо боюнча адис. 1966-жылдан лабораториялык башчысы болуп иштеген. Ал 120дан ашык илимий эмгектин, а. и. 8 монография, 4 ойлоп табуунун автору. Медалдар менен сыйланган. == Колдонулган адабияттар == «Кыргызстан». Улуттук энциклопедия: 7-том / Башкы ред. Ү. А. Асанов. К 97. Б.: «Кыргыз энциклопедиясы» башкы редакциясы, 2015. - 832 б., илл. ISBN 978-9967-14-125-4",ky,Random,,https://ky.wikipedia.org/?curid=88146,141,88146.0,['ru'],False,Random,Aléatoire
,Жалбыз,"Жалбыз (лат. Mentha, L. 1753) - өсүмдүктөрдүн эрин гүлдүүлөр тукумундагы уруусу. Көп жылдык жыпар жыттуу чөп. Сабагы тик өсөт, 4 кырдуу, бийиктиги 100 смге чейин. Жалбырагы сүйрү же тегерек, сабакта тушташ жайгашат, топ гүлү машактай же шар сымал, гүлү кээде жалбырак колтугуна тегерек топтолот, актиноморфтуу, төрт мүчөлүү. Мөмөсү - жумуртка сымал жангакча. Жер жүзүндө Түндүк жарым шардын мелүүн алкагында жана Түштүк Африкада, Австралияда 25 түрү, Кыргызстанда арык жээктеринде, жол боюнда, саздуу жерлерде 6 түрү өсөт. Бир түрү дары-дармек жана парфюмерияда жана тамак-аш өндүрүшүндө кеңири колдонулуучу эфир майларын алуу үчүн эгилет.",ky,Random,,https://ky.wikipedia.org/?curid=45985,90,45985.0,['ru'],False,Random,Aléatoire
,Пшияхо,"Пшияхо - Орусиядагы дарыя. Краснодар крайы жер аймактарын агып өтөт. Дарыя куйган жери - Пшенахо дарыясынын сол жээгинен 3,5 км алыстыкта орун алган. Дарыянын узундугу - 11 км. == Суу реестринин маалыматтары == Орусиянын мамлекеттик суу реестринин маалыматы боюнча Кубань бассейнинин айланасында жатат, дарыянын суу чарбачылык бөлүгү - Кара деңиз бассейнинин дарыялары Пшада (Краснодар аймагындагы дарыя) дарыясы бассейнинин батыш чек арасынан Дедеркай дарыясынын Чыгыш шекарасына чейин. Дарыянын айрыгы - айрыгы жок, дарыя бассейни - Кара деңиз бассейниндеги дарыя. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 06030000212109100000418 Гидрологиялык изилдөө (ГИ) коду - 109100041 Бассейндин коду - 06.03.00.002 ГИ томунун номуру - 09 ГИ боюнча чыгарылышы - 1 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=108540,143,108540.0,['ru'],False,Random,Aléatoire
,Чарбалык укук,"Чарбалык укук - ченемдери өндүрүштүк-чарбалык ишмердиктин жана аны мамлекеттик башкаруунун жүрүшүндө келип чыгуучу мамилелерди жөнгө салуучу укуктун өзалдынча тармагы. КМШдагы айрым өлкөлөрдө (м.: Украинада) Ч. у. ишкердик укугу катары түшүнүлөт жана ошого жараша ошондой аталыштагы кодекстер менен жөнгө салынат. == Колдонулган адабияттар == Юридика аталгылары менен түшүнүктөрүнүн орусча-кыргызча түшүндүрмө сөздүгү. Илимий-маалымдама басылыш/АРД/Чекки долбоору, авторлор жамааты. - Б.: 2005, ISBN 9967-428-14-7",ky,Random,,https://ky.wikipedia.org/?curid=34320,60,34320.0,['ru'],False,Random,Aléatoire
,Аpeт Аулис Якобович,"Аpeт Аулис Якобович (1907-1974) - педагог. Педагогика илимдеринин доктору, профессор Эстонияда гимназияны, Тарту университетин бүтүргөн (1932). 1957-жылдан Кыргыз мамлекеттик университетинде доцент, кафедра башчысы болуп иштеген. Өзүн-өзү тарбиялоо теориясын ачкан жана жогорку окуу жайларында, илимий-педагогикалык тармакта кеңири пайдаланган. Анын ырастоосу боюнча ар бир инсан аң-сезимдүү максатка умтулуучулукта өзү менен өзү иштей алат. Өзүн өзү аңдап билүү, сыноо, баалоо, анализдөө, отчёт берүү, мажбурлоо, кармай билүү жана башкаруу жана башка түшүнүктөрдүн маани-маңызын, аларды практикада колдонуунун методикасын иштеп чыккан. == Колдонулган адабияттар == “Кыргызстан” улуттук энциклопедиясы: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=50392,98,50392.0,['ru'],False,Random,Aléatoire
,Синтез,"Синтез (грек. synthesis - биригүү, айкашуу, түзүлүү) - тажрыйбалык иш-аракеттерде да, таанып-билүү процессинде да, ишке ашырала турган, нерсенин түрдүү жактарынын жана элементтеринин (бөлүктөрүнүн) бир бүтүндүккө биригүүсү. Мында Синтез аны менен тыгыз байланышта турган анализге (нерсени аны түзүүчүлөргө ажыратуу) карама-каршы келет. Жалпысынан алганда, Синтез жеке гана адамдардын ишмердигинин негизине тиешелүү болбостон, өзүнүн элементардык формаларында жаныбарлардын жүрүм-турумун да аныктайт, а өзүнүн ар кандай техникалык ишке ашырылыштары боюнча ЭЭМдин программаларында, өзүн-өзү уюштуруучу системаларда колдонулат. Адамдын жүрүм-турумунун физиологиялык негизи мээнин аналитикалык-синтетикалык ишмердиги болуп, эсептелет. Синтез ой жүгүртүү операциясы катары объектини түзүп турган нерселердин бөлүктөрүнө көз каранды эмес жана тарыхый жактан адамдардын коомдук-өндүрүштүк ишмердикгинин процессинде түзүлөт. Синтез таанып-билүү операциясы болгондуктан, көптөгөн формаларга ээ. Бардык түшүнүктөрдүн жаралыш процесси анализ жана С. процессинин биримдигине негизделген. Тигил же бул объектини изилдөөнүн тажрыйбалары теориялык жалпылоолордо синтезделет (бириктирилет). == Дагы кара == Интеграция Индукция Кроссовер Эклектика Тезис Антитезис == Колдонулган адабияттар == Философия: энциклопедиялык окуу куралы/Мамлекеттик тил жана энциклопедия борбору.-Б.: 2004, ISBN 9967-14-020-8",ky,Random,,https://ky.wikipedia.org/?curid=19472,153,19472.0,['ru'],False,Random,Aléatoire
,Тынчтык макулдашуу,"Тынчтык макулдашуу - соттук талаш-тартыштарды тараптардын өзара эпке келүүлөрүнүн негизинде токтоткон макулдашуу. Мында тараптар соттук чыгымдарды бөлүшүүнүн тартибин, ошондой эле адвокаттын кызматын төлөө боюнча чыгымдарды алдынала макулдашат. Т. м-ну соттук териштирүү учурунда эле эмес, иштин башка стадияларында - кассациялык инстанциядагы иштерди кароо, сот чечимин аткаруу деңгээлинде да түзүүгө болот. Талашты Т. м. жолу менен чечүүнүн мүмкүнчүлүгү сот тарабынан ишти соттук териштирүүгө даярдоодо да такталат. Т. м. мыйзамдуулугун көзөмөлдөө сотко таандык: Т. к. мыйзамга каршы келсе же кимдир-бирөөнүн укуктарын жана мыйзамда корголгон кызыкчылыктарын бузса ал аны бекитпейт. Т. м-сунун оозеки айтылган шарттары сот жыйынынын протоколдоруна түшүрүлөт жана эки тараптын тең колу коюлат. Жазуу жүзүндө берилген Т. м. ишке кошулуп тиркелет. Т. м-ну бекитүүдө сот Т. м-сунун шарттарын көрсөтүү менен иш боюнча өндүрүштү токтотуу тууралуу аныктама чыгарат. == Колдонулган адабияттар == Юридика аталгылары менен түшүнүктөрүнүн орусча-кыргызча түшүндүрмө сөздүгү. Илимий-маалымдама басылыш/АРД/Чекки долбоору, авторлор жамааты. - Б.: 2005, ISBN 9967-428-14-7",ky,Random,,https://ky.wikipedia.org/?curid=34089,146,34089.0,['ru'],False,Random,Aléatoire
,Маданият (Чүй району),"Маданият, Чүй району - Чүй районундагы кыштак. Он Бир-Жылга айыл округуна караштуу. Кызыл-Суунун сол өйүзүндө, деңиз деңгээлинен 1200 м бийиктикте жайгашкан. Райондун борбору жана темир жол станциясы Токмок шаарынан 22 км түштүк-чыгыш тарапта. Кыштак 1930-жылы негизделген. Калкы 1001 (2012); негизинен мал багып, дыйкан чарбаларында эмгектенет. Калып:Kyrgyzstan-stub == Колдонулган адабияттар == “Кыргызстан” улуттук энциклопедиясы: 5-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. илл. ISBN 978 9967-14-111-7",ky,Random,,https://ky.wikipedia.org/?curid=41732,72,41732.0,['ru'],False,Random,Aléatoire
,“Балбай” (поэма),"Казактардын Сокбакбай деген, Ыртыштан келген чоң каракчылар болгон. Ошолордун 15 жигити 3 миң чамалуу жылкыны айдап бараткан жерден 25 жигит жолду тосуп, Эген суусунун жээгинде капчыгайдын оозун бууп, келаткан жылкыларды алып калган. Артта кыргыздар бар да. Ошол жерде чоң чабыш болуп, Сокбакбайдын иниси Капкабай деген аркы өйүздөн сууга кирет. Берки өйүздөн Балбай кирип, суунун ичинде кармашып, Балбай желкеге сол колу менен урган экен. Урганда шар сууда агып кеткен экен. Андан кийин Ормон менен дене салгы беттешкен учурда, жар чакырганда Ормондор, эр Жантөрөнүн, Агыбай баатырдын, Абылмейиз баатырдын айрым дөңгүттөрү менен беттешкен экен Балбай. Орустар келгенде чет менен кошо чиркөө салышкан дайыма. Ысык-көлдө Манасты деген жер бар. Ошол жерге 200 чамалуу кыргызды орустар чокундурганга аракет кылышкан. Балбай ошону уккандан кийин атчан жигиттер менен барып, аттын үстүнөн карабараң менен аткан экен. Иконго тийип огу, поп алтарга кире качыптыр. Ошондон өрттөп жиберишкен. Бала чагынан тайга минип өскөн, атка мыктылыгынан жоокердик майдандарда ар кандай амалы болгон ат үстүндө. Ошон үчүн бул жеңишке көп ээ болгон. Ошол мезгилдеги оомал-төкмөл замандын курмандыгы болгон Балбай баатырды орус оторчулары теске көнбөгөн өжөрдүгү, көйкашка аракеттери үчүн жазалап мерт кылган. Сөөгү Ысык-Көл облусунун Түп районундагы азыркы Балбай айылына коюлган. == Колдонулган адабияттар. == Кыргыз адабияты: энциклопедиялык окуу куралы/Мамлекеттик тил жана энциклопедия борбору, - Б.: 2004",ky,Random,,https://ky.wikipedia.org/?curid=18999,204,18999.0,['ru'],False,Random,Aléatoire
,Амебиаз,"Амебиаз (амёба дизентериясы) - адамдын жоон ичегисин дизентерия амёбасынын жаралантып жабыркатуусунан болгон мите оорусу. Амёбанын туруктуу формасы - циста менен булганган тамак-аш, суу, кол аркылуу адамга жугат. Айрым учурда амёба организмге киргенден кийин оорунун клиникалык белгилери байкалбайт. Мындай адамдар амёба алып жүрүүчүлөр болуп, айлана-чөйрөгө заңы менен амёбанын цисталарын чыгарат. Циста организмге киргенден кийин 1 жума (кээде бир нече ай) оорунун белгилери болбойт. Ал инкубация мезгили деп аталат. Оору акырындап башталат: алы кетет, тамакка табити тартпай, ичи ооруп, бат-бат (суткасына 10 жана андан көп) ириң, былжыр, кан аралаш ичи өтөт; демейде эти ысыбайт. Дарыланбай же өзүн өзү дарылоодон оору узакка созулуп, өнөкөт түрүнө өтөт. Ошондой эле оор кабылдоолорго - ичегинин тешилишине, боор, мээ жана башка органдардын абсцессине алып келиши мүмкүн. Амебиаздын диагнозу заңды анализдеп дизентерия амёбасын тапкандан кийин коюлат. Дарылоо врачтын көзөмөлү менен жүргүзүлөт. Ал эми оор учурда ооруканага жаткыруу зарыл. Амебиаздын алдын алууда башка ичеги-карын жугуштуу ооруларындагыдай эле өздүк гигиена эрежелерин так сактоо керек. == Колдонулган адабияттар == Кыргыз Совет Энциклопедиясынын Башкы редакциясы. «Ден соолук» Медициналык энциклопедия. - Ф.:1991, ISBN 5-89750-008-8 “Кыргызстан” улуттук энциклопедиясы: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=20389,190,20389.0,['ru'],False,Random,Aléatoire
,Аскиз маданияты,"Аскиз маданияты - хакастардын орто кылымдардагы (10-17-к.) Иртыштан Байкалга жана Ангарадан Монголияга чейинки аймакка тараган археологиялык маданияты; Байыркы хакас мамлекетинин мезгилинде өкүм сүргөн. Аскиз дарыясынын жээгиндеги байыркы көрүстөндөрдөн улам аталган. Эстеликтерди 1955-жылы археолог Л. Р. Кызласов изилдеген. Тюхтят маданияты (Кыргыз кагандыгы) Аскиз маданиятына негиз болгон. Аскиз маданиятынын эстеликтерине шаарлар, таштан курулган чеп коргонуучу жайлар, байыркы кыштактар, кыштан тургузулган манихей ибадатканасы (1112-к.), Енисей жазуулары (Орхон-Енисей), өрттөп көмүлгөн адамдын сөөктөрү коюлган таш дөбө мүрзөлөр жана башка кирет, ошондой эле алтын, күмүш менен кооздолгон темир буюмдар мүнөздүү. 11-кылымда Аскиз маданияты Чыгыш Европада, анын ичинен Орус мамлекетинде кол өнөрчүлөрдүн жана соодагерлердин факториясы катары белгилүү болгон. Хакастардын Россияга кошулушу (1598-1718-ж.) жана христиандаштырылышы Аскиз маданиятынын хакас маданиятына өзгөрүшүнө түрткү берген. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=48784,137,48784.0,['ru'],False,Random,Aléatoire
,Чоң Кызыл-Суу минералдуу суусу,"Чоң Кызыл-Суу минералдуу суусу - Ысык-Көл облусунун Жети-Өгүз районундагы жылуу суу булагы. Кызыл-Суу кыштагынан 20 км түштүктө, Тескей Ала-Тоонун түндүк бетинде, Чоң Кызыл-Суу капчыгайында. Жергиликтүү элге эзелтен белгилүү. Алгачкы геологиялык маалымат 1909-ж. берилген. Жылуу суу түндүк-чыгышка карай созулуп, түндүк-батышка тик жантайган жаракалардан булак түрүндө үч жерден чыгат. Суунун температурасы 25°, 37°, 41°Сге чейин. Өңү түссүз, тунук, даамсыз, аздан күкүрттүү суутек жыттанат. Хим. курамы боюнча сульфат-хлор-натрийлүү. Сууда азот 95%, кычкылтек 4,5%, көмүр к-тасы 0,2%. Жалпы чыгымы (дебити) 1,21 л/сек. Дарылык касиети боюнча Казакстандагы Каплан-Арасан, Грузиядагы Абастуман жылуу сууларына окшош. Жергиликтүү эл пайдаланат. == Колдонулган адабияттар == «Кыргызстан». Улуттук энциклопедия: 7-том / Башкы ред. Ү. А. Асанов. К 97. Б.: «Кыргыз энциклопедиясы» башкы редакциясы, 2015. - 832 б., илл. ISBN 978-9967-14-125-4",ky,Random,,https://ky.wikipedia.org/?curid=87720,119,87720.0,['ru'],False,Random,Aléatoire
,Геохимиялык провинциялар,"Геохимиялык провинциялар - жер кыртышындагы химиялык элементтер­дин кээ бирөөлөрү өтө эле көп, башкалары аз таралган айрым аймактар. Белгилүү аймактын тоо тектериндеги хим. элементтердин өлчөмун, алар­дын жер кыртышындагы орт. өлчөмүнө - кларкына (Элементтероин кларкы) салыштыруудан аныкталат. Химиялык элементтердин саны «кларктан» канчалык айырмаланса, Геохимиялык провинциялар ошончо даана өзгөчөлөнүп, ал аймакта белгилүү типтеги кен байлыктардын тонтолушу, топурак-кыртыш, жер астындагы жанa үстундөгү суу, өсүмдүк-жаныбарлардын бөтөнчөлүгү байкалат. Кен байлыктарды издөөдө Геохимиялык провинцияларды аныктоонун мааниси чон. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаев. -Фрунзе: Кыргыз Совет Энциклопедиясынын башкы редакциясы, 1977. Том 2. В - Иридий. -672 б.",ky,Random,,https://ky.wikipedia.org/?curid=78872,96,78872.0,['ru'],False,Random,Aléatoire
,Сэрый-Кикя дарыясы (Вели-Сурун-Еган куймасы),"Сэрый-Кикя - Орусиядагы дарыя. Ямало-Ненецк АО, Краснояр крайы жер аймактарын агып өтөт. Дарыя куйган жери - Вели-Сурун-Еган дарыясынын сол жээгинен 9 км алыстыкта орун алган. Дарыянын узундугу - 18 км. == Суу реестринин маалыматтары == Орусиянын мамлекеттик суу реестринин маалыматы боюнча Төмөнкү Обь бассейнинин айланасында жатат, дарыянын суу чарбачылык бөлүгү - Таз дарыясы. Дарыянын айрыгы - айрыгы жок, дарыя бассейни - Таз. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 15050000112115300065925 Гидрологиялык изилдөө (ГИ) коду - 115306592 Бассейндин коду - 15.05.00.001 ГИ томунун номуру - 15 ГИ боюнча чыгарылышы - 3 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=104252,127,104252.0,['ru'],False,Random,Aléatoire
,Кичи Дудет дарыясы,"Кичи Дудет - Орусиядагы дарыя. Краснояр крайы, Хакасия Республикасы, Кемеров облусу жер аймактарын агып өтөт. Дарыя куйган жери - Дудет дарыясынын сол жээгинен 54 км алыстыкта орун алган. Дарыянын узундугу - 14 км. == Суу реестринин маалыматтары == Орусиянын мамлекеттик суу реестринин маалыматы боюнча Жогорку Обь бассейнинин айланасында жатат, дарыянын суу чарбачылык бөлүгү - Чулым башатынан Ачинск шаарына чейин. Дарыянын айрыгы - Томдон Чулымга чейинки (Жогорку) Обь куймасынын бассейндери, дарыя бассейни - Иртышка кошулган куймасына чейинки (Жогорку) Обь. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 13010400112115200015644 Гидрологиялык изилдөө (ГИ) коду - 115201564 Бассейндин коду - 13.01.04.001 ГИ томунун номуру - 15 ГИ боюнча чыгарылышы - 2 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine]",ky,Random,,https://ky.wikipedia.org/?curid=104740,143,104740.0,['ru'],False,Random,Aléatoire
,Коршей-Кикя дарыясы,"Коршей-Кикя - Орусиядагы дарыя. Ямало-Ненецк АО, Краснояр крайы жер аймактарын агып өтөт. Дарыя куйган жери - Чоң Ширта дарыясынын сол жээгинен 151 км алыстыкта орун алган. Дарыянын узундугу - 52 км. == Суу реестринин маалыматтары == Орусиянын мамлекеттик суу реестринин маалыматы боюнча Төмөнкү Обь бассейнинин айланасында жатат, дарыянын суу чарбачылык бөлүгү - Таз дарыясы. Дарыянын айрыгы - айрыгы жок, дарыя бассейни - Таз. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 15050000112115300064751 Гидрологиялык изилдөө (ГИ) коду - 115306475 Бассейндин коду - 15.05.00.001 ГИ томунун номуру - 15 ГИ боюнча чыгарылышы - 3 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=103945,128,103945.0,['ru'],False,Random,Aléatoire
,Бегимкулова Айымжамал,"Бегимкулова Айымжамал (1920, Казак Республикасы, Жамбыл облусу, Мерке р-ну, Моцко айылы - 2001, Токтогул р-ну) - саанчы, Кыргызстандын мал чарбасынын мастери (1971). 1942-жылдан Токтогул районундагы «1Май» колхозунда кырк жыл саанчы болуп иштеген. Ленин, эки Кызыл Туу, 2 «Ардак Белгиси» ордендери менен сыйланган. == Колдонулган адабияттар == Токтогул району: Энциклопедия/ Башкы ред. Ү. Асанов; Ред. колл.: О. Ибраимов (төрага) ж. б. - Б.: Мамлекеттик тил жана энциклопедия борбору, 2005. 292 б., ил.ISBN 9967-14-030-5",ky,Random,,https://ky.wikipedia.org/?curid=82721,72,82721.0,['ru'],False,Random,Aléatoire
,Кичи Речка дарыясы,"Кичи Речка - Орусиядагы дарыя. Кемеров облусу, Краснояр крайы, Томск облусу жер аймактарын агып өтөт. Дарыя куйган жери - Чулым дарыясынын эски агымы орун алган. Дарыянын узундугу - 14 км. == Суу реестринин маалыматтары == Орусиянын мамлекеттик суу реестринин маалыматы боюнча Жогорку Обь бассейнинин айланасында жатат, дарыянын суу чарбачылык бөлүгү - Чулым Ачинск шаарынан Зырянское айылындагы суу өлчөгөн постко чейин. Дарыянын айрыгы - Томдон Чулымга чейинки (Жогорку) Обь куймасынын бассейндери, дарыя бассейни - Иртышка кошулган куймасына чейинки (Жогорку) Обь. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 13010400212115200016473 Гидрологиялык изилдөө (ГИ) коду - 115201647 Бассейндин коду - 13.01.04.002 ГИ томунун номуру - 15 ГИ боюнча чыгарылышы - 2 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine]",ky,Random,,https://ky.wikipedia.org/?curid=104524,144,104524.0,['ru'],False,Random,Aléatoire
,Скорина Франциск,"Скорина Франциск (1490-жылдан мурда, Полоцк - 1541-жылга чейин Прага) - белорустун туңгуч китеп басып чыгаруучусу жана агартуучу. 1504-жылы Краков университетинде окуп, философиянын бакалавры даражасын алган. 1512-жылы Падуа университетине медицинанын доктору деген даража алуу үчүн экзамен берген. Скорива китеп басуу ишин Прагада баштаган. 1517-жылы ал «Псалтырды» славян тилинде чыгарган. 1517-19-жылдары Библиянын 19 китебин баскан. Скоринанын китептеринин көркөм жасалгасы мыкты болгон 20-жылдардын башында Вильнюска келип, азыркы СССРдин аймагында биринчи басмакана ачкан. 1522-жылы «Кичинекей жол китепчесин», ал эми 1525-жылы славян тилинде «Апостолду» басып чыгарган. Скорина басып чыгарган китептерине өзү баш сөз, корутунду сөз, эскертүү, түшүндүрмөлөрдү жазган. Анын гуманисттик идеялары чыгыш славян элдеринин коомдук-саясий турмушуна таасирин тийгизген Белорус адабий тилинин калыптанышы жана белорус жазмасынын өнүгүшү да Скоринанын ысымына байланыштуу. Өмүрүнүн акыркы жылдарыңда Прагада король Фердинандга врач жана багбан болгон. == Колдонулган адабияттар == Журналистика энциклопедиясы. 1-том. Түз., А.А. Джапанов -Б., 2016. - 360б. ISBN 978-9967-19-414-4",ky,Random,,https://ky.wikipedia.org/?curid=84158,141,84158.0,['ru'],False,Random,Aléatoire
,Дан,"Дан - өсүмдүктөрүнүн уругу. Ал-негизги азык, мал үчүн аралаш тоют, өнөр жай сырьёсу. Дандан ун, акшак, нан, макарон жана кондитер азыктары жасалып, адамдын тамакка болгон керектөөсүн кыйла бөлүгүн канааттандырат. Дан малга жана куштарга сапаттуу тоют катары чоң роль ойнойт. Дан кабыксыз(буудай, кара буудай, жүгөрү) жана кабыктуу (арпа, сулу, таруу, күрүч, сорго жана башка) болот. Кабыкча, түйүлдүк жана эндоспермден турат. Кабыкча данды чөйрөнүн зыяндуу таасиринен - механикалык жаракадан жана ал аркылуу түйүлдүккө уулуу заттардын киришинен сактайт. Дандын эң негизги массасын эндосперм түзөт. Эндосперм крахмал менен белоктордон турат. Андан мыкты ун алынат. Эндоспермдин сырты алейрон кабыкчасы менен капталган. Дандын төмөнкү бөлүгүндө болочок тамыр, сабак өнүп чыгуучу түйүлдүк орун алган. Ал белок, май, кант, витамин жана ферменттерге бай. Буудай данынын салмагынын 4/5 бөлүгүн же 77-82%ин эндосперм, 6,808,6%ин алейрон катмары, 5,5-8,0%ин кабыкча жана 1,5-3,0%ин түйүлдүк түзөт. Сулунукунда 54-61% эндосперм, 4-6% алейрон катмары, 3-4% түйүлдүк, 2,4% кабыкча болот. Буурчак өсүмдүктөрүндө эндосперм болбойт. Андагы углеводдордун негизги бөлүгүн крахмал түзөт(эндоспермдин салмагынын 85%и). Клетчатка жана гемицеллюлоза клетканын чел кабыгынын курамына кирет. Данда мальтоза, глюкоза жана фруктоза канттары бар. Дандын түсү, жыты, кургактыгы, жаңылыгы, илдет менен зыянкечтен тазалыгы анын абалын билдирет, ал эми биологиялык, физика-химиялык, технологиялык жана керектөө касиеттери менен белгилеринин жыйындысы данды кандай максатта - үрөнгө, азык-түлүккө, тоютка жана башка пайдалануу керек экендигин көрсөтөт. Дандын жана андан жасалган азык-түлүктүн сапаты мамлекеттик стандарт боюнча бааланат. Буудай данындагы клейковинанын сапатына, санына жараша нан жана кесме азыктарынын сапаты өзгөрүлөт. == Колдонулган адабияттар == Кыргызстан:энциклопедия Кыргызстан:Козмина Н. П. Зерно. М., 1969; Суднов П. Е. Повышение качества зерна пшеницы. М., 1978; Ибраимов Н. И. Дан тоют өсүмдүктөрү жана аларды Кыргызстанда өстүрүүнүн алдыңкы ыкмалары. Б., 1995.",ky,Random,,https://ky.wikipedia.org/?curid=46046,262,46046.0,['ru'],False,Random,Aléatoire
,Асанбекова Алымкан,"Асанбекова Алымкан Оймочу, чырмакчы жана килемчи. 1950-ж. Панфилов районундагы Кум-Арык айылында төрөлгөн. Орто билимдүү. Лейлектеги турмуш тиричилик комбинатында элдик кийим-кечектерди тигүү бөлүмүнө башчы, Кара-Балтадагы килемчилик комбинатында килем буюмдарын колдо токуу боюнча инспектор болуп иштеген. Кийиз буюмдарына көркөм көчөттөрдү ич ара пайдалануу аркылуу нукура элдик түрдө буюм-тайым, белек-бечкек кармоону ал чеберчиликтин башкы максаты катары карайт. Андай салттуулук анын шырдак, аяк кап, текче сымал буюмдарынан ачык билинет. Алсак, аяк каптын капкалдырыгында «жагалмай канат оюмунун» алдынан «кочкор мүйүз оюмун» берүусү анын бетине эки «жолборс тырмак оюмуна» ойдогудай шайкештенет. Мында анын аламычы адаттагыдай ак-карадан бычак учу түшкөндө көк-кызыл түстөгү үлгү өзүнөн өзү жарашат. Андагы учу чоктолгон тор чачык мурунку уздардан мурасталган мыкты жөрөлгө болуп саналат. Алымкан чий чырмакчы катары чий көчөттөрүн төп берет. Фону кызылга көктөн «эки кочкор мүйүз оюмун», «ит куйрук оюмунан» бир «кочкор мүйүз оюмун» чыгарып, «бычак учу» салганда кудум шырдакты эске салат. Килем токууда кадимки көчөт ордуна жолборс, илбирс, арстан, бүркүт, элик, теке, бугу, марал сыяктуу айбанаттарды өзүндөй түшүрүүнү же гүлдү берүүнү чеберчиликтин туу чокусу катары карап, ошондон өзүнүн уздук ыракатын алып келсе, кийин андай европалыктарга таандык жасалга өнөрүнүн туткунунан чыгып, элдик жагдайда узанууга багыт алган. «Тумарча көчөтүн», «кош кайкалак көчөтүн», «кыял көчөтүн», «ашкана көчөтүн» (чий буюму чыгдандан алат) жана башка өрмөкчүлүккө таандык түр түшүрүүнү өздөштүрүп (аянты 3x2 килемге 22 кг жүн чыгымдалат), ондогон буюмдарды чыгарат. Чебердин кызы Зулета да өз бетинче уздана алат. Катышкан көргөзмөлөрү, кароо-сынактары жана алган сыйлыктары 1984-ж. Кыргыз ССРинин жана Кыргызстан Компартиясынын 60 жылдыгына карата «Элдик чеберлердин көркөм буюмдарынын республикалык II кароо-сынагы». Шырдагы үчүн райондук жана райаткомдун «Алтын колдуу чебер» деген диплому, ЭЧЖРКнүн II даражадагы диплому; 1989 ж. Кыргызстан Эл чеберлер союзун уюштуруу курултайына карата «Элдик чеберлердин республикалык көргөзмөсү». Кийиз, чий буюмдары үчүн ЭЧЖРКнүн III даражадагы диплому, медалы. == Колдонулган адабияттар == Акматалиев A. Кыргыздын уз-усталары: Антология/Башкы ред. А. Карыпкулов; сүрөтчүлөрү Д. Чочунбаева, Г. В. Половникова. - Б.: КЭнин Башкы редакциясы, 1997, - 240 б. ISBN 5-89750-080-0",ky,Random,,https://ky.wikipedia.org/?curid=84852,310,84852.0,['ru'],False,Random,Aléatoire
,Карагат,"Карагат (лат. Ribes, L. 1753) - өсүмдүктөрдүн барсылдактар тукумундагы көп жылдык бадал. Бийиктиги 1,2-2,5 м. Жалбырагы жөнөкөй. Гүлү майда, бир же эки үлүштүү. Жемиши түрдүү түстө, кычкыл. 150гө жакын түрү белгилүү. КМШ өлкөлөрүндө жапайы жана эгилме 40тай түрү өсөт. Жапайы түрү тоодо, капчыгайда суу бойлорунда көп кездешет. Карагаттын кеңири таралгандары - кара карагат (R. nigrum L.), кызыл карагат (R. rubrum L.), сары карагат (R. aureum Purch.). Кыргызстанда негизинен кара жана кызыл карагат өстүрүлөт. Кара карагат мөмөсүндө 5-11,08% кант, 2,85-4,0% кислоталар, 0,26%дай пиктин, 0,4% боёк, 0,8% азоттуу заттар, 100-400 мг С витамини, 500 мг га чейин Р витамини, ошондой эле В витамини, А провитамини бар. Гектарынан 4-5 тоннадан дан түшүм жыйналат. Карагаттын дарылык касиети да бар. Ысык-Көлгө карагаттын Алтай десерти деген сорту райондоштурулган. Кызыл карагаттын мөмөсүндө 4-10% кант, 2-4%ы лимон кислотасы, С витамини (30 мг га чейин), бир аз Р витамини, ошондой эле өңдөгүч, боёк, пиктин заттар бар. Зыянкечтери: карагат таарыгычтар, өсүмдүк бити, барсылдакчы көпөлөк, жетелөөчү кене жана башка, негизги илдеттери: антракноз, дат жана башка. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104 -9",ky,Random,,https://ky.wikipedia.org/?curid=54374,193,54374.0,['ru'],False,Random,Aléatoire
,Видеотелефон,"Видеотелефон - байланыш түйү-нүндө сүйлөшкөндөрдүн үнү угулуу менен бирге өңүн экран аркылуу көргөзүп туруучу аппарат. В-дун кабыл алуучу бөлүгүндө кинескоп, берүүчү бөлүгүндө телекөрсөткүч түтүк видикон болот. В. аппаратынын курамына синхрондоштуруу жана электр энергиясы менен жабдуу блоктору кирет. Телефон байланышынын бул түрү сүйлө-шүү убагында сүрөттөрдү, чиймелерди, схемаларды көрсөтүүгө мүмкүндүк берет. == Колдонулган адабияттар == Мамлекеттик тил жана энциклопедия борбору. Физика. Энциклопедиялык окуу куралы. 2004 Бишкек. ISBN 9967-14-010-0",ky,Random,,https://ky.wikipedia.org/?curid=89887,66,89887.0,['ru'],False,Random,Aléatoire
,"Кутманалиев, Орозбек","Кутманалиев Орозбек (1932-жылы төрөлгөн, Сокулук району, Шалта айылы) - төкмө акын, киноактёр, режиссёр. Кыргыз Республикасынын эл артисти (1992; эмгек сиңирген артисти, 1975). == Өмүр таржымалы == 1971-ж. КМУнун тарых факультетин бүтүргөн. Эмгек жолун 1955-жылы Республикалык куурчак театрында артист болуп баштаган. 1965-жылдан Т. Сатылганов атындагы кыргыз мамлекеттик филармониясында солист, 1969-жылдан Кыргыз телекөрсөтүү жана радио уктуруу комитетинде режиссёр-диктор, 1974-жылдан «Кыргызфильм» киностудиясында дубляж боюнча режиссёр. 1992-жылдан «Салам-Алик» кино фирмасында кенешчи. А. Осмонкул,А. Айталиев, Ы. Борончиев, Т. Тыныбеков, О.Бөлөбалаев өңдүү кыргыз акындарынан таалим алып, алардын төкмөлүк жөрөлгөсүн улантып, айтыштык өнөрүн өнүктүрүп келет. «Ак мөөр», «Карагул ботом», «Курманбек» дастандарын, Жеңижок, Осмонкул, Барпы, Ысмайылдын термелерин комузда өзү коштоп чебер аткарат. Обончу, ырчы, актёр Кутманалиев Орозбек Сокулук районунун Шалта айылында 1932-жылы туулган. 1971-жылы Кыргыз мамлекеттик университетинин тарых факультетин бүтүргөн. Ал А.Айталиев, Ы.Борончиев, Т.Тыныбеков, О.Бөлөбалаев өңдүү кыргыз акындарынан таалим алып, алардын төкмөлүк жөрөлгөсүн улантып айтыштык өнөрүн өнүктүргөн. «Ак Мөөр», «Карагул ботом», «Курманбек» дастандарын, Жеңижок, Осмонкул, Барпы, Ысмайылдын термелерин комуздун коштоосунда аткарган. Ал «Жүрөктү жүрөм дарылап», «Айдай кызга» ж.б. обондорду жараткан жана көркөм окуунун чебери болгон. «Сүйүү жаңырыгы» киносунда Бектемирдин, «Ак кемеде» Орозкулдун, «Фудзиямадагы кадыр түндө» Арзыматтын, «Эрте жаздагы турналарда» Бейшембектин, «Ак куулар конгон айдың көл» киносунда Сабырбектин, «Эл арасында» киносунда Кубаттын, «Уркуяда», Куландын, «Ак илбирстин тукумунда» Жарчынын ж.б. ролдорун аткарган. 1992-жылы «Кыргыз Республикасынын эл артисти» наамы берилип, бир катар медалдар менен сыйланган. Аткарылып жүргөн чыгармалары «Жүрөктү жүрөм дарылап» с. К.Алмазбековдуку «Айдай кызга» с. К.Алмазбековдуку «Кыйнабай жүрчү» с. О.Кутманалиевдики «Гүлдесте» с. З.Иманалиевдики ж.б. == Ырларга обондору == «Жүрөктү жүрөм дарылап» сөзү К.Алмазбековдуку, «Айдай кыз» (сөзү К. Алмазбековдуку). «Кыйнабай жүрчү» (өзүнүкү), «Гүлдесте» (3. Иманалиев) жана башка ырларга обон чыгарган. Көркөм окуунун чебери. == Кинодо аткарган ролдору == Бектемир, Орозкул, Арзымат, Бейшембек (""Сүйүү жаңырыгы"", ""Ак кеме"", ""Фудзиямадагы кадыр түн"", ""Эрте жаздагы турналар"", Б. Шамшиев), Сабырбек (""Ак куулар конгон айдын кел"", Ю. Борецкий), Асанбек, Мыкаачы (""Түркүн тагдырлар"", ""Кайран эл"", Д. Садырбаев), Кубат (""Эл арасында"", Б. Шамшиев, А. Суйундуков), Кулан, Жарчы (""Уркуя"", ""Ак илбирстин тукуму"", Т. Океев) жана башка. == Сыйлыктары == Медалдар менен сыйланган. == Колдонулган адабияттар == Чүй облусу энциклопедия. Бишкек-1994-ж. == Айрым шилтемелер == ОРОЗБЕК ДАСТАНЧЫ ЭЛЕ ""Ал керемет жан эле..."" Archived 2017-06-10 at the Wayback Machine «ОРОЗКУЛ» ЖАШООДО БООРУКЕР АДАМ ЭЛЕ... Орозбек Кутманалиев көз жумду Сокулук райондук маданият үйүнө Орозбек Кутманалиевдин наамы ыйгарылды(жеткиликсиз шилтеме)",ky,Random,,https://ky.wikipedia.org/?curid=8802,365,8802.0,['ru'],False,Random,Aléatoire
,Куряк (дарыя),"Куряк - Орусиядагы дарыя. Челябинск облусу, Оренбург облусу, Башкыртстан Республикасы жер аймактарын агып өтөт. Дарыя куйган жери - Чоң Кизил дарыясынын оң жээгинен 148 км алыстыкта орун алган. Дарыянын узундугу - 12 км. == Суу реестринин маалыматтары == Орусиянын мамлекеттик суу реестринин маалыматы боюнча Урал бассейнинин айланасында жатат, дарыянын суу чарбачылык бөлүгү - Урал дарыясы Магнитогорск суу тармагынан Ириклинск суу тармагына чейин. Дарыянын айрыгы - Саласы болмайды, дарыя бассейни - Урал (бассейнинин Орусиядагы бөлүгү). Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 12010000312112200002004 Гидрологиялык изилдөө (ГИ) коду - 112200200 Бассейндин коду - 12.01.00.003 ГИ томунун номуру - 12 ГИ боюнча чыгарылышы - 2 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine Калып:Магнитогорск суу тармагынан Ириклинск суу тармагына чейин Урал бассейни",ky,Random,,https://ky.wikipedia.org/?curid=110428,148,110428.0,['ru'],False,Random,Aléatoire
,Беш-Белчир минералдуу арашан суусу,"Беш-Белчир минералдуу арашан суусу - дарыланууга жарамдуу жылуу булактар. Нарын облусунун Ат-Башы районунда, Нарын шаарынан 90 км, Ат-Башы кыштагынан 60 км түштүк-чыгыш тарапта, Ат-Башы кырка тоосунун түштүк-чыгыш капталындагы Арашан өзөнүнүн боюнда, деңиз деңгээлинен 3300 м бийиктикте. Булактар жергиликтүү элге илгертен белгилүү болсо да, алар жөнүндө алгачкы геол. маалымат 1920-ж. берилген. Суу девон мезгилинде пайда болгон акиташ тоотек катмарларынан чыгып, бири биринен 30 км аралыкта жайгашкан эки кайнар булактан турат. Дарылоочу негизги табигый фактору - көмүр кычкыл газдуу (СО2-0,44-1,3 г/л), гидрокарбонат-натрий-кальцийлүү суу (минералдануусу 3,5 г/л, температурасы 20°С); суткалык дебити 436 м3. Сууну ичүүгө жана ичеги-карын, бөйрөк ооруларын дарылоого болот. Суусу дарылануу үчүн жана суусундук катары «Арашан» деген ат менен бөтөлкөгө куюлуп алынат. == Колдонулган адабияттар == Кыргызстандын кен байлыгы: Энциклопедиялык окуу куралы/Мамлекеттик тил жана энциклопедия борбору. Бишкек - 2004, ISBN 9967-14-009-7",ky,Random,,https://ky.wikipedia.org/?curid=25455,130,25455.0,['ru'],False,Random,Aléatoire
,"Карыпкулов, Аманбек","Карыпкулов Аманбек (1939-ж. т., Талас району, Кара-Суу айылы - 2008, Бишкек) - философ, партиялык жана мамлекеттик ишмер, философия илиминин доктору (1982), профессор (1994), Кыргыз Республикасынын УИАнын корреспондент мүчөсү (1979). 1957-ж. No 6 Талас айылдык кесипчилик-техникалык окуу жайын бүтүп, Жданов атындагы колхоздо механизатор болуп иштеген. 1962-ж. Каракол педагогикалык институтунун орус тили жана адабияты факультетин бүткөн. 1962-64-ж. Каракол педагогикалык институтунда окутуучу. 1964-67-ж. КМУнун аспиранты. 1967-68-ж. КМУнун философия кафедрасында окутуучу. 1968- 73-ж. Кыргызстан КП БКнын илим жана окуу жайлар бөлүмүнүн инструктору, бөлүм башчынын орун басары, 1973-83-ж. ошол бөлүмдун башчысы. 1983-85-ж. Кыргызстан КП БКнын катчысы, 1985- 86-ж. Бишкек политехника институтунун илимий коммунизм кафедрасынын профессору, 1986-92-ж. Кыргыз педагогика илимий-изилдөө институтунун жетектөөчүсү жана башкы илимий кызматкери, 1992-жылдан Кыргыз энциклопедиясынын башкы редактору, ошол эле учурда 1994-ж. майдан Кыргыз Республикасынын мамлекеттик «Акыл» концернинин төрагасы, Улуттук илимдер академиясыныл президиумунун мүчөсү. Ошол эле учурда 1995-ж. 29-майдан Карыпкуловду Кыргыз Республикасынын Өкмөтү «Манас» эпосунун 1000 жылдыгын уюштуруу жана өткөрүү боюнча башкы координаторлукка дайындаган. Карыпкулов 80дей илимий эмгектин (анын ичинде 20дан ашууну монография жана китеп) автору. Анын эмгектери маданият, билим берүү тармактарынын социалдык проблемаларына, совет элинин тарыхый жаңы социалдык биримдик катары калыптануусунда илимдин жана элге билим берүүнун ролун ачууга жана бул иште республикадагы партиялык уюмдардын жетекчилик иш тажрыйбасын жыйынтыктоого, калктын билим децгээлин көтөрүүнүн зарылдыгын негиздөөгө арналган. «Очерки истории Коммунистической партии Киргизии» (1979), «Советский Киргизстан на этапе развитого социализма» (1981), «Могучий фактор национального языкового развития» (1981) жана башка жыйнактардын авторлорунун бири жана редактору. Анын илимий эмгектери АКШ, Германия жана башка чет өлкөлөрдө жарык көргөн. Карыпкулов Республиканын экономикасына рынок мамилеси киргенден кийин кедери кеткен китеп чыгаруу өндүрушүн кайра жандандырууга чоң салым кошту. Кыргыз ССР Жогорку Кеңешинин депутаты (1975-87), 1985-ж. Кыргыз ССР Жогорку Кеңешини төрагасы. Эки эмгек Кызыл Туу ордени жана медалдар менен сыйланган. == Орус жана кыргыз тилдериндеги эмгектери == Интернациональное воспитание в средней школе в условиях обновления общества. - Бишкек, 1991; Өнүккөн социалисттик коомдо элге билим берүү- Фр : 1985; Изучение русского языка и народное образование в Советской Киргизии (на английском языке). - США, 1985; Развитие системы народного образования - важнейший фактор укрепления интернационального единства советского народа (на немецком языке). - ГДР, 1984. == Колдонулган адабияттар == Талас облусу энциклопедия. Бишкек-1995-ж. “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104-9",ky,Random,,https://ky.wikipedia.org/?curid=10684,371,10684.0,['ru'],False,Random,Aléatoire
,Мырзакматова Анаркан,"Мырзакматова Анаркан Уз. 1954-ж. Анжиян облусундагы Фергана районунун Жабагы айылында төрөлгөн. Анжияндагы мединститутту бүтүрүп, райондо тери оорулары боюнча дарыгер болуп эмгектенет. Уздук нусканы апасы Марифаттан алган. Анаркан уздукту саймачылыктан баштаган. Саймаларында айрыкча туштук, балыш, жаздык сымал буюмдарынын жердигин таардан (кебезден ийрилип согулган бөз), тукабадан, кийизден тандайт да, «кош аяк кеште», «турна канат кеште», «кочкор мүйүз көчөтү», «кош аяк көчөтү», «теке мүйүз көчөтү», «куш канат көчөтү» өңдүүлөрдү «илме дос», «илме сайма», «чалма сайма» аркылуу ичин толтура илип саюу менен жүзөгө ашырат. Ал «ыспыты көчөтүн» түндүктүн жел боосуна, элечек кыргагына, тегирич сымал үлгүлөргө арбын пайдаланат. Уз өрмөкчүлүктүн кара термесин согот. Өзүнүн чеберчилигин сиңдиси Гүлканга жугузган. Ал кийиз буюмдарын да арбын кармайт. Сүрөтү түстүү баттамада. == Колдонулган адабияттар == Акматалиев A. Кыргыздын уз-усталары: Антология/Башкы ред. А. Карыпкулов; сүрөтчүлөрү Д. Чочунбаева, Г. В. Половникова. - Б.: КЭнин Башкы редакциясы, 1997, - 240 б. ISBN 5-89750-080-0",ky,Random,,https://ky.wikipedia.org/?curid=84644,141,84644.0,['ru'],False,Random,Aléatoire
,Паули принциби,"Паули принциби - табияттын жарым спиндүү (бирдиги боюнча) эки бирдей бөлүкчө бир убакытта бирдей абалда боло албастыгын туюнтуучу фундаменталдуу закон. 1925-ж. В. Паули атомдогу электрон үчүн сунуш кылган. Кийин бардык жарым спиндүү бөлүкчөлөргө (элементардык бөлүкчөлөр, ядролор, атомдор, молекулалар) жайылтылган. Паули принциби атомдун электрондук булутчаларынын толтурулушунун закон ченемдүүлүгүн, атом жана молекуланын спектрин так түшүндүрүүдө чон роль ойнойт. Паули принциби катуу нерселердин жылуулук, электрдик, магниттик касиеттерин окуп-үйрөнүүдө жана ядролук реакциялар теориясында маанилүү орунду ээлейт. == Колдонулган адабияттар == “Кыргызстан” улуттук энциклопедиясы: 6-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. 816 бет, илл. ISBN 978 9967-14-117 -9",ky,Random,,https://ky.wikipedia.org/?curid=60056,101,60056.0,['ru'],False,Random,Aléatoire
,Тоң амазонит кени,"Тоң амазонит кени Ысык-Көл облусунун Тоң районунда, Бөкөнбаев кыштагынан 25-27 км түштүк тарапта, Тоң, Аңгисай, Корумду коктуларынын башында, Тескей Ала-Тоонун жонунда. Аймагын соңку рифейдин порфир сымал гранит тектери түзөт. Кен альбиттешкен лейкократтуу гранит тилкесиндеги амазонит гранитинен турат. Тилкенин узундугу 10-15 км, андагы амазониттешкен зонаныкы 0,5-10 мге чейин. Амазонит жашыл түстө. Бүртүкчөлөрүнүн өлчөмү 23 см, чаңда 55 смге жетет. Жакшы сайкалданып, өтө кооз көрүнөт. Кооз буюмдарды жасоого жарамдуу. == Колдонулган адабияттар == Кыргызстандын кен байлыгы: Энциклопедиялык окуу куралы/Мамлекеттик тил жана энциклопедия борбору. Бишкек - 2004, ISBN 9967-14-009-7",ky,Random,,https://ky.wikipedia.org/?curid=25881,86,25881.0,['ru'],False,Random,Aléatoire
,Термоэлектрондук өзгөрткүч,"Термоэлектрондук өзгөрткүч (термоэмиссиялык өзгөрткүч) - термоэлектрондук эмиссия кубулушунун негизинде жылуулук энергиясын электр энергиясына түздөн-түз өзгөртүүчү түзүлүш. Термоэлектрондук өзгөрткүчтүн иштеши төмөнкү процесске негизделген: катоддон электрондор «бууланып», электроддор арасындагы аралыкты учуп өтөт да, аноддо «конденсацияланат»; сырткы тизмекте ток агымы пайда болот, ошентип пайдалуу жумуш аткарылат. Термоэлектрондук өзгөрткүчтүн ПАКы 20%тен ашат. == Колдонулган адабияттар == Мамлекеттик тил жана энциклопедия борбору. Физика. Энциклопедиялык окуу куралы. 2004 Бишкек. ISBN 9967-14-010-0",ky,Random,,https://ky.wikipedia.org/?curid=90414,65,90414.0,['ru'],False,Random,Aléatoire
,Бузавлык (Таналык куймасы),"Бузавлык (Чоң Бузавлык, Бузулук) - Орусиядагы дарыя. Челябинск облусу, Оренбург облусу, Башкыртстан Республикасы жер аймактарын агып өтөт. Дарыя куйган жери - Таналык дарыясынын оң жээгинен 124 км алыстыкта орун алган. Дарыянын узундугу - 49 км. == Суу реестринин маалыматтары == Орусиянын мамлекеттик суу реестринин маалыматы боюнча Урал бассейнинин айланасында жатат, дарыянын суу чарбачылык бөлүгү - Урал дарыясы Магнитогорск суу тармагынан Ириклинск суу тармагына чейин. Дарыянын айрыгы - Саласы болмайды, дарыя бассейни - Урал (бассейнинин Орусиядагы бөлүгү). Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 12010000312112200002790 Гидрологиялык изилдөө (ГИ) коду - 112200279 Бассейндин коду - 12.01.00.003 ГИ томунун номуру - 12 ГИ боюнча чыгарылышы - 2 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine Калып:Магнитогорск суу тармагынан Ириклинск суу тармагына чейин Урал бассейни",ky,Random,,https://ky.wikipedia.org/?curid=110307,150,110307.0,['ru'],False,Random,Aléatoire
,Зигомицеттер,"Зигомицеттер (Zygomycetes) - кургактагы сапрофиттик жана мителик жолдор менен жашоочу козу карындар. Көп ядролуу, клеткасыз мицелиясы жакшы өөрчүгөн. Айрымдарынын мицелиясы жетилген абалдагы клеткаларга ажырайт. Клеткалык кабыкты хитин жана хитозан түзөт. Жыныстык көбөйүү кыймылсыз споралар аркылуу ишке ашат. Споралар спорангияда жайгашат, кээде спора экзогендик - конидиялар болуп, ал атайын конидияны кармаган сапчада жайгашат. З-дин негизги өзгөчөлүгү - зигогамиялык жынысташуу процессинде. Бул учурда гаметалары калыптанбаган эки жанаша клеткалардын ички заттары куюлушат (копуляцияланышат). Мицелиялардын кошула турган бөлүктөрүндө тосмо пайда болот. Белгилүү бир түрлөрдө копуляция бир эле мицелияда (гомоталдык), көпчүлүгүндө ар башка мицелияларда (гетероталдык) жүрөт. Копуляция процессинен тыныгуучу зигоспора пайда болот. Зигоспоралардын өнүгүшүнөн гифтер жетилип, алардын чоку бөлүгүндө спорангиялар калыптанат. Негизги өкүлдөрү бугак козу карыны (Mucor), энтомофтора (Entomophotora), ризопус (Rhizopus). == Колдонулган адабияттар == Биология: Энциклопедиялык окуу куралы/Мамлекеттик тил жана энциклопедия борбору. -Б.:2004, ISBN 9967-14-002-4",ky,Random,,https://ky.wikipedia.org/?curid=26775,131,26775.0,['ru'],False,Random,Aléatoire
,Батырбеков Касымбек,"Батырбеков Касымбек (19.4.1949-ж.т., Каныш-Кыя айылы) - айыл чарба тармагынын көрүнүктүү ишмери, райондун ардактуу атуулу. Кыргыз айыл чарба институтун бүткөн (1973). 1973-74-жылдары “Чаткал” совхозунда техникалардын коопсуздук боюнча инженер, 1972-80-жылдары “Ак-Таш”, “Каныш-Кыя” совхоздорунда мастерской башчысы, башкы инженер, 1980-85-жылдары райондун «Кыргызайылчарбатехника» мамлекеттик өндүрүштүк бирикмесинин башкаруучусу, 1985-86-жылдары Чаткал райондун агро өнөр-жай бирикмесинин механизация жана электирлештирүү бөлүмүнүн башчысы, төраганын орун басары, 1986-87-жылдары Чаткал райкомунун айыл чарба бөлүмүнүн башчысы, 1987-90-жылдары “Чаткал” совхозунун директору, 1991-93-жылдары “Каныш-Кыя” совхозунун картошка өндүрүү боюнча арендатору, 1993-96-жылдары райондун жер инспекциясынын директору, 1996-2002-жылдары райондук администрация башчысынын орун басары - агрардык департаментинин директору, жетектөөчү адиси болуп иштеген. Кыргыз Республикасынын Президентинин “Ардак грамотасы” менен сыйланган. == Колдонулган адабияттар == Чаткал району: Энциклопедия / авт.-түз. А.Орозов и др. - Б.: «Принт Экспресс» б., 2015. - 368 б., илл. ISBN 978-9967-27-851-6",ky,Random,,https://ky.wikipedia.org/?curid=81951,124,81951.0,['ru'],False,Random,Aléatoire
,Гэри Синиз,"Гэри Алан Синиз (англ. Gary Sinise;/ səniːs / (Gary Alan Sinise) 1955-жылдын 17-мартында туулган) -америкалык актер, режиссер жана музыкант. Ал ""Эмми"" сыйлыгын, ""Алтын Глобус"" сыйлыгын алган, ""Голливуд атак-даңк аллеясынын"" жылдызы болгон жана ""Оскар"" сыйлыгына көрсөтүлгөн. Синиз бир нече эсте калаарлык ролдору менен белгилүү. Ал ""Чычкандар жана кишилер жөнүндө"" (англ. Of Mice and Men), тасмасынде Жорж Милтондун ролун ойногон. ""Форрест Гамп"" (англ. Forrest Gump) тасмасынде ""Экинчи пландагы эң мыкты актер"" номинациясында ""Оскар"" сыйлыгына көрсөтүлгөн. ""Трумен"" (англ. Trumen), тасмасындеги ролу үчүн ""Алтын глобус"" сыйлыгын алган. ""Аполлон 13"" (англ. Apollo 13) тасмасында катышкан. ""Кун"" (англ. Ransom) тасмасында детектив Жимми Шейкердин Detective Jimmy Shaker), “Нү-Йорк- кылмыш жайы” (англ. CBS series CSI: NY, 2004-13) сериалында детектив Мак Тейлордун ролун ойногон. “Жорж Уоллес”(англ. George Wallace) тасмасында Жорж Уоллестин ролу үчүн ""Эмми"" сыйлыгын алган. 2016-2017-жылдары ""Кылмышкердин ою""(англ. Criminal Minds: Beyond Border) тасмасынде агент Жек Гарреттин ролун ойногон.",ky,Random,,https://ky.wikipedia.org/?curid=96002,155,96002.0,['ru'],False,Random,Aléatoire
,Навыл-Яха (Осовей-Яха куймасы),"Навыл-Яха - Орусиядагы дарыя. Ямало-Ненец АО, Ненец АО, Коми Республикасы жер аймактарын агып өтөт. Дарыя куйган жери - Осовей-Яха дарыясынын сол жээгинен 20 км алыстыкта орун алган. Дарыянын узундугу - 12 км. == Суу реестринин маалыматтары == Орусиянын мамлекеттик суу реестринин маалыматы боюнча Төмөнкү Обь бассейнинин айланасында жатат, дарыянын суу чарбачылык бөлүгү - Кара деңизи бассейнинин дарыялары Чоң Ою дарыя бассейнинин батыш чек арасынан Скуратов тумшугуна чейин. Дарыянын айрыгы - айрыгы жок, дарыя бассейни - Печора менен Обь дарыялары аралыктарындагы Кара деңизи бассейнинин дарыялары. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 15010000112115300035777 Гидрологиялык изилдөө (ГИ) коду - 115303577 Бассейндин коду - 15.01.00.001 ГИ томунун номуру - 15 ГИ боюнча чыгарылышы - 3 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=108030,149,108030.0,['ru'],False,Random,Aléatoire
,Кыргызтелеком,"«Кыргызтелеком» ААК - эл жана шаар аралык электр байланышын (телефон аркылуу) уюштурган Кыргызстандагы ири телекоммуникация компаниясы. Анын негизги максаты республиканынын ар бир кардарынын бүткүл дүйнө менен баарлашуусун түзүү. Анда 77,84% мамлекеттин, 12,51% социалдык фонддун жана 9,65% жеке-юридикалык жактын үлүшү бар. Кызматтары: жергиликтүү, шаар жана эл аралык телефон байланышын түзүү; телеграф байланышы, радио жана теле берүү, радиофикация; автоматтык телефон байланышынын кошумча кызматтарын кардарларга көрсөтүү; маалымат кызматтары; маалыматты жеткизүү жана интернет (интернет почтасы); интеллектуалдык түйүн байланышынын кызматтарын көрсөтүү ж. б. Ага Бишкек шаардык телефон байланышы; Чүй, Ысык-Көл, Нарын, Талас, Ош, Жалал-Абад, Баткен областтык филиалдар; республикалык радиорелейдик магистралдар өндүрүшү (теле жана радио берүүлөр үчүн); балдарга билим берүү жана тарбиялоо борбору кирет. Учурда компания телекоммуникациялык байланыштарды жаңылоо долбоорлорунун үстүндө иш жүргүзүүдө (цифралык, спутник техникалык колдонуу аркылуу жүргүзүлгөн байланыш ж. б.). == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104 -9",ky,Random,,https://ky.wikipedia.org/?curid=53911,155,53911.0,['ru'],False,Random,Aléatoire
,"Катар-Жаңгак (Базар-Коргон району, Кызыл-Үңкүр айыл аймагы)","Катар-Жаңгак - Кыргызстандын Жалал-Абад облусунун Базар-Коргон районундагы айыл. Кызыл-Үнкүр айыл аймагына кирет. «Кызыл-Үңкүр» токой чарбасынын аймагында, Кара-Үңкүр суусунун оң жээгиндеги жапайы жаңгак-жемиш токоюнун арасында, деңиз деңгээлинен 1080 м бийиктикте жайгашкан. Райондун административдик борбору - Базар-Коргон айылынан 62 км түндүк-чыгыш тарапта. Жалал-Абад темир жол бекетинен 95 км аралыгында. Кыштакка жакын балдар эс алуучу жайлар - «Медик», «Алтын-Булак» лагерлери, «Кара-Булак» турбазасы жайгашкан. == Тарых == Кыштак 1932-жылы негизделген. == Калк == Калкы - 986 киши (2009-жылы). Негизинен токойчулукта жана аарычылыкта эмгектенет. == Булактар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104-9",ky,Random,,https://ky.wikipedia.org/?curid=40808,106,40808.0,['ru'],False,Random,Aléatoire
,Озериха (Юза куймасы),"Озериха - Орусиядагы дарыя. Кострома облусу, Вологда облусу, Нижегород облусу жер аймактарын агып өтөт. Дарыя куйган жери - Юза дарыясынын оң жээгинен 92 км алыстыкта орун алган. Дарыянын узундугу - 15 км. == Суу реестринин маалыматтары == Орусиянын мамлекеттик суу реестринин маалыматы боюнча Жогорку Волга бассейнинин айланасында жатат, дарыянын суу чарбачылык бөлүгү - Унжа башатынан аягына чейин. Дарыянын айрыгы - Рыбинск суу куймасынан төмөн Ока куюлушуна чейинки Волга куймасынын бассейндери, дарыя бассейни - Куйбышев куймасына (Ока бассейнин кошпогондо) чейинки (Жогорку) Волга. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 08010300312110000014641 Гидрологиялык изилдөө (ГИ) коду - 110001464 Бассейндин коду - 08.01.03.003 ГИ томунун номуру - 10 ГИ боюнча чыгарылышы - 0 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=110707,146,110707.0,['ru'],False,Random,Aléatoire
,Москва мамлекеттик академиялык көркөм институту,"Москва мамлекеттик академиялык көркөм институту В. И. Суриков атындагы - Россиядагы сүрөт искусствосу боюнча жогорку көркөм окуу жайы. Живопись жана ийчилик окуу жайы менен байланыштуу. 1937-жылы Москва сүрөт институту аталып, 1948-жылы В. И. Суриковдун ысмын алган. Окуу жайдын реалисттик сүрөт искусствосунун очогуна айланышына анын алгачкы ректорлору И. Э. Грабарь менен С. В. Герасимовдун (1930-40-жылы) салымдары зор. Институтта ар кандай мезгилдерде ири чебер сүрөткерлер тобу (Д. С. Моор, Б. В. Иогансон, А. А. Дейнека, В. А. Фаворский, М. Г. Манизер, Д. К. Мочальский, С. А. Чуйков, А. М. Грицай, Н. В. Томский, В. А. Лазарев, Т. Т. Салахов жана башкалар) сабак беришкен. Институтта живопись, графика, скульптура факультеттери, станоктук, театр-жасалга, монумент живописи, китеп, плакат, станоктук графика өнөрканалары бар. Институтта Европа, Азия, Африка өлкөлөрүнөн келген студенттер билим алышат. Кыргызстандан А. Мухитдинов (скульптор), С. Төрөбеков, М. Сыдыкбаев (театр художниги), А. Бейшенов, Ж. Кадралиев, Ж.Үмөтов, К. Аманкожоев, А. Асранкулов (живописчи) жана башкалар. сүрөтчүлөр билим алышкан. Эмгек Кызыл Туу ордени менен сыйланган. == Колдонулган адабияттар == “Кыргызстан” улуттук энциклопедиясы: 5-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. илл. ISBN 978 9967-14-111 -7",ky,Random,,https://ky.wikipedia.org/?curid=66762,183,66762.0,['ru'],False,Random,Aléatoire
,Шайтанка (Лобва куймасы),"Шайтанка - Орусиядагы дарыя. Свердлов облусу, Түмөн облусу жер аймактарын агып өтөт. Дарыя куйган жери - Лобва дарыясынын сол жээгинен 115 км алыстыкта орун алган. Дарыянын узундугу - 12 км. == Суу реестринин маалыматтары == Орусиянын мамлекеттик суу реестринин маалыматы боюнча Иртыш бассейнинин айланасында жатат, дарыянын суу чарбачылык бөлүгү - Тавда дарыясынын башатынан аягына чейин, Сосьва дарыясын кошпогондо башатынан Морозково айылындагы суу өлчөө постуна чейин. Дарыянын айрыгы - Тобыл, дарыя бассейни - Иртыш. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 14010502512111200011062 Гидрологиялык изилдөө (ГИ) коду - 111201106 Бассейндин коду - 14.01.05.025 ГИ томунун номуру - 11 ГИ боюнча чыгарылышы - 2 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=110111,138,110111.0,['ru'],False,Random,Aléatoire
,Тергөө кароосу,"Тергөө кароосу - кылмыш издерин жана башка буюмдай далилдерди табуу, окуянын жагдайын жана иш үчүн мааниси бар жагдайларды айкындоо максатында ишке ашырылуучу тергөө иш-аракеттери. Төмөнкү аракеттер жүргүзүлөт: окуя өткөн жерди кароо; өлүктү кароо; нерселерди, документтерди, мал-жандарды, окуя өткөн жер болбогон жерлерди жана орун-жайларды кароо. Айыпталуучунун (шектүүнүн), күбөнүн, жабырлануучунун күбөлөндүрүүсү Т. к-нун бир түрү. Т. к-нун ар бир түрүнүн, аны жүргүзүүнүн тактикасын аныктоочу өз өзгөчөлүгү болот. Ошентсе да, жүрүмдүк жана тактикалык мүнөздөгү бир катар жалпылыктары да бар. Алып айтсак, Т. к-н өткөрүүдө калыс күбөлөрдүн болуусу милдеттүү; тергөөчү Т. к-на катышууга айыпталуучуну, жабырлануучуну, шектүүнү, күбөнү, ал эми зарыл болгон учурларда адисти (сот медигин, криминалистти, товар жүгүртүүчүнү ж. б.) чакырууга (кээде милдеттүү) укуктуу. Объекттерди Т. к. алар табылган жерлер боюнча - өзгөчө учурларда гана - тергөө өндүрүшүнүн жеринде жүргүзүлөт. Т. к. жүрүшү жана жыйынтыктары мыйзамда белгиленген тартипте каттоого алынуусу тийиш. == Колдонулган адабияттар == Юридика аталгылары менен түшүнүктөрүнүн орусча-кыргызча түшүндүрмө сөздүгү. Илимий-маалымдама басылыш/АРД/Чекки долбоору, авторлор жамааты. - Б.: 2005, ISBN 9967-428-14-7",ky,Random,,https://ky.wikipedia.org/?curid=33839,158,33839.0,['ru'],False,Random,Aléatoire
,Мыкый үкү,"Мыкый үкү (Strix aluco), (Linnaeus, 1758): == Жалпы жана өлкөдө таралышы == Уялоо ареалы үзгүлтүктүү жана Европанын, Азиянын жана Түндүк-Батыш Африканын чегинде жатат, түндүктөн Норвегияга, Швецияга, Санкт- Петербургга, Ишимге чейин, түштүктөн Түркияга, Түндүк Иранга чейин, андан ары мыкый үкү Чыгыш Иранда жана Батыш Афганистанда жок да, чыгышты көздөй Түркстанда, Батыш Тянңшанда, Пакистанда, Индияда, Кытайда жана Кореяда кездешет . Кыргызстанда адатта Чаткал жана Фергана тоо кыркаларынын жаңгак токойлорунда, кээде Чүй өрөөнүндө кездешет . Кыш мезгилинде Гүлчөдө жана Өзгөндө кездешкендиги жөнүндө маалымат бар. == Жашаган аймактары == Токой канаттуусу, Кыргызстандын шартында эски жаңгак токойлорун артыксынтат. == Саны == Белгисиз. ==Жашоо тиричилиги (жашоо циклдары)==Кыргызстанда көбөйүү убактысы аныкталган эмес. Казакстандын коңшу райондорунда көбөйүү маалындагы үндөр майдын аягында, ал эми июлдун башында уча алган балапандар белгиленген. 2-6 жумуртка тууйт, 30 күн басат, бир айдан кийин балапандар уяны таштайт да, көпкө чейин уялоо аймагында болушат . Азыгы ар түрдүү: майда сүт эмүүчүлөр жана канаттуулар, кээде сойлоп жүрүүчүлөр, жерде-сууда жашоочулар жана коңуздар, бирок негизги бөлүгүн майда кемирүүчүлөр момолойлор жана чычкандар, биздин шартта түркстан келемиши түзөт . == Чектөөчү факторлор == Көңдөйлүү эски бактарды кыюу, негизги азыгы болгон кемирүүчүлөрдүн депрессиясы. == Көбөйтүү (колдо багуу) == Белгисиз. == Уюштурулган коргоо аракеттери == Мыкый үкү Сарычелек жана Падышата коруктарынын территориясында жашайт. == Коргоо үчүн зарыл аракеттер == Токойлордун эски бөлүктөрүндө жасалма көңдөйлөрдү түзүү. == Статусу == VII категория. Least Concern, LC. Кыргызстанда Strix aluco harmsi ( Zarudny, 1911) түрчөсү жашайт. == Колдонулган адабияттар == Кыргыз Республикасынын Кызыл китеби 2-басылышы - Бишкек: 2006. - 544 б. - ISBN 9967-23-367-2",ky,Random,,https://ky.wikipedia.org/?curid=50250,248,50250.0,['ru'],False,Random,Aléatoire
,Поль Дирак,"Дирак Поль Адриен Морис (8.8.1902, Бристоль - 1984) - англиялык физик-теоретик, квант механикасын негиздөөчүлөрдүн бири, Лондон королдук коомунун мүчөсү (1930), Нобель сыйлыгынын лауреаты (1933). Дирак СССР ИАнын чет элдик (1931) жана бир катар чет мамлекеттик академиялар менен коомдордун мүчөсү. Бристоль, кийин Кембриж университетинде окуган. Кембриж университетинин (өз убагында И. Ньютон жетекчилик кылган кафедранын) профессору (1932). Дирак квант механикасындагы өзгөртүп түзүү теориясын (1926-27), башкача айтканда толкун функциясынын симметриялуулук касиеттери менен статистикалык бөлүштүрүүнүн арасындагы байланышты тактап, квант статистикасына чоң салым киргизген. Салыштырмалуулук теориясынын маселелерин канааттандыруучу электрондук квант механика теориясын (1928) түзгөн. Дирактын теориясы электрондун спинин, Зееман эффектисин жана суутек атомунун спектрдик структурасын түшүндүргөн. Дирак теориясынын өзгөчөлүгү массасы электрондун массасына барабар оң заряддуу бөлүкчөнүн бар экендигин алдын ала айткандыгында. 1932-ж. позитрондун (антибөлүкчөлөрдүн) жана аннигиляция процессинин ачылышы Дирак теориясынын тууралыгын далилдеди. Дирактын талаанын квант теориясынын түрдүү маселелерине арналган бир нече эмгеги теориялык физикада кеңири колдонулууда. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=47461,164,47461.0,['ru'],False,Random,Aléatoire
,Менчик,"Менчик - 1) экономикалык түшүнүк катары - жаратылыш предметтерин, табигый жана эмгек менен түзүлгөн нерселерди жеке адамдардын жана жамааттардын ээлеп турушуна байланышкан коомдук-өндүрүштүк мамилени билдирет; 2) юридикалык түшүнүк катары - мүлктүн белгилүү бир жактарга - жеке адамдарга же жамааттарга белгилүү бир шарттарга жана белгилүү бир таризге таандык экенин тастыктайт (субъективдүү маанидеги менчик укугу), КР Конституциясында жана жарандык мыйзамдарында менчиктин мамлекеттик менчик, муниципалдык менчик, жеке менчик реформалары таанылган жана алардын тең укуктуулугу кепилденген. КРнын Конституциясында менчиктин башка түрлөрүнүн болушуна да жол берилет; 3) менчиктин экономикалык мамилелерин жарандык укуктун усулдары менен жөнгө салуучу укуктук ченемдердин жыйындысын билдирген жарандык-укуктук институт (объективдүү маанидеги М. укугу); 4) кандайдыр бир субъектиге менчик укугунда таандык болгон мүлк. == Колдонулган адабияттар == Юридика аталгылары менен түшүнүктөрүнүн орусча-кыргызча түшүндүрмө сөздүгү. Илимий-маалымдама басылыш/АРД/Чекки долбоору, авторлор жамааты. - Б.: 2005, ISBN 9967-428-14-7",ky,Random,,https://ky.wikipedia.org/?curid=19498,131,19498.0,['ru'],False,Random,Aléatoire
,Товарларды кайра импорттоо,"Товарларды кайра импорттоо - бажы тартиби, КР бажы аймагынан экспорттоо тартибине ылайык ташылып чыгып кеткен атамекендик товарлардын белгиленген мөөнөттө, бажы алымдары жана салыктарсыз, ошондой эле товарларга экономикалык саясат чараларын (чектөөнү, лицензиялоону ж. б.) колдонбостон кайра ташылып киргизилиши. Товарларды мындай тартипке жайгаштыруу үчүн алар: а) ташылып чыгып кеткенден кийин 10 жылдын ичинде КР бажы аймагына ташылып кирүүсү; б) ташылып кетип жатканда кандай болсо, табигый эскирүүдөн, болбосо ойдогудай шарттарда ташуу жана сактоодон тозуудан башкасы дал ошондой абалда болууга тийиш. Т. к. и-до товарларды ары-бери ташыган адам, товарларды ташып чыгуу учурундагы көрсөтүлгөн башка жеңилдиктер катары алган суммаларды кайтарып берет. КР бажы мыйзамдары Т. к. и. үчүн бир катар шарттарды карайт, б. а. товарлар: а) эркин жүгүртүм статусуна ээ болушу, же болбосо КР бажы аймагынан ташылып чыгып кетип жатканда чет өлкөлүк товарларды кайра иштетүүнүн продуктусу болушу; б) аларды ташып чыккан учурдан тартып 3 жылдын ичинде , ал эми убактылуу ташылып кеткен товарлар - убактылуу ташылып кетүүгө белгиленген мөөнөттүн ичинде кайра импорттоо бажы тартибине билдирилиши; в) табигый эскирүүдөн же ойдогудай шарттарда ташуудан, сактоодон жана пайдалануудан тозуудан башкасы күнү бүгүнкүдөй абалда болуусу; г) бажы органдарына товарларды кайра импорттоо бажы тартибине жайгаштыруу үчүн зарыл болгон шарттарды бышыктоочу баардык документтерди жана маалыматтарды товарларды кайра импорттоочу адам өзү көрсөткөндөн башка учурларда, товарды ташып чыккан киши тарабынан декларациялануусу керек. == Колдонулган адабияттар == Юридика аталгылары менен түшүнүктөрүнүн орусча-кыргызча түшүндүрмө сөздүгү. Илимий-маалымдама басылыш/АРД/Чекки долбоору, авторлор жамааты. - Б.: 2005, ISBN 9967-428-14-7",ky,Random,,https://ky.wikipedia.org/?curid=33934,230,33934.0,['ru'],False,Random,Aléatoire
,Байкуш сымалдар,"Байкуш сымалдар (Caprimulgiformes) - филогенези үкү сымалдарга жакын куштар түркүмү. Тумшугу кыска, оозунун кыйыгы чоң. Күүгүмдө жана түнкүсүн активдүү. 93 түрү, 5 тукуму, анын ичинде гуахаро, алп чоң байкуштар жана кадимки байкуштар (козодойлор) белгилүү. Жумурткасын ургаачысы жана эркеги басат. Кадимки байкуштун канаты жана куйругу кыска, жүнү жумшак, түсү коргонуу кызматын аткарат. Учканда үн чыгарбайт. Көзү чоң. Бутакты бойлой конушат. Анын 18 уруусу, 70 түрү кеңири таралган. Мээлүүн кеңдикте жашагандары келгин куштар. КМШ өлкөлөрүндө 3 түрү кездешет. Кадимки байкуш чыгышта таралган, дене узундугу 28 смге чейин жетет. Токой четинде, кыйылган токойдо жана токойсуз ээн жерлерде жашайт. Жумурткасын жердеги чуңкурга тууйт. Балапандары калың тыбыт менен капталган. Май коңузу менен азыктанат. == Колдонулган адабияттар == «Кыргызстан». Улуттук энциклопедия: 2-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2007. 808 бет, илл. ISBN 978 9967-14-055 -4",ky,Random,,https://ky.wikipedia.org/?curid=48917,137,48917.0,['ru'],False,Random,Aléatoire
,Ыктымалдуулук,"Ыктымалдуулук - чексиз жолу кайталанган шартта кандайдыр белгилүү окуянын пайда болуу мүмкүндүгүнүн сандык мүнөздөмөсү. Ыктымалдуулук түшүнүгү кандайдыр бир окуянын болуу мүмкүндүгүн сан түрүндө туюнтуу үчүн киргизилип, ал Ы-тун классикалык аныктамасынан келип чыгат. Кандайдыр бир окуяны (А) кайталанып болгон санынын (т) кайталанууга мүмкүн болуучу бардык санына (п) катышы Ы. деп аталат да, р(А)= т/п деп жазылат. Бул Ыктымалдуулуктун классикалык аныктамасы деп аталат. Мис., мамлекеттик утуш лотереясынын 10 млн облигациясынын бир тиражында бир ири утуш болуп, ал эми кандайдыр шаарга 500 миң облигация таркатылса, анда ал шаарда жашаган адамдардын ири утушту алуу Ыктымалдуулуу 500000/10000000=1/20 ге барабар. Кээ бир учурларда Ыктымалдуулутун сан маанисин аныктоо үчүн статистикалык метод ылайыктуу. Мис., эгер 100 жолу атканда 39 жолу бутага тийсе, анда анын бутага тийүү Ыктымалдуулуугу 39/100«4/10ке барабар. Классикалык же статистикалык метод менен аныкталган Ыктымалдуулу боюнча ыктымалдык теориясынын эрежелерине ылайык жаңы Ы. эсептелиниши мүмкүн. Мис., эгер бутаны атууда бутага тийүү Ыктымалдуулугу 4/14кө барабар болсо, анда 4 жолу атканда жок дегенде бир жолу тиет. Мында Ыктымалдуулу 1-(1-4/10)4»0,87ге барабар. Ыктымалдуулу илимдин ар түрдүү тармагында, техникада жана эл чарбасында кеңири колдонулат, к. Ыктымалдуулук теориясы. == Колдонулган адабияттар == «Кыргызстан». Улуттук энциклопедия: 7-том / Башкы ред. Ү. А. Асанов. К 97. Б.: «Кыргыз энциклопедиясы» башкы редакциясы, 2015. - 832 б., илл. ISBN 978-9967-14-125-4",ky,Random,,https://ky.wikipedia.org/?curid=87939,202,87939.0,['ru'],False,Random,Aléatoire
,Le Sserafim,"Le Sserafim (кор.르세라핌) - 2022-жылы Түштүк Кореядагы HYBE жана Source Music компанияларына тарабынан түзүлгөн 5 катышуучудан турган кыздар тобу. Алардын дебюттук ""Fearless"" аттуу сингли 2022-жылдын 2-майында чыккан. == Аталышы == Топтун аты ""I’m Fearless"" деген сөздүн анаграммасы болуп, ""LESSERAPHIM"" термининен алынган. Бул сөз ""Seraphim"" деген 6 канаттуу асман периштеси деген маанини билдирет. Бул символизм топтун күчтүү жана коркпогон концепциясын чагылдырат. == Мүчөлөр == Ким Чхевон (김채원) - жетекчи, вокалист жана бийчи. Сакура (사쿠라) - вокалист, рэпер жана бийчи. Хо Юнжин (허윤진) - вокалист жана рэпер. Кадзуха (카즈하) - суб-вокалист, рэпер жана бийчи. Хон Ынче (홍은채) - вокалист, бийчи (макнэ). === Мурунку мүчө === Ким Га-рам == Le Sserafim расмий дүкөнү == Le Sserafim Official Store == Социалдык тармактарда == Instagram YouTube Facebook == Булактар == Source Music/Le Sserafim (расмий сайт) Kpop & celebrity profiles/LE SSERAFIM Members Profile (мүчөлөр)",ky,Random,,https://ky.wikipedia.org/?curid=136596,144,136596.0,['ru'],False,Random,Aléatoire
,Дисперсиялык анализ,"Дисперсиялык анализ - дисперсиялык системадагы заттардын майда бөлүкчөлөрүнүн өлчөмдөрүн, дисперстик даражасын аныктоо методдору. Дисперсиялык анализ седиментациялык, оптикалык жана электрондук микроскопия, кондуктометрия, нефелометрия, диффузиялоо жана башка жолдор менен жүргүзүлөт. Тоотек, топурак, курулуш материалдары, куйма жана башка заттар көп касиеттерин дисперстүүлүгүнө жараша өзгөртөт. Дисперсиялык анализ илимдин жана өндүрүштүн түрдүү тармактарында системалардын (суспензия, эмульсия, золдор, адсорбенттер жана башка) дисперстүүлүгүн аныктоодо жана топурактын асылдуулугун көтөрүүдө, цементтердин, түрдүү эмульсиялардын сапатын жакшыртууда, жогорку сорттогу куймаларды, синтездик материалдарды даярдоодо жана башка тармактарда колдонулат. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=47478,99,47478.0,['ru'],False,Random,Aléatoire
,Челябинск,"Челябинск - Россиядагы шаар (1787-жылдан). Челябинск облусунун адм. борбору. Түштүк Уралдын чыгыш капталында, Миасс д-нын боюнда. Калкы 1,18 млн (2024). Ири жол тоому жана т. ж. түйүнү. Эл аралык аэропорту бар. Метрополитен курулууда. Ири өнөр жай борбору. Кара жана түстүү металлургия (металлургия, куур прокат, цинк өндүрүү заводдору, электр металлургия комбинаты), машина куруу жана металл иштетүү (заводдору: «Полёт», «Прибор», «Станкомат», «Теплоприбор»), курулуш материалдары, тамакаш, жеңил, жыгаччылык. өнөр жай ишканалары иштейт. ГРЭС, ЖОЖдор (а. и. университет), театрлар (а. и. опера жана балет), музейлер (а. и. край таануу), сүрөт галереясы, тарыхый-маданий эстеликтер бар. Чеп катары 1736-ж. негизделген. == Колдонулган адабияттар == «Кыргызстан». Улуттук энциклопедия: 7-том / Башкы ред. Ү. А. Асанов. К 97. Б.: «Кыргыз энциклопедиясы» башкы редакциясы, 2015. - 832 б., илл. ISBN 978-9967-14-125-4",ky,Random,,https://ky.wikipedia.org/?curid=87773,122,87773.0,['ru'],False,Random,Aléatoire
,Алтыбаев Каныбек Аманович,"Алтыбаев Каныбек Аманович (15. 7. 1942-ж. туулган, Жалал-Абад облусу, Токтогул району, Көдүл айылы -22. 4. 2005) - генерал-майор (1994). В. И. Ленин атындагы Ташкент командалык жогорку аскер окуу жайын (1966), «Аткычтар» жогорку курсун (1972) бүткөн. Окуу жайын бүткөндөн кпйин Түркестан аскердик округунда взводдун командири, 1974-79-ж. Ош облусунун Майлысай, Ош шаарында саясий бөлүмдүн начальниги, Ноокат районунун аскер комиссариатында бөлүмдүн начальниги, 1979-80-ж. Афганстандын Аскер Күчтөрүнүн техник, департаментинин саясий бөлүмүнүн начальнигинин кеңешчиси, 1980-95-ж. Ош облусунун аскер комиссары, 1996-жылдан укук коргоо органдарынын жана күч структураларынын ишин координациялоо бөлүмүнүн башчысы болуп иштеген. == Колдонулган адабияттар == “Кыргызстан” улуттук энциклопедиясы: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=50845,110,50845.0,['ru'],False,Random,Aléatoire
,Папуа аймагы,"Папуа аймагы (англ. Territory of Papua) - Жаңы Гвинея аралынын түштүк-чыгыш бөлүгүн ээлеген Британ колониясы, XX кылымдан тартып Австралиянын колониясы. 1949-жылы Австралиянын Жаңы Гвинея аймагы колониясы менен бириктирилип, Папуа-Жаңы Гвинея аймагы түзүлгөн. === Негизги маалымат === Археологиялык далилдер көрсөткөндөй, адамдар Жаңы Гвинеяга кеминде 60 000 жыл мурун келишкен. Меланезиялыктар таштын куралдарды жасашкан жана айыл чарбасы менен алектенишкен. XVI кылымдын башында Тынч океандын түштүгүндө сүзүп жүргөн португал жана испан саякатчылары Жаңы Гвинеянын сууларына жеткен, 1526-27-жылдары Хорхе де Менезиш жергиликтүү тургундар «Папуа» деп атаган аралга туш болгон. 1545-жылы испаниялык Иньиго Ортис де Ретес аралдын тургундары менен Африканын Гвинея аймагында жашагандардын ортосундагы окшоштугун көрүп, аралды «Жаңы Гвинея» деп атаган. Европалыктар бул арал ачылгандан кийин бир нече кылым бою аралдын ички аймагы жөнүндө маалыматтарды билген эмес. === Басып алуу (аннекция) === 1883-жылы Квинсленд штатынын премьер-министри Томас Макилрайт, Терсди аралынын полиция кызматынын башчысы Генри Честерге (1832-1914) Порт-Морсбиге барып, Жаңы Гвинеянын чыгыш бөлүгүн аннексиялап алууну буйруган. Германиянын аймакты аннексиялаганга кызыкдар болгонунда тууралуу маалыматтар бул кадамга баруунун себеби болгон. Бул туралуу маалыматтарды «Allgemeine Zeitung» немис тилдүү гезитиндеги макаладан окууго болот. Терсди аралынын полиция кызматынын башчысы Генри Честер 1883-жылдын 4-апрелинде аннексия боюнча жарлык чыгарган, бирок Британ империясынын Өкмөтү аннексияны жактырган эмес. Британ империясынын колониялык катчысы Эдвард Генри Стэнли Квинсленд Өкмөтүнө жазган катында мындай иш-аракет Квинсленддин Британ колониясы катары конституциялык ыйгарым укуктарынан тышкары экендигин баса белгилеген. 1884-жылы 6-ноябрда Австралиянын колониялары каржылык колдоо убадасын бергенден кийин, Британиянын протектораты болуп калган. 1888-жылдын 4-сентябрында протекторат Британияга кошулуп, айрым коңшу аралдар менен биргеликте Британ Жаңы Гвинеясы деп аталып калган. 1902-жылы Папуанын британиялык бөлүктөрү Австралиянын жаңы Шериктештигинин курамына өткөн. Папуа актысы 1905-жылы кабыл алынгандан кийин, бул аймак расмий түрдө Папуа аймагы деп аталып, Австралиянын башкаруусу расмий түрдө 1906-жылы башталган. Жаңы Гвинеянын түндүк бөлүгү 1884-жылдан тартып Германиянын көзөмөлүндө болгон, ал эми 1899-жылдан тартып Германиянын Өкмөтү тарабынан Германиянын Жаңы Гвинея колониясы деп эсетелип, Кайзер Вильгельмдин жери деп аталган. 1914-жылы Биринчи дүйнөлүк согуш башталганда, Австралия 1914-жылдын 11-сентябрында Кайзер Вильгельмдин жерине аскердик экспедициялык күчтөрүнүн 2000 ыктыярчысы менен басып кирген. Бир нече жолу кагылышуулардан кийин австралиялыктар Германиянын колониясын басып алууга жетишкен. 1919-жылы Версаль тынчтык келишиминин негизинде Германия Жаңы Гвинеясы Австралияга өткөрүлүп берилип, ал Жаңы Гвинея аймагы деп аталып, Австралиянын курамына кирген. === II дүйнөлүк согуш === Тынч океандагы согуштук иш-аракеттер башталгандан көп өтпөй, Жаңы Гвинея аралына Жапондор басып киришкен. Папуа согуштун натыйжасында аз жабыркаган аймак болгон. Папуа аймагы аралдын түштүктө жайгашкандыгы жана түндүгүндө жайгашкан Оуэн-Стэнли кырка тоолору жапон аскерлеринин чабулунан табыгий коргоо болгон. Согуш учурунда жарандык башкаруу токтотулуп, эки аймакта тең (Папуа жана Жаңы Гвинея) аскердик абал киргизилген. === Жаңы Гвинея менен биригүү === II дүйнөлүк согуштан кийин Папуа жана Жаңы Гвинея актысы боюнча 1949-жылы Папуа жана Жаңы Гвинея аймактары бир аймак катары бириктирилген. Бирок Австралиянын жарандыгы үчүн аймактар бирикенине карабастан, эки аймактын ортосунда айырмачылыктар сакталган. Бул кабыл алынган акт боюнча жаңы аймакта Мыйзам чыгаруу кеңешин (1951-жылы түзүлгөн), сот системасын, мамлекеттик кызмат жана жергиликтүү башкаруу системасын киргизүү каралган. == Дагы окуңуз == Папуа-Жаңы Гвинея аймагы == Колдонулган адабияттар == Carol A. Foley. The Australian flag: colonial relic or contemporary icon? - Federation Press, 1996. - С. 81-82. - ISBN 1862871884. (англ.) == Тышкы шилтемелер == Австралиянын улуттук музейинин расмий сайты (англ.)",ky,Random,,https://ky.wikipedia.org/?curid=134155,518,134155.0,['ru'],False,Random,Aléatoire
,Нифадьев Владимир Иванович,"Нифадьев Владимир Иванович (5. 4. 1947-ж. туулган, РСФСР, Коми АССРи, Железнодорожный району, Мещура шаарчасы) - техника илимдеринин доктору (1993), профессор (1995), КР УИАнын академиги (2000), КРдин илим жана техника жаатындагы мамлекеттик сыйлыктын лауреаты (1998). Россиянын эмгек сиңирген инженери (2000), КРдин илимине эмгек сиңирген ишмер (1997). Борислав шаарында заводдо тракторист, слесарь (1965- 69), Казак ССРинин Каратау шаарында Тоо-химия комбинатында лаборант, инженер (1969-73), ФПМде илимий кызматкер (1973-86), Кыргызстан КП БКда инструктор, бөлүм башчы (1986-89), Кыргыз ССР (КР) ИАнын Физика жана механика институтунун директору (1989-93), 1993-жылдан КРСУнун ректору. Жардыруу иштери боюнча адис. 90дон ашык илимий эмгектин, анын ичинен 37 автордук күбөлүктүн ээси. «Достук» (Россия), Данакер ордендери менен сыйланган. Эмгек: Низкоплотные и сверхнизкоплотные взрывчатые смеси. Механизм детонации. Б., 1998; Детонация низкоплотных взрывчатых смесей на основе пенополистирола во внешних электрических и магнитных полях. Казань, 1998. == Колдонулган адабияттар == “Кыргызстан” улуттук энциклопедиясы: 5-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. илл. ISBN 978 9967-14-111 -7",ky,Random,,https://ky.wikipedia.org/?curid=57156,157,57156.0,['ru'],False,Random,Aléatoire
,Александр Лукашенко,"Алекса́ндр Григо́рьевич Лукаше́нко (белар. Алякса́ндр Рыго́равіч Лукашэ́нка; 30-август 1954, Копысь, Оршан району, Витеб облусу, Беларус ССР, ССРС) - мамлекеттик жана саясий ишмер, Беларусь Республикасынын президенти (1994-жылдан), өлкөнүн Куралдуу күч-төрүнүн башкы командачысы, Беларусь Республикасынын Коопсуздук кеңешинин төрагасы. А. А. Кулешов атындагы Могилёв педагогикалык институтун (1975), Беларуссия айыл чарба академиясын (1985) бүтүргөн. 1977-94-ж. советтик жана партиялык жооптуу кызматтарда иштеген. Беларуссия Жогорку кеңешинин эл депутаты (1990-жылдан). Лукашенконун демилгеси менен Беларуссия Коллективдүү коопсуздук жөнүндөгү келишим уюмуна мүчө (дек., 1993). Лукашенко Беларусь, Россия жана Казакстан өлкөлөрүнүн ортосундагы бажы уюму жөнүндөгү (январь, 1995) макулдашууга, Беларусь, Казакстан, Кыргызстан жана Россия мамлекеттеринин ортосундагы экономикалык жана гуманитардык чөйрөдөгү интеграцияны тереңдетүү жөнүндөгү келишимге (29. 3. 1996), Беларуссия, Россия, Казакстан, Кыргызстан жана Тажикстан мамлекеттеринин ортосунда Евразия экономикалык коомчулугун түзүү жөнүндөгү келишимге (10. 10. 2000) кол коюуга катышкан. 2009-ж. Беларуссия ЕСтин «Чыгыш өнөктөштүгү» программасына кирген. == Колдонулган адабияттар == “Кыргызстан”. Улуттук энциклопедия: 5-том. Башкы ред. Асанов Ү. А., Б.: «Кыргыз энциклопедиясы» башкы редакциясы, 2014. ISBN 978-9967-14-111-7",ky,Random,,https://ky.wikipedia.org/?curid=48171,154,48171.0,['ru'],False,Random,Aléatoire
,Пероксиддер,"Пероксиддер - өз ара түздөн-түз байланышкан кычкылтек атому бар химимялык бирикмелер. Орг. эмес П. кристаллдык торчосу металл ионунан жана мол. кычкылтек анионунан О 22-,О2, О3- турат. Алар жөнөкөй жана комплекстүү болуп бөлүнөт. Жөнөкөй пероксиддер. мол. кычкылтек иондору металл атомдору (катиондору) менен түздөн-түз байланышып, иондук бирикмелерге таандык болсо комплекстүү П. мол. кычкылтек иондору комплекстүү иондор курамына кирет. Жөнөкөй П. мезгилдик системанын I-II группанын металлдары П.: Li 2O2, Na2O2, K2O2, Rb2O2, Cs2O2, CaO2, SrO2, BaO2, жана башка мисал болот. Эң жөнөкөй жана кеңири колдонулуучу пероксиддер. суутек пероксиди Н2О2 кирет. П. окистендиргич касиетке ээ. Алар бир аз ысытуудан эле кычкылтекти бөлүү менен ажырайт. Орг. эмес П. техникада окистендиргич, агартуучу зат катары колдонулат. Орг. П. к-да көмүртек бир же эки атому менен байланышкан -О-О- тобу болот. Алар негизинен органикалык бирикмелер кычкылтек менен окистенишинен алынат. П. ысытканда, ультракызгылт көк нурларды таасир эткенде - О-О- байланышы үзүлүп, эркин радикалдар пайда болот. Алар тармакташкан уланма реакцияны пайда кылат. П. көпчүлүгү жарылгыч келет. Орг. пероксидди галогендөө, полимерлөө жана башка реакцияларында жана каучуктарды вулканизациялоодо, текстиль ө-нда колдонулат. Алар күйүү жана биохим. процесстерде чоң мааниге ээ. == Колдонулган адабияттар == Химия: Энциклопедиялык окуу куралы/Мамлекеттик тил жана энциклопедия борбору, 2004. - 422 б. ISBN 9967-14-021-6",ky,Random,,https://ky.wikipedia.org/?curid=28109,194,28109.0,['ru'],False,Random,Aléatoire
,Бабезиоздор,"Бабезиоздор, бабезиеллёздор малдын жугуштуу ылаңы. Babesia уруусундагы жөнөкөйлөр пайда кылат. Иксод кенеси таратат, румын окумуштуусу В. Бабеш ачып (1888), анын ысымынан аталган (1893). Муну менен көбүнчө уй, кой, эчки, жапайы айбанаттардан муфлон, аркар ылаңдайт. Ылаң көбүнчө Европа жана Орто Азияда таралган, негизги белгилери: малдын сүтү 80 %ке чейин азаят; кой, эчки, уй баласалат; ичи катат; тез арыктайт; сийдиги кызгылт, кийин кочкул кызыл болуп, канында мите пайда болот; дем алуусу начарлап, көк боору, боору, бөйрөгү чоңоюп, өтбаштыгына коюу өт толот; анемияга чалдыгат. Гемоспоридин, акаприн, беренил, азидин жана башка менен дарыланат. Алдын алуу үчүн жайыттагы жана короодогу кенени жок кылуу керек. == Колдонулган адабияттар == “Кыргызстан” улуттук энциклопедиясы: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=50961,122,50961.0,['ru'],False,Random,Aléatoire
,Кипшенга,"Кипшенга - Орусиядагы дарыя. Вологда облусу, Киров облусу, Коми Республикасы жер аймактарын агып өтөт. Дарыя куйган жери - Түштүк дарыясынын сол жээгинен 312 км алыстыкта орун алган. Дарыянын узундугу - 84 км. == Суу реестринин маалыматтары == Орусиянын мамлекеттик суу реестринин маалыматы боюнча Двина-Печора бассейнинин айланасында жатат, дарыянын суу чарбачылык бөлүгү - Түштүк дарыясы. Дарыянын айрыгы - Сухона, дарыя бассейни - Түндүк Двина. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 03020100212103000010323 Гидрологиялык изилдөө (ГИ) коду - 103001032 Бассейндин коду - 03.02.01.002 ГИ томунун номуру - 03 ГИ боюнча чыгарылышы - 0 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=107727,128,107727.0,['ru'],False,Random,Aléatoire
,Мөдөн кыргыз,"Мөдөн кыргыз - Түштүк Сибирдин, Моңголиянын аймагындагы кыргыз урууларынын бири. Азыр алар өз тилин жоготуп, халха-моңголдордун курамына сиңип кетишкен. Айрым адабияттарда «кыргыз», «бурут» уруулары кирген Түндүк-Батыш Моңголияда этностук топтор (дөрбөн, мингат ж.б.) «уранхайлар» деген ат менен да белгилүү. Мадян (моңг. - тува «мөдө») - моңгол, тува тилдеринде «сымал», «сыңары». «окшош» маанилерин туюнтат. Мөдөн кыргыз - «кыргыз өңдүү», «кыргызга окшош» дегенди түшүндүрөт. Ушул эле аймакта «хара хыргыс», «шера хырхыс», «хасха хырхыс» жана уруу-уруктар бар экендиги маалым. == Колдонулган адабият == Кыргыз Тарыхы. Энциклопедия. Мамлекеттик тил жана энциклопедия борбору. Бишкек, 2003. И. Арабаев атындагы Кыргыз мамлекеттик педагогикалык университети.",ky,Random,,https://ky.wikipedia.org/?curid=13716,96,13716.0,['ru'],False,Random,Aléatoire
,Альпен,"Альпен (нем. Alpen) - Германия Федеративдик Республикасынын Түндүк Рейн-Вестфалия жеринде жайгашкан муниципалитет. Дюссельдорф административдик округуна карайт. Везель районуна кирет. Калкы - 12 772 киши (31-декабрь, 2010-жыл). Болжолдуу аянты - 59,54 км². Мамлекет ичинде бекитилген расмий коду - 05 1 70 004. Муниципалитеттин башчысы - Томас Альс. Муниципалитет административдик курамы боюнча 4 шаардык районго бөлүнөт. == Тышкы шилтемелер == Расмий сайты Калып:Түндүк Рейн-Вестфалия райондору Калып:Германия:Везель Район:Шаарлар",ky,Random,,https://ky.wikipedia.org/?curid=64137,68,64137.0,['ru'],False,Random,Aléatoire
,Энциклопедия,"Энциклопедия (грек. enkyklios paideia - илимдин бардык тармагынан окутуу) - илим-билимдин же практикалык иш-аракеттин айрым бир (тармактуу Энциклопедия) же бардык тармагы (универсал Энциклопедия) боюнча маанилүү маалымат камтыган илимий же илимий-популярдык адабияттын бир түрү. Ал ар бир доордун илими менен маданиятынын деңгээлин гана көрсөтүү эмес, өзүн түзүп жаткан тап мүдөөсүн көздөө милдетин да аткарат. Түзүлүшү боюнча Энциклопедия алфавиттик (материал алфавит тартиби боюнча жайгашат) жана систематикалык деп айырмаланат. Көлөмүнө жараша шарттуу түрдө чоң (ондогон томдуу), кичине (10-12 т.). кыскача (4-6 т.) жана Энциклопедиялык сөздүк деп аталчу 1-3 томдук Энциклопедияларга бөлүнөт. Алардын ар бири атайын иштелип чыккан тематикалык план жана еөз тизме боюнча даярдалат. «Энциклопедия» термини антикалык доордо жалпы билим берүүчү предметтердин (грамматика, риторика, диалектика же логика, геометрия, арифметика, музыка, астрономия) жыйындысын туюнткан. Бирок кадимки Энциклопедиянын түзүлүшү жаңы мезгилге таандык. Анын тунгуч туундусу- 1751-80-ж. Францияда Д. Дидро менен Ж. Л. Д’Аламбердин редакциясында чыккан «Энциклопедия же Илимдин, искусствонун жана кол өнөрчүлүктүн түшүндүрмө сөздүгү». 17-кылымдын 2-жарымынан Европанын өнүккөн өлкөлөрунүн баары, 19-кылымдын 2-жарымында АКШ өз алдынча Энциклопедия чыгарууга киришкен. Алардан белгилуүлөрү: 1975-ж. 15-басылышы чыккан «Британия энциклопедиям.», «Эспаса» аттуу 80 том итальян энпиклопедиясы (1908-30, 1930-33). == Булактар == Кыргыз Совет Энциклопедиясы. Башкы редактор Б. О. Орузбаева. -Фрунзе: Кыргыз Совет Энциклопедиясынын башкы редакциясы, 1980. Т. 6. Тоо климаты - Яшма. -656 б.",ky,Random,,https://ky.wikipedia.org/?curid=86822,204,86822.0,['ru'],False,Random,Aléatoire
,Тактылар оюну (телесериал),"""Тактылар оюну"" (англ. Game of Thrones, орус. Игра престолов) - Дэвид Бениофф менен Д. Б. Уайс ойлоп тапкан фэнтези, драма жанрындагы америкалык телевизиондук сериал. Сериал Жорж Р. Р. Мартиндин адаптацияланган ""Муз жана от ыры"" (англ. A Song of Ice and Fire) фантастикалык романдар сериясынын биринчи сериясы. ""Тактылар оюну"" Улуу Британиянын Белфаст шаарындагы Titanic Studios тасма студиясында, ошондой эле Канада, Хорватия, Исландия, Мальта, Марокко, Испания жана АКШда тартылат. Сериалдын бетачары америкалык HBO каналында 2011-жылдын 17-апрелинде болуп өткөн, ал эми анын алтынчы сезону 2016-жылдын 26-июнунда аяктаган. Сериал 2017-жылдын 16-июлунда жетинчи сезону менен кайрадан экранга чыгып, 2018 же 2019-жылы сегизинчи сезону менен аяктайт. ""Тактылар оюну"" - ойдон чыгарылган Вестерос жана Эссос континенттеринде өтөт, бир нече сюжеттик бутактан, анын ичинде башкы үч сюжеттен жана көп сандаган актердук курамдан түзүлгөн. Биринчи башкы сюжетинде Жети падышалыктын Темир тактысы баяндалып, такты үчүн жана андан көз карандысыз болууга күрөшкөн ак сөөк үй-бүлөлөрдүн ортосундагы биримдик жана кагылыштар сүрөттөлөт. Экинчи сюжет, бийликтен ажыраган тукумдун бозгунда жүргөн жана тактыны кайтарууну эңсеген акыркы урпагынын жолу тууралуу болсо, үчүнчү окуяда, падышалыкты Түндүктө жашаган каардуу байыркы калктар менен укмуштуу жандыктардан жана кирип келаткан коркунучтуу кыштан сактоо милдетин өтөгөн чалгынчылардын биримдиги жөнүндө сөз болот. ""Тактылар оюну"" HBO каналында көрүүчүлөрүнүн рекорддук санын жыйнап, активдүү эл аралык фанаттарды да тапкан. Сериал жылаңач жана зордукту камтыган сахналары үчүн катуу сынга кабылган. Бирок, ага карабастан мыкты каармандары, тарыхы, көлөмү жана чыгармачылык баалуулуктары үчүн, ""Тактылар оюну"", сынчылар тарабынан жогору бааланган. 2015 жана 2016-жылы утуп алган ""Эң мыкты драмалык сериал"" номинациясынан баштап, ""Тактылар оюну"" жалпысынан 38 Primetime Emmy Award сыйлыгына ээ болду, бул башка прайм-тайм телевизиондук сериалдарга салыштырмалуу абдан көп. Мындан тышкары сериал ""Эң мыкты коюлган тасма"" үчүн үч жолу (2012-2014) Hugo сыйлыгынына ээ болду, 2011-жылы ""Пибоди"" сыйлыгын утуп, ""Алтын глобус"" сыйлыгынын ""Эң мыкты телевизиондук сериал"" номинациясына төрт жолу (2012, 2015-2017) татыктуу болгон. Аткаруучу курамынын мүчөсү Питер Динклэйж, прайм-тайм Эмми сыйлыгынын ""Эң көрүнүктүү экинчи пландагы актер"" номинациясын эки жолу (2011, 2015) утуп алган, ошондой эле сериалдагы Тирион Ланнистердин ролу үчүн 2012-жылы Алтын глобус сыйлыгынын ""Эң мыкты экинчи пландагы актер"" номинациясына ээ болду. Ошондой эле Лина Хиди, Эмилия Кларк, Кит Хариңтон, Мэйси Уилямс, Диана Ригг жана Макс фон Сүдов сериалдагы оюну үчүн прайм-тайм Эмми сыйлыгынын номинацияларына татыктуу болушкан.",ky,Random,,https://ky.wikipedia.org/?curid=95706,365,95706.0,['ru'],False,Random,Aléatoire
,Кургак Хабль,"Кургак Хабль (Хабль) - Орусиядагы дарыя. Краснодар крайы жер аймактарын агып өтөт. Дарыя куйган жери - Кургак Аушедз дарыясынын сол жээгинен 55 км алыстыкта орун алган. Дарыянын узундугу - 54 км. == Суу реестринин маалыматтары == Орусиянын мамлекеттик суу реестринин маалыматы боюнча Кубань бассейнинин айланасында жатат, дарыянын суу чарбачылык бөлүгү - Крюковск көлмөсү бассейнинин суу объектилери. Дарыянын айрыгы - айрыгы жок, дарыя бассейни - Кубань. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 06020001812108100005779 Гидрологиялык изилдөө (ГИ) коду - 108100577 Бассейндин коду - 06.02.00.018 ГИ томунун номуру - 08 ГИ боюнча чыгарылышы - 1 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=108522,130,108522.0,['ru'],False,Random,Aléatoire
,Тепши-Оюк дарыясы,"Тепши-Оюк - Орусиядагы дарыя. Алтай Республикасы жер аймактарын агып өтөт. Дарыянын куйган жери Чулышман дарыясынын оң жээгинен 188 км алыстыкта орун алган. Дарыянын узундугу - 14 км. == Суу реестринин маалыматтары == Орусиянын мамлекеттик суу реестринин маалыматы боюнча Жогорку Обь бассейнинин айланасында жатат, дарыянын суу чарбачылык бөлүгү - Телецкое көлүнүн бассейни. Дарыянын айрыгы - Бия жана Катунь, дарыя бассейни - Иртышка кошулган куймасына чейинки (Жогорку) Обь. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 13010100112115100001609 Гидрологиялык изилдөө (ГИ) коду - 115100160 Бассейндин коду - 13.01.01.001 ГИ томунун номуру - 15 ГИ боюнча чыгарылышы - 1 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=103587,131,103587.0,['ru'],False,Random,Aléatoire
,Пифагор теоремасы,"Пифагор теоремасы - геометрияда тик бурчтуу үч бурчтуктардын жактарынын байланышын аныктоочу теорема. Пифагор теоремасынын далилдемеси Пифагорго (б. з. ч. 6-к.) таандык деп эсептелет. Алгачкы жолу теорема тик бурчтуу үч бурчтукта гипотенуза менен катеттерде түзүлгөн квадраттардын ортосундагы катышты мүнөздөгөн: гипотенузада түзүлгөн квадрат катеттерде түзүлгөн квадраттардын суммасына барабар. Пифагор теоремасы көбүнчө төмөнкүчө окулат: тик бурчтуу үч бурчтукта гипотенузанын квадраты катеттердин квадраттарынын суммасына барабар. Тескери теоремасы: эгерде үч бурчтуктун бир жагынын квадраты калган эки жагынын квадраттарынын суммасына барабар болсо, анда бул үч бурчтук тик бурчтуу болот. == Колдонулган адабияттар == “Кыргызстан” улуттук энциклопедиясы: 6-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. 816 бет, илл. ISBN 978 9967-14-117 -9",ky,Random,,https://ky.wikipedia.org/?curid=60205,112,60205.0,['ru'],False,Random,Aléatoire
,Кан жана сөөктөр,"""Кан жана сөөктөр"" (англ. Blood and Bones, орус. Кровь и кости) (血 と 骨? Chi to Hone) Йоичи Сай тарткан жана Такеши Китано тартылган жопон тасмасы. Ал кореялык жазуучу Ян Согиру (Яң Сук-Ил) жазган ""Chi to Hone"" аттуу бир нече биографиялуу романына негизделип тартылган. Тасма 2004-жылы, 6-ноябрда алгачкы жолу Жапонияда көрсөтүлгөн. Ошондой эле 2005-жылы, 6- апрелде Жапонияда жана 2005-жылы, 16-майда Түштүк Кореяда DVD дисктерде жарык көргөн. Австралиядагы таратуу иштерин ""Madman Entertainment"" аткарып, Түндүк Америкадагы таратуу иштерин ""Tartan Video"" аткармак. Бирок компаниянын жабылгандыгы үчүн бул план ишке ашпай, ""Kino Entertainment"" жайылтуу ишин колго алган. Тасма 2008-жылы, 11-ноябрда Кошмо Штаттарда DVD дисктерде жайылтылган. Тасманын саундтректерин Таро Иваширо жазып, кийинчерээк алар iTune'да чыккан. Ал 12- ""Жапония Киносыйлыктары Аземинде"" наамга көрсөтүлүп, ""Эң мыкты актриса"", ""Эң мыкты режиссёр"", ""Экинчи пландагы эң мыкты актёр"" жана ""Эң мыкты сценарий"" наамдарын жеңип алган. Тасма 78-""Оскар"" сыйлыктарын тапшыруу аземине Жапониянын атынан ""Чет тилдеги эң мыкты тасма"" наамына расмий түрдө жөнөтүлүп, бирок наамга көрсөтүлгөн эмес.",ky,Random,,https://ky.wikipedia.org/?curid=95896,164,95896.0,['ru'],False,Random,Aléatoire
,Үтрөң мөңгүсү,"Үтрөң мөңгүсү - Түркстан жана Алай кырка тоолорунун ашташкан жериндеги татаал өрөөн тибиндеги мөңгү. Уз. 8,9 км, аянты 7,3 км2. Сох суусунун сол курамы Актерек суусунун алабынан орун алган. Мөңгүнүн башы деңиз деңг. 5000 м, этеги 2800 м бийиктикте жатат. Кар чегинин бийикт. 3620 м; абляция облусунун аянты 4,4 км2, анын 3,6 км2 морена чөкмөлөрү м-н туташ капталган. Мөңгүнүн негизги массасы кыска ж-а бийик кырлар м-н бөлүнгөн 2 кенен цирктен жылып чыгат. Азыр мөңгү тартылууда. Андан Актерек суусунун сол куймасы - Үтрөңсуу башталат == Колдонулган адабияттар == Кыргызстандын географиясы. Бишкек: Мамлекеттик тил жана энциклопедия борбору, 2004, s. 71-72. ISBN 9967-14-006-2",ky,Random,,https://ky.wikipedia.org/?curid=78619,100,78619.0,['ru'],False,Random,Aléatoire
,Мстислав Ростропович,"Ростропович Мстислав Леопольдович (27. 3. 1927, Баку - 27. 4. 2007, Москва) - советтик виолончелист, пианист, дирижёр, коомдук ишмер, педагог. РСФСРдин эл артисти (1964), СССРдин эл артисти (1966). 1932-37-жылдары Москвадагы Мусоргский атындагы музыкалык окуу жайында окуган. 16 жашында Москва консерваториясына тапшырып, С. Козолуповдон виолончель, С. Прокофьев менен Д. Шостаковичтен композиция боюнча таалим алган. 1945-ж. Ростропович музыкант-аткаруучулардын III Бүткүл союздук сынагында алтын медалга ээ болгон. 1947-ж. Прагада өткөн Жаштар менен студенттердин Бүткүл дүйнөлүк фестивалында биринчи сыйлыкка татыган. 1959-74-жылдары Москва консерваториясында окутуучу, профессор (1993). 1969-ж. Ростропович жана анын үй-бүлөсү A. И. Солженицынга колдоо көрсөткөндүгү үчүн кысымга дуушар болуп, 1978-ж. Ростропович жана анын жакындары советтик жарандыктан ажыратылып, куугунтукталган. 1974-ж. Батышта Ростропович эң алдынкы дирижёрлордун бири болуп калган. 1977-94-жылдары Вашингтондогу Улуттук симфониялык оркестрди жетектеген. Мындан тышкары Берлин, Лондон филармонияларынын жана Бостон, Лондон симф. оркестрлеринин чакыруусу менен иштеген. 1990-ж. Россияга кайтып келген. 60тан ашык композитор виолончель үчүн чыгармаларын атайын Р. үчүн (С. Прокофьев, Д. Шостакович, А. Хачатурян, Л. Берио, А. Шнитке, Л. Берстайн, А. Дютийе, О. Мессиан, В. Лютославский, К. Пендерецкий, Б. Бриттен ж. б.) жазган. 2002-ж. Лондондун «The Times» гезитинде Ллойд Уэббер Ростроповичти «Бардык замандын улуу виолончелисти» деп атаган. Ростропович кайрымдуулук иштерин жүргүзүп, Бүткүл дүйнөлүк инсан деп жарыяланган. Мамлекеттик сыйлык (1951), Лениндик сыйлык (1964), Россия мамлекеттик сыйлыгы (1991, 1995) лауреаты. «Грэмми» сыйлыгын 5 жолу алган. Көп өлкөлөрдүн ордендери жана медалдары менен сыйланган. == Колдонулган адабияттар == “Кыргызстан” улуттук энциклопедиясы: 6-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. 816 бет, илл. ISBN 978 9967-14-117 -9",ky,Random,,https://ky.wikipedia.org/?curid=62255,247,62255.0,['ru'],False,Random,Aléatoire
,Еврокөрүнүү ыр сынагы 2017,"«Еврокөрүнүү ыр сынагы 2017» -(англ. Eurovision Song Contest 2017, фр. Concours Eurovision de la chanson 2017, укр. Пісенний конкурс Євробачення 2017) - 62-чи «Еврокөрүнүү» ыр сынагы,(Швеция) Стокгольм шаарында өткөн «Еврокөрүнүү 2016» сынагынын жеңүүчү өлкөсүндө, 2017-жылдын 16-майынан 20-майына чейин Украинада өтөт.Украинага жеңишти «1944» деген ыры менен Жамала аттуу ырчы алып келген, добуштардын жыйынтыгынан соң 534 упай менен 1-орунду ээлеген === Биринчи жарымфинал === Жарымфиналдын төмөнкү катышуучу - өлкөлөрү, жана Дания, Испания, Франция добуш беришет. === Экинчи жарымфинал === Жарымфиналдын төмөнкү катышуучу - өлкөлөрү, жана Улуу Британия, Германия, Италия добуш беришет. == Дагы караңыз == Еврокөрүнүү ыр сынагы 2005 == Шилтемелер == Ырасмый сайты Калып:Еврокөрүнүү ыр сынагы 2017",ky,Random,,https://ky.wikipedia.org/?curid=76193,119,76193.0,['ru'],False,Random,Aléatoire
,Соттун токтому,"Соттун токтому - КРде сот актыларынын бир түрү. Кылмыш-жаза процессинде - өкүмдөн сырткары, ишти кароодо сот жекече кабыл алуучу чечим. Жарандык процессте сот отурумдарында чыгарылуучу сот актылары С. т. деп аталат. Мыйзамдуу күчүнө кирген сот актыларын кайра караганда өкүмдү, чечимди, аныктаманы жокко чыгаруу, өзгөртүү же өзгөртүүсүз калтыруу жөнүндө С. т. чыгарылат. Сот актыларынын ичинен КР Жогорку сотунун пленумдарынын токтомдору өзгөчө орунду ээлейт, анткени аларда мыйзамдарды колдонуу маселелери боюнча жетектөөчү түшүндүрмөлөр камтылат. Мындай токтомдор жалпы юрисдикциядагы баардык соттор үчүн милдеттүү. Конституциялык сот өндүрүшүндө КР Конституциялык сотунун жыйынтык чечими да токтом деп аталат. == Колдонулган адабияттар == Юридика аталгылары менен түшүнүктөрүнүн орусча-кыргызча түшүндүрмө сөздүгү. Илимий-маалымдама басылыш/АРД/Чекки долбоору, авторлор жамааты. - Б.: 2005, ISBN 9967-428-14-7",ky,Random,,https://ky.wikipedia.org/?curid=33547,112,33547.0,['ru'],False,Random,Aléatoire
,Төмөнкү температуралар физикасы,"Төмөнкү температуралар физикасы - физиканын төмөнкү температураларды алуу, өлчөө, колдонуу жана изилдөө методдору менен мыйзамдарын камтыган бөлүмү. Газдардын суюк абалын изилдөөдө төмөнкү температураны колдонуу чечүүчү мааниге ээ. Суюк гелий температурасындагы ар кандай заттардын касиеттерин изилдөөдө жацы, негизги фактылар жана мыйзам ченемдер аныкталды. Бул физиканын атайын бөлүмү - төмөнкү температуралар физикасынын өнүгүшүнө мүмкүндүк берди. Кадимки температурада атомдордун күчтүү жылуулук кыймылынан алардын өз ара аракеттенишине байланыштуу өзгөчө касиеттер төмөнкү температурада көрүнө баштайт. Төмөнкү температурада байкалган жаңы мыйзам ченемдер квант механикасынын негизинде тана толук түшүндүрүлөт. Төмөнкү температуралар физикасынын өнүгүшү катуу нерселердин квант теориясын түзүүгө зор түрткү берди. Өтө муздатуу ядро физикасында, жарым өткөргүчтөрдү, молекулярдык кристаллдардын оптикалык касиеттерин ж. б-ды изилдөөдө колдонулат. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Фрунзе: Кыргыз Совет Энциклопедиясынын башкы редакциясы, 1980. Т. 6. Тоо климаты - Яшма. -656 б.",ky,Random,,https://ky.wikipedia.org/?curid=80677,135,80677.0,['ru'],False,Random,Aléatoire
,Воргэ-Кэтыль-Кыкэ дарыясы,"Воргэ-Кэтыль-Кыкэ - Орусиядагы дарыя. Ямало-Ненецк АО, Краснояр крайы жер аймактарын агып өтөт. Дарыя куйган жери - Кэтыль-Кы дарыясынын оң жээгинен 71 км алыстыкта орун алган. Дарыянын узундугу - 23 км. == Суу реестринин маалыматтары == Орусиянын мамлекеттик суу реестринин маалыматы боюнча Төмөнкү Обь бассейнинин айланасында жатат, дарыянын суу чарбачылык бөлүгү - Таз дарыясы. Дарыянын айрыгы - айрыгы жок, дарыя бассейни - Таз. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 15050000112115300068254 Гидрологиялык изилдөө (ГИ) коду - 115306825 Бассейндин коду - 15.05.00.001 ГИ томунун номуру - 15 ГИ боюнча чыгарылышы - 3 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=103889,127,103889.0,['ru'],False,Random,Aléatoire
,Турсунбай Бакир уулу,"Бакир уулу Турсунбай - (17. 3. 1958-ж. туулган, Ош облусу, Кара-Суу шаары) коомдук ишмер, КРнын алгачкы Акыйкатчысы (2002-жылдан). КМУнин тарых факультетин (1984), Киев мамлекеттик университетитинин аспирантурасын (1990) бүтүргөн. 1975-77-ж. *Ошкурулуш» трестинде, Фрунзе темир-бетон буюмдарын жасоочу заводунда жумушчу, 1984-95-ж. ОшМУда окутуучу, улук окутуучу болуп иштеген. КРдин Жогорку Кеңешинин Мыйзам чыгаруу жыйынынын депутаты (1995-2000; 2000-02). Философия илимдеринин кандидаты (1990). Мамлекеттик кызматтын 1-класстагы мамллекет кеңешчиси. КРнын Атайын жана ыйгарым укуктуу элчиси. Акыйкатчы (Омбудсмен) катары жарандардьш укугун өлкөдө жана эл-аралык деңгээлде коргоп келүүдө. Медалдар менен сыйланган. == Колдонулган адабияттар == «Кыргызстан». Улуттук энциклопедия: 2-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2007. 808 бет, илл. ISBN 978 9967-14-055 -4",ky,Random,,https://ky.wikipedia.org/?curid=49135,111,49135.0,['ru'],False,Random,Aléatoire
,Абшырсай гипс кени,"Абшырсай гипс кени - Ош облусунун Ноокат районунда, Жаңарык кыштагынан 1,5 км түндүк тарапта, деңиз деңгээлинен 1790-1970 м бийиктикте. 1954-1958-ж. геол. чалгындоо иштери жүргүзүлгөн. Гипс бор мезгилинде пайда болгон чопо, акиташ, кум тектеринин арасында жатат. Гипс катмарынын калыңдыгы 50 мге жетет. Катмардагы гипс 98,81%, 1-сорттогу курулуш гипсин алууга жарактуу. Гипс кыртышты гипстентүүгө жана цемент даярдоого пайдаланса болот. Гипстин запасы C1 категориясы боюнча 1320 миң т, C2 26400 миң т. == Колдонулган адабияттар == Кыргызстандын кен байлыгы: Энциклопедиялык окуу куралы/Мамлекеттик тил жана энциклопедия борбору. Бишкек - 2004, ISBN 9967-14-009-7",ky,Random,,https://ky.wikipedia.org/?curid=25362,88,25362.0,['ru'],False,Random,Aléatoire
,Сукума (эл),"СУКУ́МА (өз аты - ва­су­ку­ма, которгондо - түндүк эл) - банту эли. Танзаниядагы эң чоң этникалык топ. Виктория көлүнүн түштүгүндө жашайт (Мванза жана Шинь­ян­га областарында). Жалпы саны 7,3 млн адам (2015). Тил Эне тили - кисукума. Андан тышкары ньям­ве­зи жана суа­хи­ли тилдеринде сүйлөшөт. Дин Көпчүлүк жергиликтүү салттуу ишенимдерди карманышат (ата-бабалардын жана рухтардын культу). Калгандары - католиктер жана мусулмандар (сүннөттөр). Чарбалык иштер Кол менен иштетилген жер чарба (сорго, таруу, жүгөрү, пахта) жана малчылык (зебу, кой, эчки). Кээ бирлери плантацияда жана шахталарда иштешет. Кол өнөрчүлүк Эркектердин кол өнөрчүлүгү - темир устачылык жана жыгач оюм, аялдардын - карапачылык. Турак жай Конуштар чоң, компакттуу, дубал менен курчалган. Турак жай (мсонге) тегерек, чатыры чөптүү. Коом Айылдык жана көп үй-бүлөлүү жамааттар, башчылыктар, бир жана эки тараптуу тууганчылыктар сакталып калган. Курактык топтор жана жашыруун союздар, бакшылар (нфуму) бар. Маданият Негизги майрамдары Саба-саба (июль) жана Нане-нане (август). Бийлерде бет каптар, керамикалык жана жыгачтан жасалган узун формадагы, мамы сымал денеси жана кичинекей тегерек башы бар фигуралар (амалеба) колдонулат. Тарых Сукума кул соодагерлеринен качуу үчүн түндүккө көчүп барган нямвезилердин урпактары. 19 кылымда алар бир нече уруулук бирикмелерди түзүшкөн. 19 кылымдын аягында сукума жашаган аймактары Германиянын Чыгыш Африка колониясына кошулган. == Булактар == Archived 2022-08-10 at the Wayback Machine Archived 2011-12-12 at the Wayback Machine",ky,Random,,https://ky.wikipedia.org/?curid=128732,204,128732.0,['ru'],False,Random,Aléatoire
,Европанын Атом Энергетикасы боюнча Коому (EURATOM-ЕУРАТОМ),"Европанын Атом Энергетикасы боюнча Коому (EURATOM-ЕУРАТОМ) - 1957-жылдагы жалпы рынокту түзгөн Рим конвенциясы ошол эле мезгилде мүчө мамлекеттердин атом энергетикасын өндүрүү, колдонуу жана бул тармакта кызматташуу саясатын координациялоо үчүн Европанын Атом Энергетикасы боюнча коому түзгөн болчу. Бул коом учурда Европадагы эң маанилүү деп эсептелген 3 уюмдун бири болуп саналат. == Колдонулган адабияттар == Эл аралык мамилелер сөздүгү/ Түз. Аббас Караагачлы; котор. Топчугүл Нармаматова, -Б.:КТМУ, 2008.- б. ISBN 978-9967-24-921-9",ky,Random,,https://ky.wikipedia.org/?curid=83725,68,83725.0,['ru'],False,Random,Aléatoire
,"Греков, Митрофан Борисович","Греков, Митрофан Борисович (1911-жылга чейин Мартыщенко Митрофан Павлович; 1882-1934) - сов. живописчиси, баталист. Одесса сүрөтчүлөр окуу жайында (1898-1903), кийин Петербург сүрөт академиясында (1903-11) окуган. Советтик баталдык живопистин баштоочусу. Граждандык согуштун (1918-20) реалдуу окуяларына алгачкылардан болуп кайрылган. Чыгармаларында 1-Атчандар армиясынын даңктуу жолу жана Совет бийлиги үчүн күрөшкөн элдин образы чагылдырылган: “Будённыйдын отрядына” (1923), “Тачанка” (1925), “Биринчи атчандар армиясынын сурнайчылары” (1934) жана башка (баары Третьяков галереясында). 1935-ж. түзүлгөн Аскер сүрөтчүлөрүнүн студиясы Г-дун ысымында. == Колдонулган адабияттар == Кыргыз сүрөт искусствосу: Энциклопедиялык окуу куралы/Мамлекеттик тил жана энциклопедия борбору. -Б.:, 2004",ky,Random,,https://ky.wikipedia.org/?curid=31791,87,31791.0,['ru'],False,Random,Aléatoire
,Девон мезгили,"Девон мезгили (системасы), девон - палеозой заманынын ортосундагы геологиялык мезгил; жер кыртышындагы тоо тек катмарларынын палеозой тобундагы системасы. Силур мезгилинен (системасынан) кийин, таш көмүр мезгилинен (системасынан) мурда турат. 1839-ж. англиялык геологдор Р. Мурчисон жана А. Седжвик Улуу Британиянын Девоншир графтыгынын аймагында өз алдынча системага бөлүп, аны ошол графтыктын аты менен атаган. Девон мезгили 410 млн жыл мурда башталып, узактыгы 60 млн жылга жакын созулган. Анда пайда болгон тоотек катмарлары 3 бөлүмгө (астыңкы, ортоңку жана үстүңкү), 7 яруска ажыратылган, алардын астынкы 3 ярусу азырынча толук аныктала элек. Девон мезгилинин башталышында мурда болуп өткөн каледон тектон бүктөлүүлөрүнүн таасиринен жер бетинин көп бөлүгү көтөрүлүп, деңиздер тартыла баштаган. Ал жерлерде байыркы кумдук чополордон түзүлгөн кызыл түстүү лагуна-континенттик чөкмөлөрдүн калың катмарлары пайда болгон. Девон мезгилинин ортосунда жана аяк ченинде платформалар менен геосинклиналдарда жер бети кайрадан чөгүп, суу каптай баштаган. Девон мезгилинде көпчүлүк жерде, айрыкча геосинклиналь аймактарда магманын сыртка атылып чыгышынан тоотектер түзүлгөн; айрым жерде галоген чөкмөлөрүнүн (доломит, гипс, ангидрит, таш туз жана башка) топтолуусу жүргөн. Девон мезгилинде жаныбарлар жана өсүмдүктөр дүйнөсү силур мезгилине караганда кескин өзгөрүүлөргө учураган. Жаныбарлардан брахиоподдор өтө өөрчүп, анын теребратулид, продуктид сыяктуу жаңы түрлөрү чыккан. Спирифериддер менен ринхонеллиддер кеңири тараган. Атрипиддер менен пентамериддер девондун аягында толук кырылып калган. Граптолиттер мезгилдин башталышында жашаган. Гониатиттер менен климениялар жаңыдан пайда болгон. Кораллдар болсо дагы эле чоң роль ойногон. Моллюскалар, мшанкалар, фораминифералар мурдагыдай эле жашоосун уланткан. Зор өлчөмдөгү рак сымалдардын өнүгүүсү күчөгөн. Омурткалуулардан баш сөөксүз жана азыркы балыктар өнүгүп, Девон мезгилинде чоң мааниге ээ болгон. Өсүмдүктөрдөн мезгилдин аягында жок болгон псилофиттер, жаңыдан пайда болгон папоротник сымалдар, птеридоспермдер, плаундар жана кырк муундар кеңири таралган. Кен байлыктардан негизинен нефть менен газ, таш туз менен гипстин ири катмарлары, боксит, таш көмүр жана күйүүчү сланецтер, жездүү кумдуктар, темир-марганец жана коргошун кенташтары пайда болгон. Кыргызстанда деңиз түбүндө акиташ теги менен бирге химиялык чөкмөлөр түрүндө пайда болгон бир нече коргошун кени Девон мезгилинде полиметалл-карбонаттар формациясында жайгашкан. == Колдонулган адабияттар == Кыргызстан:энциклопедия Геологические строение СССР. Т. 1 - Стратиграфия. М., 1968; Чарыгин М. М., Васильев Ю. М. Общая и историческая геология. М., 1968; Асаналиев У. Литология и рудоносность девонских и нижне каменноугольных отложений Срединного Тянь-Шаня. Ф., 1974.",ky,Random,,https://ky.wikipedia.org/?curid=46465,344,46465.0,['ru'],False,Random,Aléatoire
,1-январь,"1-январь (кырг. Үчтүн айынын бири) - Григорий жылсанагы боюнча жылдын 1-чи күнү, жылдын аягына чейин 364 күн (толук жылда 365) күн бар. === Эл аралык === Григорий жылсанагы боюнча Жаңы жыл. Бүткүл дүйнөлүк тынчтык күнү. === Улуттук === Куба - Бошотуу күнү. Камерун - Көз карандысыздык күнү. Словакия - Словакия республикасынын пайда болгон күнү. Танзания - Дарак отургузуу күнү. Чехия - Көз карандысыз чех мамлекетинин калыбына келүү күнү. === Кыргызстанда === 1918 - Пишпекте Кеңеш бийлиги орнотулган. 1919 - Пишпектеги Эмен саябагында Ак-Суу козголоңчулары менен кармашта шейит болгон 40 жоокердин сөөгүн коюга арналган аза күтүү зыйнаты өткөн. 1935 - Гапар Айтиев атындагы Кыргыз Улуттук Сүрөт Өнөрүнүн музейи ачылган. 1940 - Кыргызстанда алгачкы музыкалык мектеп (азыркы Петр Шубин атындагы балдар музыкалык мектеп) ачылган. 1967 - ""Кыргызстан маданияты"" гезитинин 1-саны жарык көргөн. 2003 - ""Кыргыз тилинин жаңы жазуу эрежелери"" тууралуу мыйзам күчүнө кирген. === Дүйнөдө === 1925 жылы - Норвегиянын борбор шаарынын Христиания деген аталышы Осло болуп өзгөртүлгөн. 1969 жылы - «Сениби, шашпа!» мультфильминин эң биринчи бөлүгү эфирге чыккан. 1978 жылы - Индиянын Бомбей шаарына жакын Арабия деңизине Боинг 747-237 В учагы кулап түшкөн. 1986 жылы - СССРда «Лоло менен Пепе» мультфильминин бет ачары болгон. 1993 жылы - Чехословакия Чехия жана Словакия болуп экиге бөлүнгөн. 2007 жылы - Индонезиянын Сулавеси аралына Боинг-737 учагы кулаган. 2010 жылы - Пакистанда жарылуучу заттары бар автоунааны террорчу волейбол көрүүчүлөрүн көздөй айдап барып жардырып жиберген. 2011 жылы - Египеттин Александрия шаарындагы чиркөөнүн жанында жардыруу болгон. 2011 жылы - Кот-д'Ивуардын Абиджан шаарынын ""Уфуэ-Буаньи"" стадионунда жаңы жылдык фейерверк аттырылган соң дүрбөлөң чыккан. 2014 жылы - Жердеги адамдардын саны 7 миллиард 137 миллион 577 750 адамды түзгөн. == Туулгандар == 1855 жылы - Англиялык окумуштуу Жеймс Фрэзер төрөлгөн. 1863 жылы - Франциялык коомдук ишмер, тарыхчы, педагог Пьер де Кубертен төрөлгөн. 1893 жылы - Советтик геолог, минералог, петрограф, геохимиги Дмитрий Щербаков төрөлгөн. 1893 жылы - Советтер Союзунун баатыры, генерал-майор Иван Панфилов төрөлгөн. 1895 жылы - Америкалык криминалист, ФБРдин негиздөөчүсү Эдгар Гувер төрөлгөн. 1912 жылы - Советтик тыңчы Ким Филби төрөлгөн. 1942 жылы - КРнын Мамлекеттик гимнинин авторлорунун бири Шабданбек Кулуев төрөлгөн. 1944-жылы - КРнын мурдагы премьер-министри Жумабек Ибраимов төрөлгөн. 1969 жылы - Индиялык актёр Сатяжит Шарма төрөлгөн. 1987 жылы - Британиялык актёр Колин Морган төрөлгөн. == Өлгөндөр == 1817 жылы - Немис химиги Мартин Генрих Клапрот каза болгон. 1894 жылы - Немис физиги Генрих Герц каза болгон. 1931 жылы - Голландиялык микробиолог Мартин Бейеринк каза болгон. 2009 жылы - Түштүк Африка өлкөсүнүн активдүү коомдук ишмери Хелен Сазман каза болгон. == Дагы караңыз == 1 январь",ky,Random,,https://ky.wikipedia.org/?curid=43351,423,43351.0,['ru'],False,Random,Aléatoire
,Неналь-Польморгаль-Кы дарыясы,"Неналь-Польморгаль-Кы - Орусиядагы дарыя. Ямало-Ненецк АО, Краснояр крайы жер аймактарын агып өтөт. Дарыя куйган жери - Польморгаль-Кы дарыясынын сол жээгинен 60 км алыстыкта орун алган. Дарыянын узундугу - 19 км. == Суу реестринин маалыматтары == Орусиянын мамлекеттик суу реестринин маалыматы боюнча Төмөнкү Обь бассейнинин айланасында жатат, дарыянын суу чарбачылык бөлүгү - Таз дарыясы. Дарыянын айрыгы - айрыгы жок, дарыя бассейни - Таз. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 15050000112115300067974 Гидрологиялык изилдөө (ГИ) коду - 115306797 Бассейндин коду - 15.05.00.001 ГИ томунун номуру - 15 ГИ боюнча чыгарылышы - 3 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=104098,127,104098.0,['ru'],False,Random,Aléatoire
,Благоев Димитр,"Благоев Димитр (14. 6. 1856, Заго-ричане с, -7. 5. 1924, София) - Бол-гарияда марксизмди биринчи пропагандалоочу, Болгариянын социал-демократтар жумушчу партиясын түзүүчү жана анын жетекчиси. Кедей-дыйкандын үй-бүлөсүндө туулган. Жаш чагында эле болгар элинин түрк эзүүсүнө каршы улуттук-боштондук кыймылына катышкан. 1881-85-ж. Петербург университетинде окуп, орустун прогрессчил студенттери менен жакындашкан. 1885-жылдан Софияда илимий социализмдин идеяларын пропагандалай баштаган. 1905-ж. Благоев Маркстын ""Капиталынын"" 1-томун ж. б. эмгектерин болгар тилине которгон. 1910-ж. 2-Интернационалдын 8-конгрессинде (Копенгаген) тыгызчылдар партиясынын делегациясына башчылык кылып, андагы солчулдардын В. И. Ленин уюштурган кеңешмесине катышкан. 1-дүйнөлүк согушта Благоев анын им-пер. мүнөзүн, 2-Интернационалдагы социал-шовинисттердин чыккынчылык ролун ашкерелеген. Улуу Октябрь Социалисттик революциясын кубана тосуп алып, большевиктердин идеясын пропагандалаган. 1919-ж. Болгариянын социал-демократтар жумушчу партиясы Коммунисттик партия деп аталып, Коминтернди негиздөөгө катышкан. Бирок ошол мезгилде Благоев жана бүт партия пролет, революциянын маселелери боюнча толугу менен лениндик позицияда турган эмес. Кийин Благоевдин муну мойнуна алуусу жана ал каталык-тарды ачык сынга алышы, БКПни большевиктик духта кайра курууда маанилүү роль ойноду. Благоев маркстик философия, саясий экономия, тарых, эстетика жана болгар адабияты маселелери боюнча бир катар эмгектерди жазган. == Колдонулган адабияттар == Кыргыз Совет Энциклопедиясы. Башкы редактор А. Табалдиев. -Фрунзе: Кыргыз Совет Энциклопедиясынын башкы редакциясы, 1976. Том 1. А - Бюулук -608 б.",ky,Random,,https://ky.wikipedia.org/?curid=85386,192,85386.0,['ru'],False,Random,Aléatoire
,Гапыров Абазбек,"== Инсандын Өмүр таржымалы == Сүлүктү шаарында 1958-жылдын 28-августунда кызматчынын үй-бүлөсүндө туулган. 1956-70-жылдары Сүлүктү шаарындагы No4-мектепте окуган. 1970-жылы атасы Лейлек районунун Андарак айлына кызматка которулгандыгына байланыштуу ал билим алуусун ""Искра"" атындагы мектепте улантткан. 1972-75-жылдары Ош шаарындагы В.Терешкова атындагы мектеп-интернатта окуйт. 1970-жылы КМУну бүтүп, ""айыл чарбасындагы бухгалтердик эсеп"" адистигине ээ болгон. Ошол эле жылы Кыргыз ССРинин Баалар боюнча Мамлекеттик комутетине иштөө менен эмгек чыйырын баштаган. Бул жерде ал 1988-жылга чейин экономист, жетектөөчү экономист, бөлүмдүн началниги болуп иштейт. 1988-94-жылдары Кыргыз ССРинин Мамилекеттик Пландоо комитетинин Баалар башкармасынын АПК бөлүмүнүн башчысы, башкарма начальниги, төраганын биринчи орун басары болгон. (Бул жылдары комитет бир нече ирет кайрадан уюуштурулган). Азыркы кезде кайра түзүлгөн монополияга каршы саясат боюнча Мамилекеттик департаменттин Башкы директорунун орун басары болуп иштөөдө. Үй-бүлөлүү, эки баласы бар. Кызматты максат менен Түркия, Япония, АКШ, Словенияда болгон. == Колдонулган адабият == Г.Мадаминов ""Лейлек жана Лейлектиктер тарыхы"". Бишкек 1998-жыл",ky,Random,,https://ky.wikipedia.org/?curid=8229,141,8229.0,['ru'],False,Random,Aléatoire
,Дискурсивдүү,"Дискурсивдүү (лат. сөзү discursus - ой жүгүртүү) - түздөн-түз сезим менен интуитивдүү таанып билүүдөн айырмаланып, акыл ой чабыттатып, демонстративдүү, логикалык талдоого алуу. Чындыкты тикеден-тике (интуитивдүү) жана кыйыр (далилдердин негизинде кабыл алынган) деп бөлүштүрүү Платон менен Аристотелден бери келе жатат, ал эми Дискурсивдуу термини Фома Аквинскийден кездешет. Философиянын тарыхында Дискурсивдүү ой-жүгүртүүнүн маанисин танган да (Якоби ж. б.) жана аны ашыра баалаган да (Вольф ж. б.) мисалдар кездешет. == Колдонулган адабияттар == Мамлекеттик тил жана энциклопедия борбору. Философия энциклопедиялык окуу куралы. - Б.:2004 ISBN 9967-14-020-8",ky,Random,,https://ky.wikipedia.org/?curid=18399,83,18399.0,['ru'],False,Random,Aléatoire
,Айлампа (ирим),"Айлампа, ирим - айлан көчөк дарыянын же деңиздин үстүңкү бетиндеги айрым жерлерде суунун имерилип оргуп агышынан пайда болгон ирим. Айлампа көлмөлөрдө же агын сууларда эки агымдын кездешкен жеринде, суу нугундагы чуңкур жерлерде же анын жээгинде чыгып турган урчуктарды имерилип агарда, ошондой эле суу нугунун кескин жайылып кетер алдында пайда болот. Ал эми деңиздерде ташкын жана тартылуу толкундарынын, ошондой эле карама-каршы агымдардын кошулган жерлеринде жаралат. Айлампанын диаметри бир нече смден, океандарда бир нече кмге жетет. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=48670,97,48670.0,['ru'],False,Random,Aléatoire
,Кирилл Орловский,"Орловский, Кирилл Прокофьевич [18(30). 1. 1895, - 13. 1. 1968] - Белоруссияда партизан кыймылыкын жетекчилеринин бири. Колхоз өндүрүшүнүн уюштуруучусу, Советтер Союзунун Баатыры (1943), Социалисттик Эмгектин Баатыры (1958). 1918-жылдан КПСС мүчөсү. Биринчи дүйн. согуштун (1914-18) катышуучусу, 1918-ж. июнда партиянын тапшырмасы боюнча немец баскынчыларына каршы партизандык отряд түзгөн. Ком-составдын курсун бүткөн. 1920-25-ж. Батыш Белоруссияда партизандык топторду жетектеген. Коммунисттик жог. окуу жайын (комвуз) бүтүргөн (1930). 1937-38-ж. Испаниядагы гражд. согуш убагында күжүрмөн тапшырма аткарган, андан соц СССР ички иштер эл комиссариатынын органдарында иштеген. 1942-43-ж. Ба­рановичи обл-нын аймагында «Шумкарлар» партизандык кыймылын же­тектеген. 1943-44-ж. Белоруссиянын мамл. коопсуздук эл комиссариатында иштеген. 1945-жылдан БССР Моги­лёв обл-нын Киров р-нундагы «Рас­свет» колхозунун пред-ли, анын жетекчилиги менен колхоз өлкөдөгү алдыцкы чарбага айланган. КПССтин 20, 22 23 - съезддеринин делегаты. СССР Жог. Советинин (3-7-шайл.), БССР Жог. Советинин (2-шайл.) депута­ты. КПСС БКнын мүчөлүгүнө кан­дидат (1956-61). Белоруссия КП- нин 19-26-съезддеринде Белорус­сия КП БКга мүчө болуп шайланган. Беш Ленин ордени, Кызыл Туу, БССРдин Эмгек Кызыл Туу ордени жанa медалдар менен сыйланган. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Бишкек: Кыргыз Совет Энциклопедиясынын башкы редакциясы, 1979. Том 4. Лактация - Пиррол. -656 б.",ky,Random,,https://ky.wikipedia.org/?curid=77287,182,77287.0,['ru'],False,Random,Aléatoire
,Калий перманганаты,"Калий перманганаты, КMnО4 - кочкул кызгылт көк түстүү кристалл, тыгызд. 2,7 г/см3. Пайда болуу жылуулугу DНo298 = -194,4 кДж/моль, ысытканда балкып эрибестен, кычкылтекти бөлүп чыгаруу менен ажырайт. Сууда эрип кызгылт көк түстөгү эритмени пайда кылат. К. п. күчтүү окистендиргич . Кычкыл чөйрөдө Мn+2 чейин калыбына келет. Конц. Н2SО4 жана орг. заттар менен тийишкенде жарылууга дуушар болот. К. п. орг. заттар синтездөөдө окистендиргич катары пайдаланылат. Медицинада жана ветеринарияда дары зат катары, хим. реактив катары колдонулат. == Колдонулган адабияттар == Химия: Энциклопедиялык окуу куралы/Мамлекеттик тил жана энциклопедия борбору, 2004. - 422 б. ISBN 9967-14-021-6",ky,Random,,https://ky.wikipedia.org/?curid=27784,92,27784.0,['ru'],False,Random,Aléatoire
,"Иманалиев, Киреше","Киреше Иманалиев 1927-жылы Ысык-Көл обласынын Тоң районуна караштуу Коңур-Өлөң айылында туулган.(1927-ж т., Ысык-Көл обл., 1998, Бишкек ш.). Көрүнүктүү окумуштуу-методист, педагогика илимдеринин доктору, профессор, Кыргыз Республикасынын илимге эмгек сиңирген ишмери. Иманалиев 1957-ж. Кыргыз мамлекеттик педагогикалык институтунун тил жана адабият факультетин аяктап, кыргыз адабияты кафедрасында окутуучу болуп иштеген. Өмүрүнүн акырына чейин ошол факультетте эмгектенген. 1954-ж. филология илимдеринин кандидаты, 1956-ж. кыргыз адабияты кафедрасынын доценти болгон. 40 жылдан ашык педагогдук ишинде ал 20 жылдан ашык улуттук университеттинттин кыргыз тили жана адабиятын окутуунун методикасы кафедрасын жетектеген. Иманалиевди республикада кыргыз адабиятын окутуунун методикасы илиминин негиздөөчүсү деп эсептөөгө болот. Анын калеминен алгачкы ирет «Кыргыз адабиятын окутуунун методикасы» деген саамалык эмгек жаралып, педагогикалык жана ил. коомчулук тарабынан жылуу кабыл алынган. Ал орто мектептер жана пед. атайын орто жана жогорку окуу жайлары үчүн кыргыз адабияты б-ча бир нече окуу программаларынын жана 9-10-кл. үчүн Кыргыз совет адабияты окуу китебинин автору болгон. Бул эмгек 20 жолудан ашык басылып чыккан. И. орто мектепте кыргыз адабиятын окутуунун көп жактуу проблемалары боюнча жазылган бир нече илимий-методикалык эмгектин, 100дөн ашык илимий макалалардын да автору. Анын калеминен монографиялык, окуу-методикалык жана колдонмо эмгектер, окуу программалары жаралып, анын жетекчилиги менен пед. илимдин 10дон ашык кандидаты жана доктору даярдалган. Иманалиев илимий педагогикалык иш менен бирге эле бир катар коомдук иштерди да аткарган. Билим берүү министрлигинин алдындагы кыргыз филологиясы боюнча илимий-методикалык кеңештин төрагасы, улуттук университеттин окумуштуулар кеңешинин жана адабият боюнча докторлук диссертацияларды коргоо боюнча атайын кеңештин мүчөсү болгон. Көп жылдык педагогдук жана илимпоздук эмгеги жогору бааланып, Эмгек Кызыл Туу ордени, бир катар медалдар, «Билим берүүнүн отличниги», «Жогорку билим берүүдө жетишкен мыкты ийгиликтери үчүн» төш белгилери, Ардак грамоталар менен сыйланган. == Колдонулган адабияттар == Мамлекеттик тил жана энциклопедия борбору. Педагогика (энциклопедиялык окуу куралы). - Б.: 2004,",ky,Random,,https://ky.wikipedia.org/?curid=19996,275,19996.0,['ru'],False,Random,Aléatoire
,Кесон-Сити,"Кесон-Сити - Филиппиндеги шаар. Лусон аралынын борбордук бөлүгүндө, Түштүк-Кытай деңизиндеги Манила бухтасынан чыгышта жайгашкан. Калкы 2,3 млн (2008); калкынын саны жана ээлеген аянты жагынан Чоң Манила конурбациясынын (калкы 11,0 млн) курамына кирген шаарлардын эң ириси. Шаар 1939-ж. негизделген. 1948-76-жылдары өлкөнүн расмий борбору болгон. Жеңил, тамак-аш, химиялык жана металл иштетүү өнөр-жай ишканалары иштейт. Геология илимдери жана тоо иштери бюросу (1898), Вулканология жана сейсмология (1952), Ядро изилдөө институттары (1958), Инновация жана технология региондук билим берүү борбору (1970), 25 университет кампустары, сүрөт галереясы, музей комплекстери бар. Зоопарк жана жапайы табигый паркы уюштурулган. Өлкөнүн 1-президенти М. Л. Кесондун ысмынан аталган. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104 -9",ky,Random,,https://ky.wikipedia.org/?curid=54960,125,54960.0,['ru'],False,Random,Aléatoire
,Кең форматтуу кино,"Кең форматтуу кино - кинематографиянын эни 50-70 мм кинотасманы колдонуучу түрү. Кең форматтуу кинонун кең экрандуу кинодон айырмасы ар бир кинокадрдын экрандагы өлчөмү жана аянты үч эсе чоңойтулуп көрсөтүлөт да, кинофильм экрандан так, даана көрүнөт. Кең форматтуу кино үчүн кино тартуучу, үн жазуучу, кино көрсөтүүчү жаңы форматтагы атайын аппараттар бар. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104-9",ky,Random,,https://ky.wikipedia.org/?curid=54910,78,54910.0,['ru'],False,Random,Aléatoire
,Бирся дарыясы,"Бирся - Орусиядагы дарыя. Челябинск облусу, Башкыртстан Республикасыжер аймактарын агып өтөт. Дарыянын куйган жери - Урал дарыясынын оң жээгинен 2390 км алыстыкта орун алган. Дарыянын узундугу - 30 км. == Суу реестринин маалыматтары == Орусиянын мамлекеттик суу реестринин маалыматы боюнча Урал бассейндер округунда жатат, дарыянын суу чарбачылык бөлүгү - Урал дарыясы башатынан Жогорку Урал суу тармагына чейин. Дарыянын айрыгы - айрыгы жок, дарыя бассейни - Урал (бассейнинин Орусиядагы бөлүгү). Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 12010000112112200001375 Гидрологиялык изилдөө (ГИ) коду - 112200137 Бассейндин коду - 12.01.00.001 ГИ томунун номуру - 12 ГИ боюнча чыгарылышы - 2 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=105042,134,105042.0,['ru'],False,Random,Aléatoire
,Космос аппараты,"Космос аппараты - космос мейкиндигине учуп чыгуучу же мейкиндикте учуп жүрүүчү жабдуулардын (ракета алып жүргүч, космос ракетасы жана кемеси, автоматтык жана экипаждуу станциялар - Жер орбиталык жана планета аралык жасалма жандоочтор ж. б.) жалпы аталышы. Космос аппараты жерге жакын, орбиталык жана планета аралык; автоматтык жана учкуч башкаруучу Космоско учуучу аппарат болуп бөлүнөт. Атайын илимий-изилдөө аппаратура менен жабдылган Космос аппараты ар кандай багытта изилдөөлөрдү жүргүзүү үчүн космоско чыгарылат. «Спутник» деп аталган алгачкы Космос аппараты 1957-ж. 4-октябрда Советтер Союзунда учурулган. Кийин Космос аппараты Жер орбитасына, Айга, планеталарга учурулган. 1957-ж. ноябрда «Спутник-2» Космос аппаратында Лайка аттуу ит учурулган. 1961-ж. 12апрелде Ю. Гагарин «Восток» космос кемесинде учкан. Космос аппаратынын негизги өзгөчөлүктөрү - космоско учканда узак убакыт бою иштеши жана ошону менен бортундагы (борт аппараты) белгилүү жылуулук режиминин негизинде энергия алып, Жер менен радиобайланышын камсыз кылат. Экипажы бар Космос аппаратында космонавттардын жашоо тиричилигине, иштешине шарт түзүлгөн. Космос аппаратынын учуусу эки бөлүктөн турат: берилген багыт боюнча белгилүү ылдамдыкка жеткирүүчү бөлүк, чыгаруу бөлүгү жана орбиталык бөлүк. Космос аппаратына 8 км/секга жакын ылдамдык берүү үчүн көп баскычтуу ракеталар пайдаланылат. Жердин жасалма жандоочусунун ылдамдыгы биринчи космос ылдамдыгына барабар же ашыгыраак; планета аралык Космос аппараты экинчи космос ылдамдыгына ээ болот; ал эми үчүнчү космос ылдамдыгына ээ болсо - Күн системасынан чыгып кетет. Космос аппаратын Жерге ж. б. асман телолоруна кондурууда космостук ылдамдыкты нөлгө чейин төмөндөтүү - космоско учуу проблемаларынын эң татаалы. Космос аппаратын токтотуу эки түрдө болот: тормоздоочу реактивдүү күч аркылуу (Айга кондурууда); аппарат атмосферага киргенде пайда болуучу аэродинамикалык күчтүн жардамы менен (Жерге кондурууда). Космос аппараты атмосферада түшүп келе жатканда аэродинамикалык ысуу болот. Ошондуктан ысыкка чыдамдуу, жылуулукту начар өткөрүүчү материалдар (керамикалык негиздеги органикалык материалдар ж. б.) менен капталат. Ошондой эле Жерге жакындаганда кыймыл ылдамдыгын азайтуу үчүн парашют системасы колдонулат. Космос аппаратынын борт жабдуу комплексине: энергия булагы, жылуулук жөнгө салгыч, радиобайланыш жана радиотелеметрия, кыймылды багыттоо жана башкаруу, тиричилик камсыздоо, кондуруучу ж. б. системалар кирет. Биринчи Космос аппараты 1957-ж. 4октябрда учурулган. Космос аппаратынын аракет кылуу узактыгы 5-7 жыл жана байланыш аралыгы жүздөгөн млн км. 2000-жылдан тартып долбоорлонуп, «Союз» сериясындагы космос кемелерин «Клипер» Космос аппаратына алмаштырууга арналган. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104 -9",ky,Random,,https://ky.wikipedia.org/?curid=55827,363,55827.0,['ru'],False,Random,Aléatoire
,"Эгембердиев, Зыфар","Игембердиев Зыфар (1908, Жумгал району, Сары-Камыш айылы - 21.10.1974, Бишкек) - хирург, медицина илимдеринин доктору (1958), профессор (1966). Кыргыз Республикасынын эмгек сиңирген врачы (1949). 1933-ж. Москвадан медицина институтту бүткөн. 1933-42-ж. Кызыл-Кыя, Өзгөн шаардык, Ош облустук, Бишкек шаардык ооруканаларында бөлүм башчы, башкы врач, 1942-46-ж. гвардиялык аткычтар дивизиясынын медицина-санитариялык батальондорунун башкы хирургу болуп, Румыния, Болгария, Югославия, Венгрия, Австрияга чейин барган. 1946-48-ж. Кыргызстан саламаттык сактоо министринин 1-орун басары, 1948-50-ж. министр, 1950-54-ж. СССР медицина ИАда докторант, 1954-60-ж. КММИде проректор, 1960- 74-ж. КММИнин госпиталдык хирургия кафедрасынын башчысы. Игембердиевдин эмгектери көбүнчө күйүктөн болгон травмага, андагы шоктун түрлөрүнө, алардын бөйрөктүн ишине тийгизген таасирин изилдөөгө арналган. Эмгек Кызыл Туу, 2-даражадагы Ата Мекендик согуш, Кызыл Жылдыз ордендери жана медалдар менен сыйланган. == Адабият == Нарын облусу: Энциклопедия / Башкы редактору А.Карыпкулов; Ред. Кеңештин төрагасы академик Үсөн Асанов. - Бишкек: Кыргыз Энциклопедиясынын Башкы редакциясы, 1998. - 420 бет, илл. - ISBN 5-89750-100-9. == Интернеттеги шилтемелер == Согушта 35000 операция жасаган Archived 2016-07-22 at the Wayback Machine",ky,Random,,https://ky.wikipedia.org/?curid=12651,156,12651.0,['ru'],False,Random,Aléatoire
,Бектурганов Токторбай Арзымбаевич,"Бектурганов Токторбай Арзымбаевич (14. 12. 1940-ж. туулган, Нарын району, Эмгекчил кыштагы) - эмгек каарманы, эл агартуунун жана айыл чарбанын отличниги. Токмок шаарындагы механизация техникумун жана Кыргыз агрардык университетинин агрардык факультетин бүтүргөн (1973). Эмгек жолун 195760-жылдары Нарын районундагы «Эмгекчил» колхозунда тракторист болуп баштаган. 1965-68-жылдары ошол эле жерде башкы инженер жана мектепте машина айдоону үйрөтүүчү-инструктор, 1968-69-жылдары Тянь-Шань райондук партия комитетинде инструктор, 1969-77-жылдары «Эмгекчил» колхозунда башкарма, 1977-83-жылдары Тянь-Шань райондук айыл чарба техникасы башкармалыгынын директору, 1983-87-жылдары Суусамырдагы «Кызыл-Ой» совхозунда директор, 1987-89-жылдары Нарын облустук агропромунда механизация боюнча орун басар, 1989-94-жылдары Ысык-Көл облусунда элдик контролдун 1-орун басары, облустук партиялык комитетте инструктор жана Балыкчы шаарында «Ак-Чий» фермер чарбасында директор болуп иштеген. 1994-жылдан Кыргыз Республикасынын айыл жана суу чарба министрлигинде Жер реформасы боюнча борбордук агенттикте 1-орун басар, генералдык директор болуп 1998-жылга чейин иштеген. 1998-2003-жылдары Бишкек шаарында No 68-гимназияда мугалим, 2003-жылдан учурга чейин Бишкектеги No 4 кесиптик лицейинде «Адеп жана Манас таануу» сабагы боюнча мугалим болуп эмгектенет. Мындан тышкары экономика боюнча билимин өркүндөтүү үчүн Москва шаарында жана Америка Кошмо Штатындагы Миссисипи университетинде жетекчи кадрларды даярдоочу курсттардан 1979-жана 1998-жылдары өтүп келген. Ошондой эле делегациянын курамында Россия, Моңголия, Америка Кошмо Штатында болгон. Көптөгөн сыйлыктардын ээси. Лениндин 100 жылдык юбилейлик, СССР Жогорку Советинин «Эмгектеги каармандыгы үчүн» (1974) медалдарына жана 1975-ж. Кыргыз ССР Жогорку Советинин Ардак громатасына татыган. 1970-ж. «СССР айыл чарбасынын отличниги», андан соң Кыргыз Республикасынын «Элге билим берүү отличниги» жана 1988-ж. СССРдин «Эмгек ардагери» наамына татыктуу болгон. Тянь-Шань, Жумгал райондук жана Балыкчы шаардык кеңештерине бир нече жолу депутат болуп шайланган. Москвадагы Бүткүл Союздук айыл чарба техника башкармалыгында коллегия мүчөсү (1969-70). Учурда Бишкектеги No4 лицейде попечителдер жана Ленин районунун социалдык фондунун байкоо кеңештеринин төрагасы болуп иштейт. == Колдонулган адабияттар == Суусамыр: Энциклопедия /Башкы ред. Ү. Асанов. - Б.: Энцик. борбору, 2010. - 312 б., илл. ISBN 978-9967-14-076-9",ky,Random,,https://ky.wikipedia.org/?curid=82114,285,82114.0,['ru'],False,Random,Aléatoire
,Райсбах,"Калып:Елді мекен Райсбах (нем. Reisbach (Bayern)) - Германия Федеративтик Республикасынын Баварияжеринде жайгашкан муниципалитет. Жогорку Бавария административдик округуна карайт. Дингольфинг-Ландау районуна кирет. Калкы - 7626 киши (31-декабрь, 2010-жыл). Болжолдуу аянты - 94,16 км². Мамлекет ичинде бекитилген расмий коду - 09 2 79 134. Муниципалитеттин башчысы - Йозеф Штайнбергер. Муниципалитет административдик курамы боюнча 7 шаардык районго бөлүнөт. == Тышкы шилтемелер == Расмий сайты Калып:Бавария райондору Калып:Германия:Дингольфинг-Ландау Район:Шаарлар",ky,Random,,https://ky.wikipedia.org/?curid=61395,68,61395.0,['ru'],False,Random,Aléatoire
,Москва кеңешмелери,"Москва кеңешмелери (1941, 1943, 1945) СССР, АКШ жанa Улуу Британия өкүлдөрүнүн Экинчи дүйнөлүк согушту жүргүзүүнүн, согуштан соңку тынчтыкты жөнгө салуунун кээ бир маселелери боюнча өткөрүлгөн. Биринчи кеңешмеде (1941, 29-сент.- 1-окт.) АКШ менен Улуу Британия 1941-ж. 1-окт.- 1942-ж. 30-июнь аралыгында СССРге ай сайын 400 само­лёт, 500 танк ж. б. курал-жарак, ма­териал жиберүүгө, ал эми СССР болсо берки эки өлкөнүн согуш өндүрүшү үчүн сырьё берип турууга милдеттенген. Экинчи кеңешмеде (1943, 19-30-окт.) согуш мөөнөтүн кыскартуу чаралары жөнүндөгү маселе каралып, эң маанилүү үч документ («Жалпы коопсуздук жөнүндөгү ма­селе боюнча төрт мамлекеттин декларациясы», «Италия жөнүндөгү декла­рация» жанa «Австрия жөнүндөгү дек­ларация») кабыл алынган. Үчүнчү кеңешмеде (1945, 16-26-дек.). Европа жанa Ыраакы Чыгышта согуштан кийин тынчтык орнотуу маселелери каралган. Италия. Румыния, Болга­рия, Венгрия жанa Финляндия менен тынчтык келишимин түзүү шарты макулдатылган. Ыраакы Чыгыш комиссиясынын жанa Япония үчүн Союздук советин жанa Убактылуу корей демократиялык өкмөтүн түзүү чечилген. Совет өкмөтү менен дипломатиялык мамиле түзгөн Ру­мыния жанa Болгария мамлекеттерин АКШ, Улуу Британия тааныган. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Бишкек: Кыргыз Совет Энциклопедиясынын башкы редакциясы, 1979. Том 4. Лактация - Пиррол. -656 б.",ky,Random,,https://ky.wikipedia.org/?curid=77733,178,77733.0,['ru'],False,Random,Aléatoire
,UTC−00:44,"UTC-00:44 - убакыт алкагы. == Тарых == UTC-00:44 - Монровиянын орточо убактысы же Либериянын убактысы деген аталышта Либерияда 1972-жылдын 7-январына чейин колдонулган. Так убакыт алкагы Монровия шаары жайгашкан узундугуна негизделген жана GMT−00:43:08 болгон, бирок 1919−жылдын 1-мартында GMT-0:44 деп кайрадан аныкталган. 1972-жылы 7-январда бул убакыт алкагы жоюлуп, UTC+00:00 деп өзгөртүлгөн. == Дагы окуңуз == Убакыт алкагы == Тышкы шилтемелер == UTC-00:44 алкагында шаарлар (англисче) Убакыт жана дата (англисче) Дүйнөнүн убакыт алкактары (англисче) Timetemperature (англисче)",ky,Random,,https://ky.wikipedia.org/?curid=134115,76,134115.0,['ru'],False,Random,Aléatoire
,Бажы чек арасы,"Бажы чек арасы - мамлекеттин бажы аймагын курчап турган шарттуу тилке. Кыргызстандын бажы чек арасы Кыргызстандын бажы мыйзамдары колдонулган мейкиндикти чектеп, коңшу өлкөлөрдүн бажы аймагынан бөлүп турат. Тышкы жана ички бажы чек арасы деген түшүнүккө бөлүнөт. Мамлекеттин бажы аймагынан сырткары жерлер тышкы бажы чек арасы болуп саналат; ал адатта мамлекеттик чек-ара менен шайкеш келет (бажы анклавынан, эксклавдардан жана башка учурлардан сырткары). Тышкы бажы чек арасында мамлекеттик чек ара жөнүндөгү мыйзамдарда белгиленген административдик-укуктук режим иштейт. Чек ара аскери менен кошо бажычылар тарабынан корголот. Бажы аймагынын боштугу менен кампалардын боштук чеги ички бажы чек арасы болуп саналат. Ал укук макамы боюнча тышкы менен теңдештирилген: эркин аймак жерлери чек ара сыяктуу каралгандыктан, ага кирүү атайын көзөмөлдүк өтүм-жай аркылуу өтүм-кат менен гана жүргүзүлөт. Ички бажы чек арасы аркылуу өтүүдө жүк менен кол-жүктөр мамлекеттик чек арада колдонулуучу бажы тартиби боюнча өткөрүлөт. Ал эркин бажы аймагынын администрациясы менен бирдикте бажычылар тарабынан корголот. == Булактар == Юридика аталгылары менен түшүнүктөрүнүн орусча-кыргызча түшүндүрмө сөздүгү. Илимий-маалымдама басылыш/АРД/Чекки долбоору,авторлор жамааты. - Б.: 2005, ISBN 9967-428-14-7",ky,Random,,https://ky.wikipedia.org/?curid=21889,165,21889.0,['ru'],False,Random,Aléatoire
,Машина-мелиорация станциясы (MMG),"Машина-мелиорация станциясы (MMG) - колхоз ж. б. уюмдар менен келишим боюнча мелиорациялык иш жүргүзүүчү мамлекеттик ишкана; мелиорация-курулуш уюмдарынын бир түрү. Өзүнчө мекеме катары анын негизги жанa айланма каражаттары болот, алар ус­тав фондусун түзөт. Алгачкы ММС 1949-ж. РСФСРдин Курский, Воро­неж, Тамбов, Орёл ж. б. облстарында,1950-ж. Балтика боюндагы республикалар менен Белоруссияда колхоздун сугат ишине көмөк көрсөтүү максатында уюштурулган. 1960-жылдан ММС курулуш-монтаж башкармасына жанa механикалаштырылган көчмө колонналарга айланууда. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Бишкек: Кыргыз Совет Энциклопедиясынын башкы редакциясы, 1979. Том 4. Лактация - Пиррол. -656 б.",ky,Random,,https://ky.wikipedia.org/?curid=76876,91,76876.0,['ru'],False,Random,Aléatoire
,Чоң Козлец,"Чоң Козлец - Орусиядагы дарыя. Вологда облусу, Киров облусу, Коми Республикасы жер аймактарын агып өтөт. Дарыя куйган жери - Шарженга дарыясынын оң жээгинен 112 км алыстыкта орун алган. Дарыянын узундугу - 16 км. == Суу реестринин маалыматтары == Орусиянын мамлекеттик суу реестринин маалыматы боюнча Двина-Печора бассейнинин айланасында жатат, дарыянын суу чарбачылык бөлүгү - Түштүк дарыясы. Дарыянын айрыгы - Сухона, дарыя бассейни - Түндүк Двина. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 03020100212103000010484 Гидрологиялык изилдөө (ГИ) коду - 103001048 Бассейндин коду - 03.02.01.002 ГИ томунун номуру - 03 ГИ боюнча чыгарылышы - 0 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=107645,129,107645.0,['ru'],False,Random,Aléatoire
,Моке уулу Молдожан,"Моке уулу Молдожан (1904-1989) Ат жабдыктарынын чебери. Түп районундагы Жылуу-Булак деген конушта төрөлгөн. Үч күндөн кийин энеси, жети күндөн кийин атасы өлүп, таенесинин колунда чоңойгон. Көркөм кол өнөрчүлүктү 40 жаштарга келгенде кармап, кийин бул устачылыкты түбөлүктүү кесип тутат. Ал ээр чапкан. Чебер ээрдин астыңкы тарагын эки жарым эли, арткы тарагын үч эли, ээр каптыргасына чейин сөөм кылып кармайт. Мында ээр далынын кузгүсүнө бирдей жатып, арты аттын бөйрөгунө кынаптала түшөт. Ошондуктан, анын чапкан ээринин мыктылыгын айылдаштары айың кылып айтышат. Ат жабдыктарына мыкты узануусу устакерчиликтин даңазасын чыгарган. Ага кардарлар алыстан аттанып келип түшкөн. Ээрлеринин алды Кавказга жеткен. Казакстандан, Ысык-Көл, Тянь-Шань дубандарынан атайын кардарлар келип турушкан. Катышкан көргөзмөлөрү, кароо-сынактары жана алган сыйлыктары 1984-ж. Кыргыз ССРинин жана Кыргызстан Компартиясынын 60 жылдыгына карата «Элдик чеберлердин көркөм буюмдарынын областтык II кароо-сынагы». Кайык ат жабдыктары үчүн Обкомдун жана Облаткомдун Ардак грамотасы; Кыргызстан КП БКнын жана Кыргыз ССР Министрлер Советинин Грамотасы. == Колдонулган адабияттар == Акматалиев A. Кыргыздын уз-усталары: Антология/Башкы ред. А. Карыпкулов; сүрөтчүлөрү Д. Чочунбаева, Г. В. Половникова. - Б.: КЭнин Башкы редакциясы, 1997, - 240 б. ISBN 5-89750-080-0",ky,Random,,https://ky.wikipedia.org/?curid=84659,172,84659.0,['ru'],False,Random,Aléatoire
,Каменев Сергей Сергеевич,"Каменев Сергей Сергеевич (4(16). 4. 1881, Киев - 25. 8. 1936, Москва) - советтик аскер ишмери, армиянын 1-рангадагы командири (1935). 1930-жылдан КПСС мүчөсү. Аскер инженеринин үй-бүлөсүнөн. Александр аскер окуу жайын (1900), Генштаб Академиясын (1907) бүткөн. Биринчи дүйнөлүк согушта (1914-18) штабдык кызматтарда, 1-армиянын оперативдик * башкармасынын начальниги болгон. Октбярь революциясынан кийин 15-корпустун, андан соң 3-армиянын штабынын начальниги. 1918-жылдан Кызыл Армияга ыктыярдуу өтүп, жетекчи кызматтарда иштеген. 1918-19-ж. Чыгыш фронтунун аскерлеринин командачысы болуп, Колчак аскерлерин кыйраткан чабуулга жетекчилик кылган. 1919-24-ж. республиканын куралдуу күчтөрүнүн башкы командачысы. 1924-ж. апрелден ЖДКАнын аппаратында жооптуу кызматтарда. 1927- 34-ж. Аскер жана деңиз иштери боюнча эл комиссарынын жана Революциячыл аскер советтин председателине орун басар. Аба чабуулунан коргонуу башкармасынын начальниги, СССР Коргоо Эл Комиссариатынын Аскер советинин, ББАК- тын мүчөсү. Кызыл Туу орденинин белгиси түшүрүлгөн Алтын согуш куралы, Революциянын ардактуу тапанчасы, РСФСРдин Кызыл Туу ордени менен сыйланган. Андан тышкары Хорезм ССРинин Кызыл Туу, Бухара Советтик Эл Республикасынын 1-дараж. Кызыл Жарым ай ордени менен сыйланган. Сөөгү Кремль дубалынын жанына коюлган. == Колдонулган адабияттар == Кыргыз Совет Энциклопедиясы. Башкы редактор Б. О. Орузбаева. -Фрунзе: Кыргыз Совет Энциклопедиясынын башкы редакциясы, 1978. Том 3. Ирик - Лактар. -640 б.",ky,Random,,https://ky.wikipedia.org/?curid=86066,183,86066.0,['ru'],False,Random,Aléatoire
,Акакташ,"Акакташ, акак - минерал, халцедондун бир түрү. Химиялык формуласы SiO2. Өңү кызыл сары, кызгылт сары. Негизинен эффузив тоотектеринин көңдөйчөлөрүндө жана жаракаларында болот. Янтарь жана кээ бир тунук асылташтар да (көбүнчө ак түстөгүлөрү) акак деп аталган. Зергерлик иште колдонулуучу 3-класстагы кымбат баалуу асылташ. Кыргыз зергерлери акакташты шакек, билерик, сөйкө, чолпу, чач учуктарга, ат жабдыктарына да чөгөрүп, «тогуз төбөлөп» же куткундап көркөмдөшкөн, ошондой эле шуру, седеп топчу да жасашкан. Таза болоттон жасалган, жыгач саптуу «темир ойгуч» менен жасалганын үстүн оюп, күмүштү кызыл жалын кылып эритип, данакер (бура) менен аралаштырып куюу ыкмасы колдонулат. Азыркы мезгилде кол өнөрчүлөрдүн «Кыял» бирикмесинде да өркүндөгөн технология менен акакташты пайдаланып, кыз-келиндердин асем буюмдарын элдин талабына шайкеш жасап жатышат. == Колдонулган адабияттар == “Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967-14- 046-1",ky,Random,,https://ky.wikipedia.org/?curid=48987,133,48987.0,['ru'],False,Random,Aléatoire
,Кумый дарыясы,"Кумый - Орусиядагы дарыя. Алтай Республикасы жер аймактарын агып өтөт. Дарыянын куйган жери Иты-Куль көлүнүн жээгинен орун алган. Дарыянын узундугу - 22 км. == Суу реестринин маалыматтары == Орусиянын мамлекеттик суу реестринин маалыматы боюнча Жогорку Обь бассейнинин айланасында жатат, дарыянын суу чарбачылык бөлүгү - Телецкое көлүнүн бассейни. Дарыянын айрыгы - Бия жана Катунь, дарыя бассейни - Иртышка кошулган куймасына чейинки (Жогорку) Обь. Орусиянын суу ресурстары боюнча федералдык агенттиги даярдаган, РФ территориясынын суу пайдалануу боюнча райондоштуруу жөнүндөгү геоинформативдик маалыматы боюнча: Мамлекеттик суу реестриндеги суу объектисинин коду - 13010100112115100002309 Гидрологиялык изилдөө (ГИ) коду - 115100230 Бассейндин коду - 13.01.01.001 ГИ томунун номуру - 15 ГИ боюнча чыгарылышы - 1 == Тышкы шилтемелер == Орусия Федерациясынын табигый ресурстар жана экология министирлиги Archived 2015-05-26 at the Wayback Machine",ky,Random,,https://ky.wikipedia.org/?curid=103543,127,103543.0,['ru'],False,Random,Aléatoire
,Эл аралык келишимди алдын ала тастыктоо,"Эл аралык келишимди алдын ала тастыктоо - келишим текстинин өз ара макулдашып жаткан мамлекеттердин ыйгарым укуктуу аталышы менен акыйкаттуулугун бекемдөө; сунуш кылынып жаткан текст негизги текст экендигин күбөлөндүрөт. Ал келишимдин баардыгына, ошондой эле анын айрым беренелерине гана тийиштүү болушу мүмкүн. == Булактар == Юридика аталгылары менен түшүнүктөрүнүн орусча-кыргызча түшүндүрмө сөздүгү. Илимий-маалымдама басылыш/АРД/Чекки долбоору, авторлор жамааты. - Б.: 2005, ISBN 9967-428-14-7",ky,Random,,https://ky.wikipedia.org/?curid=34567,60,34567.0,['ru'],False,Random,Aléatoire
,Коломбо (Шри-Ланка),"Коломбо, Коламба - Шри-Ланка арал мамлекетиндеги шаар, Батыш провинциянын административдик борбору. 1983-ж. өлкөнүн борбору Шри-Джаяварденепура-Котте шаарына расмий көчүрүлгөн. Шри-Ланка аралынын түштүк-батыш жээгинде, Келани дарыясынын чатында жайгашкан. Инди океанындагы маанилүү деңиз жолдорунун кесилишиндеги порт (дүйнөдөгү эң чоң жасалма гавань, аянты 2,25 млн м2). Өкмөт жана президент жайы. Калкы 678 миң (2008, шаар айланасы менен Чоң Коломбо шаар агломерациясын түзөт; калкы 2,5 млн). Шаарды көптөгөн каналдар түйүнү кесип өтүп, Коломбону Бейра көлү (шаардын борборунда жайгашкан) менен туташтырат. Маанилүү жолдор тоому. Эл аралык аэропорту бар. Коломбонун түндүк жана түндүк-чыгыш административдик чек арасы Келани д. аркылуу өтөт. 8-кылымдан араб көпөстөрүнүн Каланпу деген аталыштагы кыштагы, 14-кылымдан Колонтота деген ат менен маанилүү соода борбору катары белгилүү. Ушул эле жерде 1517-ж. португалдар Коломбо фортун негиздешип, 1593-ж. X. Колумбдун урматына аташкан. Коломбо 1802-жылдан Цейлон мамлекетинин, 1948-жылдан Цейлон доминионунун, 1972-жылдан Шри-Ланка Республикасынын борбору. Шаарда өлкөнүн финансы банк, камсыздандыруу ишканаларынын штабквартиралары жана Чоң Коломбодо Шри-Ланкадагы 6 эркин экономикалык зонанын бешөө жайгашкан. Тамак-аш (корица жана башкалар татымалдар), жеңил (булгаары буюм, кездеме жана башкалар), химиялык (пластмасса, жер семирткич жана башкалар), кеме куруу жана ремонттоо, бут-кийим, металлургия, машина куруу (станок жана анын жабдуулары), айнек өнөр жайы ишканалары, шина заводу иштейт. Кол өнөрчүлүк өнүккөн. Улуттук ИА, университеттер (анын ичинде Видьяланкара будда), мамлекеттик илимий-изилдөө департаменти жана институттары (анын ичинде Улуттук кеңеш, өнөр жайы жана башкалар), медициналык институт, коллеждер (музыка, бий жана башкалар), Улуттук музей (анын астында китепкана ачылган; анда тарыхый баалуу китеп, журналдар жана кол жазмалар сакталган), улуттук архив, обсерватория (1907), китепканалар, сүрөт галлереясы, театрлар жана башкалар бар. Фестивалдар (цирк артисттеринин Кэнди Эсала Перахера, августта; буддага арналган Дуруту Перахера, январда), чай аукциону (дүйнөдөгү эң ири) өткөрүлүп турат. Коломбодон түштүктө зоопарк уюштурулган. Аралдын тропиктик кооз табиятына байланыштуу туризм өнүккөн. == Колдонулган адабияттар == “Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104-9",ky,Random,,https://ky.wikipedia.org/?curid=55514,301,55514.0,['ru'],False,Random,Aléatoire
