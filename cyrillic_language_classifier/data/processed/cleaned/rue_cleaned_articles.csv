pageid,title,text,language,category,type,url,token_count,page_id,detected_languages,is_multilingual,main_category,source_type
1777.0,Колядкы,"Колядкы - ріствяны співы, котры ся співають на русиньскы мелодії. Суть росшырены тыж міджі іншыма славяньскыма і неславяньскыма народами. Їх тексты прославляють народжіня Ісуса. Подля традіції колядкы співали в русиньскых селах як неодємну часть каждорічного ціклу ріствяных обрядїв віфлеємцї (яслічкарї), котры были облечены так, жебы корешпондовали з ріствянима повіданями, ходили з хыжы до хыжы і грали віфлеємскы гры споєны з народжінём Божого сына. Першы друкованы тексты русиньскых колядок объявили ся в зборниках русиньскых реліґїйных і духовных співів, котры зачали выходити на кінци 19. ст. Міджі першы зборникы присвячены шпеціално тому жанру і надрукованы про потребы Мукачевской ґрекокатолицькой єпархії, належали ""Коляды, або пісні на рождество Христове“ (1936, передрук 1997); першу книгу русиньскых колядок із текстами і музиков зоставив Філарет Колесса (1938). В часі комуністічной влады (1945 - 1989) верейна презентація колядок на землях, де жыли Русины, была векшинов заказана, хоць ґрекокатолицькому священикови Чеськословеньска - Штефанови Папови ся подарило выдати зборник реліґійных співів (""Grekokatolicki duchovňi pisňi“, 1969), в котрім было і пару колядок. В посткомуністічнім періодї співаня колядок зась было можне, зачали ся і выдавать зборникы і музичны записы колядок. == Поужыта література == Філарет Колесса, ""Старинні мелодії українських обрядових пісень (весільних і колядок) на Закарпатті“, ""Науковий зборник Товариства ""Просвћта“, - Ужгород 1934, - с. 121-152, Петръ Линтуръ, Угро-русскія коляды - Ужгород 1942, Юрій Туряниця, ""Новорічно-різдвяні обряди і пісні Закарпаття“, ""Колядки Закарпаття“ - Ужгород 1993, - с. 5-23.",rue,Култура,ordonné,https://rue.wikipedia.org/?curid=1777,226,,['uk'],False,Култура,Catégorie principale
755.0,Кухарьство,"Кухарство або ґастрономія є в шыршым розуміню наука о одношіню културы а потравы, в ужшім розуміню іде о кухарьске або кулінарьске уменя (фр. l'art culinaire) або ґастрономію (наука о жалудку). В шыршім змыслї - ніч навеце - не йде лем о приправу їдел (варіня), але і о їх конзумацію. Є то властнї (в ужшім розуміню) часть сектора служеб. Ґастрономовым цїлём є зробити з приправы і конзумації їдла акт култівованый і повышыти тым їдячого чоловіка на културне бытя, підняти го з рівнї анімалной машыны котра лем жере. Цілём кухарьского ремесла є приправити їдло так, жебы засытив на першім місцї духа конзументів. Прото основны части кухарьского ремесла суть: култівація смаку їдла култівація взгляду їдла култівація паху їдла култівація середовища, в котрім ся їдло сервірує култівація ідеового підтексту їдла",rue,Култура,ordonné,https://rue.wikipedia.org/?curid=755,126,,['uk'],False,Култура,Catégorie principale
790.0,Література,"Література (з лат. littera = буква) або тыж писаня; в шыршім змыслї слова є то сукупность вшыткых писаных текстів, (з лат. textum = тканина) т.є. вшыткых екзістуючіх писемно зазначеных языковых проявів людства. То єсть література умелецька, наукова, технічна, часописецька, мемоарова і пріватна корешпонденція. В узшім змыслї слова ся літературов звычайно думать література умелецька, т.є. красна література, белетрія. Література тыж дїйствує як іншпірація про другых умелцїв - на мотівы літературных дїл выникають образы, скулптуры, піснї і в модерній добі тыж філмы. === Одборна === Обсягує знаня і факты. Выужывать ся про освіту. Шпеціалным видом є популарно-наукова література про шыроку публіку, як сприступнює одборны інформації легко зрозумілов формов. === Умелецька === Тыж красна література або белетрія; ""красна література"" є але шыршый термін як белетрія, бо на розлуку од нёй обсягує і поезію. Красна (умелецька) література може мати писемну і устну форму (народна словесность є з векшой части частёв умелецькой літературы). Основным одрїзняючім ознаком умелецькой літературы є їй функція: повнить естетічну функцію, т.є. выторгує свого внимателя з реалного жывота і звыразнює самотный ознак, т.є. себе саму, на укор свого переданя. === Адміністратівна === Комунікачны протоколы, урядны жадости ітд. === Писана === Література захоплена писомнов формов, === Устна === Передавать ся з ґенерації на ґенерацію. == Дїлїня літературы подля добы вынику == Напр. антічна, барокова... модерна література. === Ліріка === Епіка === Росповідать оповіданя. Основов є дїёва лінія, може їх мати і бівше. == Наукы о літературї == Літературов ся занимають многы науковых областей, напр. літературна історія, літературна теорія, літературна крітіка (оцїнёваня літературы) іі. == Референції == Тоты даны суть часточно або цалком основаны на перекладї статї Literatura на чеській Вікіпедії.",rue,Култура,ordonné,https://rue.wikipedia.org/?curid=790,398,,['uk'],False,Култура,Catégorie principale
20069.0,Украинофил,"Украинофил (од Украина и грец. φιλέω люблю) в узшом вызнамѣ - особа русинского етнолингвистичного окружѣня, котра поважуе, же Русины суть конарьом украинского народа. Украинофилы ай Украинцѣ аргументують, же етноним Русин - то просто старша назва днешнього термина Украинець, а русинскый язык - тото розличны диалекты украинского языка. Антоним - русофил. Ту иде о етничну самоидентификацию. В Российской империи од 1860-х до 1880-х так себе называли участникы украинского народницкого руху (иншак: народолюбцѣ). В ширшом вызнамѣ - то особа (переважно нерусинского походжѣня) котра любить вшитко украинске, або окремы аспекты украинской културы, истории итп. Антоним - русофоб. Ту иде о политичны ци културны симпатии. Напримѣр, в XIX. сторочу украинофилами называли польскых и русинскых писательох, котры собѣ выберали украинску тематику. Украинофилы одмѣтовали русофилскый постулат единого «общерусского народа», котрый якобы загортав Украинцьох (Малорусох, подля словника их опонентох). Они одмѣтовали ай русинофилскый погляд, же Русины можуть або мають творити окрему народность, а таку думку означовали як «сепаратизм». По револучных перемѣнах року 1989 украинофилы, усилуючи ся мати хосен од ростучой популарности етнонима Русин, ци то в Подкарпатской Руси, ци на Лемковинѣ, ци в Пряшовском краю, зачали про «карпатскый конарь» украинского народа хосновати назву Русины-Украинцѣ и твердити, же Русины-Украинцѣ не потребують ниякый «майстровый язык», бо украинскый язык мать повнити функцию их языка културы и «высшой» комуникации. В Российской империи в роках 1890-х и 1900-х термин украинофил достав негативну коннотацию од такых националистичных интелектуалох як Борис Гринченко и Микола Михновскый, котры так зачали называти тых Украинцьох, чия народностна самосвѣдомость не пошла дале од етнографичного оцѣнѣня. Тото уточнѣня термина з части указовало на генерачны роздѣлы меджи некомпромиснов револучнов молодежов и их май мѣрныма старшыма колегами, котры прияли были самоназву украинофил. Молода генерация себе поважовала за свѣдомых Украинцьох, а украинофилох - за такых, што мають двоиту свѣдомость, русску и украинску, бо украинофилство означать симпатию з украинскым яко з иншым, а не своим властным. == Жерела и одказы == John-Paul Himka (1993). Ukrainophilism // Internet Encyclopedia of Ukraine. Canadian Institute of Ukrainian Studies. [перевірено 2023-06-16]. англ. Paul Robert Magocsi. Ukrainophiles. in Paul Robert Magocsi, Ivan Pop. //Encyclopedia of Rusyn History and Culture (Revised and expanded ed.). Toronto Buffalo London: University of Toronto Press, 2005. p. 514. doi:10.3138/9781442674431. ISBN 0-8020-3566-3. англ.",rue,Култура,aléatoire,https://rue.wikipedia.org/?curid=20069,361,,['ru'],False,Култура,Catégorie principale
20055.0,Русофил,"Русофил (од Рус и грец. φιλέω люблю) в узшом вызнамѣ - особа русинского етнолингвистичного окружѣня, котра поважуе, же Русины суть конарьом руського народа. Русофилскы теоретикы, як русинского походжѣня, так ай тоты, што походили з бывшой Российской империи, часто ся одкликують на екзистенцию «общерусского» (давноруського) народа, котрый ся вывинув на три головны етнолингвистичны групы: Великорусы, Бѣлорусы и Малорусы, але вшиткы три хоснують сполочный русскый литературный язык («общерусский язык»). Еднов подгрупов або конарьом Малорусох суть Русины, циже, подля дакотрых авторох, вшиткы выходны славяне, котры жили в бывшой Австро-Мадярщинѣ. Антоним - украинофил. Ту иде о етничну самоидентификацию. В ширшом вызнамѣ - то особа (переважно нерусинского походжѣня) котра любить вшитко русске, або окремы аспекты русской културы, истории итп. Антоним - русофоб. Ту иде о политичны ци културны симпатии. Зачаточно русинске русофилство ишло од идеи славянской взаимности и своефайтовости, ай надѣй на Россию як едину натогды независиму славянску державу; ку тому приспѣла ай успѣшна карьера подкарпатскых Русинох, котры там одышли, ай научны и културны контакты з российскыма славистами, што ся зачали од року 1820 и наросли в роках 1830-1850. Русофилы ся найпервше указали в Угорской Руси. Они были захвачены высоков руссков културов, хосновали и ширили русскый язык, ишли за науков и роботов до России: Михаил Балудянскый (1769-1847), Петро Лодий (1787-1829), Юрий Венелин (1802-1839). В далшых роках, коли политичны перемѣны в Австро-Мадярщинѣ по року 1867 зменшили их можности, вельоме позирали на Россию, як на свого спасителя. Русофилы не лем вѣрили, же Русины суть конарьом Малорусох вдну общоруського народа, навецей они тыж одмѣтовали, же Малорусох бы требало означовати сучасным понятьом Украинцѣ, як ай вызнавати окрему русинску народность. Зато они были противниками того, жебы ся розвивав окремый русинскый язык на основѣ русинскых диалектох, поважуючи, же такый язык мать быти поуживаный лем меджи прощавов, а иншак про «высоку комуникацию» требало бы хосновати литературный русскый язык. Их аргументом было, же Русин и Руснак суть лем тутешны, локалны варианты националной назвы Рус. == Жерела и одказы == Paul Robert Magocsi. Russophiles. in Paul Robert Magocsi, Ivan Pop. //Encyclopedia of Rusyn History and Culture (Revised and expanded ed.). Toronto Buffalo London: University of Toronto Press, 2005. p. 433. doi:10.3138/9781442674431. ISBN 0-8020-3566-3. англ. Stepan Ripetsky, Ostap Sereda (1993). Russophiles // Internet Encyclopedia of Ukraine. Canadian Institute of Ukrainian Studies. [перевірено 2023-06-10]. англ. Середа О. В. (2010). Москвофільство. in Редкол.: В. А. Смолій (голова) та ін.. // Енциклопедія історії України. Т. 7: Мі-О. Київ: НАН України. Інститут історії України. В-во ""Наукова думка"", 2010. Cc. 83-87. [перевірено 2023-06-10]. укр.",rue,Култура,aléatoire,https://rue.wikipedia.org/?curid=20055,407,,['ru'],False,Култура,Catégorie principale
4705.0,Ренесанція,"Терміном ренесанція - од лат. renascent = зновуродженый - є означованый умелецькый слог і історічна епоха тырваюча од 14. до 17. стороча. Вызначовав ся міджііншым і зосвітщінём, індівідуалізмом і навернутём ку антіцї. Термін зновузроджіня (rinascenza) быв першыраз ужытый в часї росквіту уменя і наукы, котре започало на кінцї 13. стороча в Італії, таліяньскым історіком Джорджо Васарім в роцї 1550. Термін ренесанція є французькый переклада хоснованый французькым історіком Жіл Мішелетом і дале росшырёваный швайчарьскым кунсісторіком Жакобом Буркгардтом в 19. сторочу. Бігом послїднёй четвертины 20. стороча ся дакотры історіци зачали выражати у тїм змыслї, же ренесанцій могло быти і веце. Уважує ся о ренесанції 12. стороча і уж заведженым і обще приїманым терміном є кароліньска ренесанція. Дале є выраз хоснованый ужываный у споїню з народныма процесами у тїм часї, напр. анґліцька ренесанція, таліяньска ренесанція ітд. == Выник == Початкы ренесанції суть звычайно кладжены до северной Італії на переломі 13. стороча і 14. стороча. Єй колысков было єднозначно місто Флоренція. Од 12. стороча росла в многых містах у середнїй і северній Італії просперіта жытелїв, запрічінена передовшыткы розвоём мореплавецького обходу (Піса, Янов), пізнїше тыж банковницьтво (пожычаваня пінязь - Флоренція) і ремеселной выробы (Флоренція, Лукка). Міста ся поступно выманили з під панованя шляхты і єпіскопів і формовали ся як самосправны єдиніцї - комуны. В містах мала резіденції велика часть шляхты. Часточно гев пришла уж в добі варварськых атаків у пізно-антічній епосї. Нынї змушовали містьскы комуны, котры поступно опановали польногосподарьскый тыл міста, ку переселїню далшой части шляхты, жыючой іщі на селї. Шляхтічны роды суперили в містї з ввызначныма міщаньскыма родинами і сами міджі собов. Поступно ся але тыж запоїли до містьского ґаздованя. Пінязї здобыты з ґрунтовой ренты вложыли до фінанчных операцій або до выробы і пропоїли ся женитбов з найбогатшым міщаньством. Так ся сформовала у векшынї міст владнуча верства, котра хосновала повных прав містьской самосправы. Головныма прічінами вынику того умелецького напряму, респ. той добы, є господарьскый розвой і богатство таліяньскых міст, котре здобывала дякувші мореплавецькому обходу. Дале мали вплив новы обявы (теріторії, наукы,...). Середня і северна Італія з вынятком Бенатьска была правда частёв Святой рішы рімской, але малохто з цісарїв там доказав просадити свою міц, і кідь гей, так лем дочасно. Цісарї наперед суперили з папами рімскыма о перевагу в хрістіаньскім світї (салска дінастія), пізнїше, за влады Штауфів, пробовали ся опановати Італію, але выкликали міджі тутешнїма містами силный одпор. На сторону противників цісарьской надвлады ґуелфів ся поставили проти папови рімскому. Приверженцї цісарїв ся писали ґгібеліні. Почас тых боїв таліяньскы міста, котры стале боёвали о росшырїня свого впливу тыж міджі собов, знавовала. Вызначнїшы з них ся зміцнили нелем своёй околіцї але тыж меншых міст і зачали ся міняти в містьскы штаты. == Жрідла == Возрождение, эпоха // Энциклопедический словарь Брокгауза и Ефрона : в 86 т. (82 т. и 4 доп.). - СПб., 1890-1907 )русс. Ottův slovník naučný/Renaissance чеш. Эпоха Возрождения. М.Л.Андреев. Инновация или реставрация: казус Возрождения )русс. == Одказы == Society for Renaissance Studies англ.",rue,Култура,aléatoire,https://rue.wikipedia.org/?curid=4705,482,,"['uk', 'ru']",True,Култура,Catégorie principale
1127.0,Традіції,"Традіції (латиньскы traditio < tradere передавати) значіть передаваня, найчастїше міджіґенерачне передаваня познаня, способностей, обычаїв ці етікы в рамках културы або ґрупы. Слово ся не хоснує лем в єдиным значіню. Розуміть ся під ним: тото, што ся передавать (traditum); процес передаваня (tradendum); звыклости, конвенції, обычаї. == Понятя == Понятя традіція походить з латиньского понятя traditio, котрый выник споїнём trans (через) і dare (давати). Тому понятю одповідать ґрецьке слово παράδοσις (парадосіс).",rue,Култура,aléatoire,https://rue.wikipedia.org/?curid=1127,69,,['uk'],False,Култура,Catégorie principale
1152.0,Фестівал,"Словом фестівал означуєме звычайно різны сполоченьскы акції: Слово фестівал походить з латиньского слова festive, і значіть подїю, згодного значіня є і слово feast. Друга верзія є же слово походить з середовікой анґлічтїны і французштїны з основов в старім латиньскім слові festivus, котре значіть славити або ославу. Слово фестівал є знаме од року 1589, передтым ся хосновала в біжнїй бісїдї од 14. стороча на означіня реліґійных свят. Першы фестівалы орґанізовали кменёвы шаманы як свячіня сонцестояня.",rue,Култура,aléatoire,https://rue.wikipedia.org/?curid=1152,74,,['uk'],False,Култура,Catégorie principale
20090.0,Русинофил,"Русинофил (од Русин и грец. φιλέω люблю) - особа русинского ци карпаторусинского етнолингвистичного походжѣня, котра поважуе, же Русины суть окремым народом. Концьом 1890-х група подкарпатскых интелектуалох, видячи политичну и културну непродуктивность русофилства, отворила народовскый напрям - русинофилство. Социална база русинофилства была барз узка. Векшина руской интелигенции была промадярска, политично ай културно лоялна мадярскому штату. Русинофилы свѣдомо ся зрекли русского литературного языка и обернули ся ку людовой бесѣдѣ, видячи в том путь оброды и злукы интелигенции и простого люду. Сполчовав их тыжденник Наука, што выходив од року 1897. Познатыма дѣятелями русинофилского напряму были грекокатолицкый священик, публицист Августин Волошин, историк, етнограф Юрий Жаткович, литературознатель Гиадор Стрипскый, редактор Михаил Врабель тай иншы. Русинофилы были звычайно описованы як «третя» ориентация попри русофилох ай украинофилох, котры аргументовали, же Русины суть лем конарьом русского або украинского народа. В пересвѣдчѣню своей окремѣшности векшина (но не вшиткы) русинофилох поважовала, же они повинны мати окремый властный литературный язык. В медживойню, в чехословацкой добѣ, русинофилы зоставали найменше вывинутым прудом, авшак мали силну позицию меджи грекокатолицкым духовенством, котрое ся помалы очищало од мадяронства, глубоко закорѣненого за довгы рокы мадярской добы. В наступном куртом часѣ мадярской окупации (1939-1944) влада в Будапештѣ подтримовала вывой русинского языка и културы, Подкарпатское Общество Наук и его русофилскы публикации, але политичны организации были заказаны. В том истом часѣ русофилска чинность была толерована, а украинофилска гонена. == Жерела и одказы == Volodymyr Kubijovyč, Vasyl Markus, Ivan Lysiak Rudnytsky, Ihor Stebelsky (1993). Transcarpathia // Internet Encyclopedia of Ukraine. Canadian Institute of Ukrainian Studies. [перевірено 2023-06-17]. англ. Paul Robert Magocsi. Rusynophiles. in Paul Robert Magocsi, Ivan Pop. //Encyclopedia of Rusyn History and Culture (Revised and expanded ed.). Toronto Buffalo London: University of Toronto Press, 2005. p. 440. doi:10.3138/9781442674431. ISBN 0-8020-3566-3. англ. Галушко К. Ю. (упорядник). ПОЛІТИЗАЦІЯ УКРАЇНСЬКОГО НАЦІОНАЛЬНОГО РУХУ / Закарпаття. // Енциклопедія історії України: Україна-Українці. Кн. 2 / Редкол.: В. А. Смолій (голова) та ін. НАН України. Інститут історії України. Київ: В-во «Наукова думка», 2019. С. 212. ISBN 978-966-00-1740-5. [перевірено 17.06.2023]. укр. Йоанн Дулишкович. - Исторические черты угро-русских т. 1, Унгвар, 1874. Йоанн Дулишкович. - Исторические черты угро-русских т. 2, Унгвар, 1875. Йоанн Дулишкович. - Исторические черты угро-русских т. 3, Унгвар, 1877. Сильвай Иоанн (Уриил Метеор) - Автобиография Петров А. - Древнейшая церковнославянская грамота 1404 г. о карпаторусской территории. Петров А. - Карпаторусские межевые названия Петров А. - Статьи об Угорской Руси Петров А. - Древнейшая на Карпатской Руси Шолтысская грамота 1329 г. Каминский И. - Национальное самосознание нашего народа, Ужгород, 1925. Недзельский Е. - Очерк карпаторусской литературы, Ужгород, 1932. Недзельски Е. - Угро-русский театр. Евмений Сабов. - Очерк о литературной деятельности и образовании карпатороссов, Ужгород, 1925. Адолф Добрянскый - О современном религиозно-политическом положении Австро-Угорской Руси, 1885. Александер Духнович. - Поздравление русинов на год 1851",rue,Култура,aléatoire,https://rue.wikipedia.org/?curid=20090,449,,['ru'],False,Култура,Catégorie principale
20154.0,Мадярон,"Мадяро́н (мн. мадяро́ны, словац. maďarón, укр. мадярони) - понижуюче означѣня особы немадярского етничного походжѣня в Мадярском кральовствѣ, котра подлягла помадярчѣню, пейоративне означѣня мадярофила, патриота мадярской державы. Од року 1867 по австрийско-мадярском выровнаню в Мадярском кральовствѣ народностны меншины зостали лишены на ласку пануючой мадярской националистичной олигархии, зачав ся намѣреный процес их помадярчѣня. Реакциов на тот процес од боку Русинох было мадяронство: то была адаптация ку новой реалитѣ. Мадяронство не означовало народностный напрям: мадярон разом мог мати хоть яку народностну ориентацию. Але мадяронство отворяло путь до зысканя сполоченской позиции. Напримѣр, Августин Волошин, еден з найвызнамнѣйшых карпаторусинскых дѣячи быв спочатку русинофилом, пак украинофилом, а при том быв мадярон. Яко педагог, Волошин од року 1907 подля школскых законох Аппонѣ, мав статус державного урядника, склавши присягу державного учителя, и быв остро контролованый дозорнов радов, прото нѣт што ся чудовати, же поступовав, як яло мадярскому патриотови, и в таком духу выучовав, а свого шефа, автора мадяризачных законох, в року 1910 высоко оцѣнив: «... заслуживъ себѣ искренну благодарность цѣлого края министръ графъ Албертъ Аппонѣ, составитель сего закона, котрый своею ученостью, своимъ ораторскимъ талантомъ, своею побожностью и своимъ народолюбіемъ пріобрѣвъ себѣ уваженіе передъ цѣлымъ цивилизованнымъ свѣтомъ». Што веце, Волошин написав даколькы мадярскоязычны учебникы, котры мали помочи переходу на мадярскый язык выучованя, хоть на то законы Аппонѣ не примушовали. А бизовно, же так собѣ вылѣпшив шансы на успѣшну карьеру. В року 1907 написав русинску граматику по мадярскы Gyakorlati kisorosz (ruszin) nyelvtan, котра мала помочи Русинам научити ся свому литературному языкови, а едночасно ся научити мадярску граматичну терминологию. Перед Первов свѣтовов войнов быв ведучов поставов выдавательства Unio и членом Централной комисии грекокатолицкой епархии, котра ся усиловала помадярчити карпаторусинскы парохии (1915), против чого протестовав. Але в року 1918 став ся главнов фигуров промадярской Рады угро-руского народа в Ужгородѣ (котра ся усиловала о зостаня Подкарпатя в Мадярском кральовствѣ). Уже слѣдуючого року прилучив ся ку прочехословацкому напряму, став ся подпредсѣдником Централной руськой народной рады (май 1919) и членом делегации, што ишла до Прагы просити прилучѣня. Другый, Стефан Фенцик, еден з найамбициознѣйшых карпаторусинскых дѣячи, автор мелодии Русинской народной гимны, закладатель партии, быв цѣлый живот русофил и мадярон, писав учебникы язычием и по мадярскы. Третий, Иван Гарайда, фаховый лингвиста, автор официално кодификованой граматикы, директор ПОН быв русинофил и мадярон. При том во своих крайных формах мадяронство могло обсяговати нечестованя властного материнского русинского языка, даколи ай агресивну участь в процесах помадярчѣня, окреме од особ, котры мали державну службу во школах, або служили Грекокатолицкой Церкви. Про то нерѣдко означѣня мадярон было поуживане як понижуюча прозывка, такой ровнозначне понятю одродилець. А при том вшитком мадяронство через довгы рокы намѣреного помадярчѣня пустило глубоке корѣня ай в простом народѣ. Писатель Ириней Кондратович зобразив то в повѣданю Козаки и мы / Правдива повѣстка из свѣтовой войны, де в дидактичной формѣ подавать и основны постулаты мадяронох. == Жерела и одказы == Peciar, Š.. maďarón. Slovník slovenského jazyka (Peciar). [перевірено 2023-06-19]. словац. Ivan Pop. Magyarones. in Paul Robert Magocsi, Ivan Pop. //Encyclopedia of Rusyn History and Culture (Revised and expanded ed.). Toronto Buffalo London: University of Toronto Press, 2005. p. 314. doi:10.3138/9781442674431. ISBN 0-8020-3566-3. англ. Иреней Кондратович. Козаки и мы / Правдива повѣстка из свѣтовой войны. in Александер Ильницкій (составитель). Миссійный календарь на рок 1941. Ужгород: Т-во «Дѣло Ширеня Вѣры», 1940. Сс. 79-84. [перевірено 2023-06-20]. Павло-Роберт Маґочій. // Підкарпатська Русь: формування національної самосвідомості (1848-1948) (Друге видання, доповнене та перероблене ed.). Ужгород: Видавництво Валерія Падяка, 2021. ISBN 978-966-387-127-1. укр.",rue,Култура,aléatoire,https://rue.wikipedia.org/?curid=20154,558,,['ru'],False,Култура,Catégorie principale
21869.0,Восстаня Маджі-Маджі,"Восстаня́ Ма́джі-Ма́джі (нім. Maji-Maji-Aufstand) - восстаня 1905-1907-ых рокӯв народӯв Танзанії против Німицькой колоніалной адміністрації. == Історія == Причинов восстаня послужили усилювущі ся репресивны міры и ужесточавущі ся законы колоніалных управ, котрі наращовали робліня бавовны у южных реґіонах колонії. Вшытко исе проходило у убыль интересам містного африканьского и індійського обывательства и невеликого султаната, екзіствовашого у реґіонови. Репресивны законы, такі, ге налог на смітя ци заказованя на охоту, усилили недовольство людий, и у кӯнцю того улилося у вооруженож восстаня. Восстаня зачали 20 юла 1905 року три чоловіка: двоє чоловікӯв из племен мвурі и опунда, и жона из племени опунда. Они зничтожили плантації хлопчатника близ сел Кіпатуму и Надетте на території племени матумбі у континенталнӯм секторі портового вароша Кілва. Немного позже к начавшемуся восстанию присоединились другие различные племена и народности. Важную роль в истории мятежа сыграл мужчина по имени Кинджикитиле Нгвале родом из района племени матумби, который с момента происшествия в июне-июле 1904 года быв признан местными жителями пророком. Он основал секту маджи-маджи («маджи» на суахили означает «вода»). Туземноє население верило, что оно сможет защититься с помощью магии маджи-маджи, которая превратит оружие немецких колонизаторов в воду. И так векшына жертв восстаня умерло не уд німицького оружия, а уд голода, бо німицькі колоніалні вӯйська у 1907 році ужгли вшыткі села, поля и хащу. Ид кӯнцю метежа практицькы всё містноє обывательство было истреблено. Дакотрі вӯйська метежникӯв продовжали партизаньску во̄йну до тых пӯр, докӯть у юлови 1908 рока не были захвачены и казнены. == Значіня == У Танзанії восстаня Маджі-Маджі рахує ся дуже важным дійством у націоналнӯв історії. Джуліус Ньерере - первый президент зъединеной Танзанії - назвав повстанцю̄в піонерами кываня за націоналноє зъединеня державы, котроє у 1964 році ознаменовало ся сотворінём єдиного независного штата.",rue,Історія,ordonné,https://rue.wikipedia.org/?curid=21869,278,,['uk'],False,Історія,Catégorie principale
4228.0,Голокауст,"Голокауст (з ґрецького ὁλόκαυστον голокаустон; ὅλος голос цїлый + καυστός каустос спаленый), означованый тыж як шоа (гебрейскы שואה напасть, зничіня, нещастя), хурбен (їдіш חורבן зничіня), є означіня про сістематічне і штатом выконоване пронаслїдованя і масове выгублїня особ означованых як Жыде выконоване націстічным Нїмецьком і ёго споєнцями в часї другой світовой войны. Під час той ґеноціды было загубеный коло 6 міліонів Жыдів Термін голокауст быв пізнїше росшыреный і на сістематічне забиваня далшых етнічных, реліґійных і політічных ґруп. Їднать ся о Циґанів, Поляків, Русинів, громадянів Совєтьского союза, тїлесно ці ментално постигнутых, політічных одпорцїв (особісто комуністів і соціалных демократів), гомосексуалів і Свідків Єгововых. Подля той дефініції є чісло жертц міджі 11 аж 17 міліонів. == Термін голокауст == Термін голокауст є одводженый з ґрецького голокаустон, што є означіня про реліґійну жертву, котра ся цїла спалить. Автором терміну є носитель Нобелівской премії за мір Еліе Віесел (* 1928), котрый го першыраз хосновав у своїм романї Ніч (La Nuit, 1958) у змыслї ""нічіня огнём“. Жыде преферують біблічный выраз шоа (гебрейскы השואה, знічіня, загуба), котрый є але обмедженый на другу світову войну. Вывраждёваня Циґанів ся зове Пораймос. Не екзістує общій консенз над ограніченём терміну голокауст. Яд Вашем і ряд історіків односить тот термін лем ку забиваню Жыдів або другых ґруп означованых як расов меншецїнны (Циґане) в часї другой світовой войны. Термін голокауст є часто ужываный про хоцьяку ґеноціду ці масакер, наприклад про етнічны чіщіня у Рвандї ці ґеноціду Арменів Турції по 1. світовій войнї. Фідел Кастро означів за расовый голокауст выганяня Циґанів без поволїня ку бываню з Франції. == Жыде == Головнов жертвов голокаусту были Жыде. Голокауст є практічнов аплікаціёв ""конечного рїшіня жыдівского вопроса“ (Endlösung der Judenfrage), котрым мало быти цілком выгубити жыдівску популацію.",rue,Історія,ordonné,https://rue.wikipedia.org/?curid=4228,284,,['uk'],False,Історія,Catégorie principale
9136.0,Документ (історія),"Історічный документ є документ в котрім суть інформації о історічній подїї, о даякій історічній добі, о особі входячій до історічных дїй ці о даякім місцї в даякім часї. Найславнїшыма історічныма документами суть або опублікованы законы, або мелдованя о выгратых войнах ці другых успіхах володарїв і політічных держав. Їх выповідне значіня о жывотї людей в даякій добі або о способі функціонованя тогочасовой громады але бывать маленька. Про історіка суть зато общо інтереснїшы документы описуючі звычайны жывот чоловіка, соціалны одношіня, мыслїня, навыкы стравованя і подобны факты, з якых годен поскладати што найповнїшый образ даной добы і културы. == Референції == Тоты даны суть часточно або цалком основаны на перекладї статї Historický dokument на чеській Вікіпедії.",rue,Історія,ordonné,https://rue.wikipedia.org/?curid=9136,113,,['uk'],False,Історія,Catégorie principale
22108.0,Музей археолоґії Батурина,"Музе́й археоло́ґії Бату́рина - музей у варошови Батурин Бахмацького района Чернігӯвськой области, входить у состав Націоналного історико-културного заповідника «Гетьманська столиця». 51°20′34″N 32°53′7″E == Історія музея == Удкрытя Музея археолоґії Батурина одбыло ся 22 януара 2009 р., у Динь соборності Украйины, Президентом Віктором Ющенком. == Експозиція == Тематика музея охвачує значный проміжок часу - уд первых людий на зимлях Батурина и до згыбели вароша 13 (2) новембра 1708 р. Дякувучи планомірным каєдорӯчным розкопкам Музей археолоґії Батурина продовжує поповняти ся раритетными експонатами. У музеёви орґанізовувуть ся выставкы, проводяться тематичні занятя на ученицьку молоджаву, лекції.",rue,Історія,ordonné,https://rue.wikipedia.org/?curid=22108,95,,['uk'],False,Історія,Catégorie principale
970.0,Промыслова револуція,"Промыслова револуція быв час од 18. до 19. стороча, коли ся прінціпіално змінило сільске господарьство, выроба, здобываня і далшы господарьскы секторы. Во выробнім процесї приходило к переходу од ручной выробы к фабрічній механізованій великовыроби, і тым доходило к роснучій дїльбі роботы і шпеціалізації (дале індустріалізації). Дішло і ку прінціпіалным сполоченьскым, културным і політічным змінам во векшынї штатів світа. Тот процес започав у Великій Брітанії і потім продовжовав в далшых землях Западу. В тім процесї грали значну ролю новы научны і технолоґічны обявы. Допад промысловой револуції на громаду быв барз россяглый. Історіци согласять, же іде о єден з найважнїшых періодів людьской історії вообще. На кінцї того періоду дішло ку злїпшіню жывотной уровни головно в штатах, де ся удїяла індустріалізація.",rue,Історія,ordonné,https://rue.wikipedia.org/?curid=970,118,,['uk'],False,Історія,Catégorie principale
477.0,Африка,"Африка - другый найвекшый на планеті контінент по Азії з цїлковов розлогов через 30 500 000 км², што представлює 20,3 % цілкового поверьху сушы на Землї. На ёго теріторії ся находить 54 штаты, а серед них шість высповых. Лежыть южно і северно од ровника з векшынов на выходній півкулї. З векшой части є обколесена океанами, на выходї Індійскым і на западї Алтантічным океаном. На севері ся находить Середоземне море, котре оддїлює Африку од Европы. В области Суезькой шыї є Африка споєна з Евроазійсков дочков. Велику часть Африкы творять пустынї (Сагара, Калагарі), напівпустынї і саваны. У централній части Африкы ся пак находить доджовый пралїс. Африка є называна яй чорный контінент про склад жытелїв, котрого ту жыє веце як міліарда (2009), што є 15% популації Земли, котры жыють в 54 штатах. На основі модерных познань є Африка правдоподобно колысков, одкы вышов чоловік на своїй путї населёваня планеты.",rue,Ґеоґрафія,ordonné,https://rue.wikipedia.org/?curid=477,145,,"['uk', 'ru']",True,Ґеоґрафія,Catégorie principale
16681.0,Геополитика,"Геополитика - научна концепция и напрям политичной наукы, штудируючый роль географичных факторох в животѣ сполоченства и взаимных одношѣнь меджи державами. Автором термина Геополитика поважують шведского географа, социолога и политика Рудолфа Челлена (1864-1922). Основны принципы и концепции геополитикы были сформулованы на закладах популарного в конци XIX. стороча географичного детерминизма и операли ся на роботу Политична география нѣмецкого географа Фридриха Ратцела (1844-1904). Геополитична концепция «животного простору» была выхоснована на оправданя териториалной експансии нацистичной Германии. Од другой половкы 1980-х геополитика, одповѣдно вывою свѣтовых процесох, трансформуе ся на свѣтознаня (world studies) и глобалистику (global studies). Тоты напрямы штудий, вызнаючи важну роль териториалного простору (земля, вода, воздух), беруть в рахубу тыж иншы просторы, котры взникли в модерном свѣтѣ: економичный, културно-цивилизачный, информачный ай иншы просторы, котры в ростучой мѣрѣ вплывають на свѣтовы процесы, на интересы и безпеку каждой державы. == Жерела и одказы == Гаджиев К. С. ГЕОПОЛИТИКА // Большая российская энциклопедия. Том 6. Москва, 2006, стр. 628 Редакция: 2016.Одчитане: 23.07.2020[1]русс. Прохоров А. М. (гл. ред.): Большой энциклопедический словарь - Москва: Советская энциклопедия, 1993. - 1630 с. ISBN 5-85270-015-0 русс. С. 290.",rue,Ґеоґрафія,ordonné,https://rue.wikipedia.org/?curid=16681,179,,['ru'],False,Ґеоґрафія,Catégorie principale
574.0,Головне місто,"Головне місто або століця є адміністратівным середовищом даякой теріторії, тіпічно штату або векшого адміністратівного цїлку. Звычайно іде о резіденцію влады і далшых вызначных інштітуцій даной теріторії. Во векшынї припадів є головне місто тыж вызначным обходным і културным середовищом ці транспортным узлом. Часто іде о найвекше місто на тій теріторії. Місто може быти тыж значіть як економічне або културне головне місто реґіону. То може назначовати, же місто ся робить найвекшу економічну або културну актівіту або ёго векшына людей відять як тыж центром. В дакотрых припадах мають країны веце як єдне головне місто або центер країны є в іншім містї як є головне місто: Амстердам, головне місто Голандії, не є містом влады. Тото є в Газї.",rue,Ґеоґрафія,ordonné,https://rue.wikipedia.org/?curid=574,114,,['uk'],False,Ґеоґрафія,Catégorie principale
5024.0,Западна півкуля,"Западна півкуля або западна гемісфера є термін означуючій половину Земли, котра ся роспростерать западно од нултого мерідіану і выходно од 180° выходной довжкы. Друга половина є означована як Выходна півкуля. Тот термін ся даколи хоснує і про означіня лем америцького контіненту, і наперек тому же ся гев находять і дакотры европскы, африцькы ці океаньскы земли. Інде ся зясь як западна півкуля означує цалый Новый світ, т.є. враховано контіненту Австралії. == См. тыж == Выходна півкуля Южна півкуля Северна півкуля == Референции == Тоты даны суть часточно або цалком основаны на перекладї статї Západní polokoule на чеській Вікіпедії.",rue,Ґеоґрафія,ordonné,https://rue.wikipedia.org/?curid=5024,97,,['uk'],False,Ґеоґрафія,Catégorie principale
708.0,Карпатська Русь,"Карпа́тська Русь - реґіон у Середнюй Европі, територія історичного поселеня карпатськых русинув. Окремі части Карпатської Руси приналежат чотырьом теперішным державам: Польщи, Румунії, Словакії и Украйині (поз. Діленя). Карпатська Русь лежить на южнум, а почасти й на сівернум боці Восточных Карпат. Занимать єдных 18 тис. км², простераючи ся уд долины Попрада на западі до рікы Русковы на востоці. У XIX. столітю пуд терміном Карпатська Русь розуміли ся вшыткі землі імперії Габсбурґув, населені восточными славянами, а то Галичина, Буковина и Угорська Русь. Термін дустав своє теперішноє значеня по Першуй світовуй войні в рамках измагань излучити Угорську Русь и Лемковину в єднуй державі. == Діленя == Пудкарпатська Русь (Украйина) Пряшовська Русь (Словакія) Лемковина (Польща) Марамуреш (Румунія) == Жерела == Magocsi, P. R. (2005). Carpathian Rus/Karpats’ka Rus’. In Magocsi P. R., Pop I. (Eds.), Encyclopedia of Rusyn History and Culture (2nd ed., p. 57). Toronto Buffalo London: University of Toronto Press. ISBN 0-8020-3566-3. Magocsi, P. R. (2015). With Their Backs to The Mountains. Budapest-New York: Central European University Press, pp. 1-14. ISBN 978-615-5053-46-7.",rue,Ґеоґрафія,ordonné,https://rue.wikipedia.org/?curid=708,169,,['uk'],False,Ґеоґрафія,Catégorie principale
17799.0,Мочар,"Мочар - дараб ландшафта, якый ся характеризує надбытком вогкоты. Мочар творить ся на ровенї, у заглубленях на поверхносьти, у котрых дождьова вода збераться і не має де бистро стікати або проникати в водонепроникный ґрунт. Йсе характерна стояча вода в нерах і широкых річных долинах, особенно в низькых дарабах устя. В даякых містах доста тяжко провести різькый готар межи озером і мочаром. == Твореня мочару == Є два основні путï твореня мочара: із за млаковатостï зимлï або із за заростаня озер. Єдна із главных причин надбытка вогкоты є рельеф - присутство низин куда стïкать ся вода із дождя, сніга ай пӯдземных вод. Млаковатость стає ся в сниженях рельефа, який постоянно або на даякий час заповнюєся водōв, што при иманï пӯдходящого клімата вӯклыкує надбытковой извогченя.",rue,Ґеоґрафія,aléatoire,https://rue.wikipedia.org/?curid=17799,123,,"['uk', 'ru']",True,Ґеоґрафія,Catégorie principale
1040.0,Северна Америка,"Северна Америка (анґл. North America, ісп. América del Norte, Norteamérica, фр. Amérique du Nord) є контінент на северній земній півкулї і головно западній півкулї. На севері є ограніченый Северным ледовым океаном, на выходї Атлантічным океаном, на юговыходї Карібскым морём і на югу і западї Тихым океаном. З Южнов Америков є на юговыходї пропоєный Панамсков шыёв, кидь рахуєме Середню Америку до контіненту Северна Америка. Канада Споєны Штаты Америцькы Мексіко плус штаты Середнёй Америкы: Беліз Ґватемала Салвадор Гондурас Нікараґуа Костаріка Панама",rue,Ґеоґрафія,aléatoire,https://rue.wikipedia.org/?curid=1040,79,,"['ru', 'uk']",True,Ґеоґрафія,Catégorie principale
1229.0,Южна Америка,"Южна Америка (ісп. América del Sur, Sudamérica, Suramérica, порт. América do Sul, анґл. South America, нід. Zuid-Amerika, фр. Amérique du Sud, гуар. Ñembyamérika, кеч. Urin Awya Yala, Urin Amerika, айм. Sudamérica uksanxa) - є контінент лежачій векшов частёв на южній півкулї. Южнов Америков переходить ровник; контінент є ограніченый Тихым океаном зо западу і Атлантічным океаном з выходу. Южна Америка є споєна із Севернов Америков узков певнинсков ужынов котра ся обвыкло зове Середня Америка. Ку тому пропоїню дішло з ґеолоґічного погляду не барз давно. Штаты Южной Америкы: Арґентина Болівія Бразілія Венезуела Ґаяна Колумбия Параґвай Перу Сурінам Уруґвай Чіле Еквадор",rue,Ґеоґрафія,aléatoire,https://rue.wikipedia.org/?curid=1229,98,,['uk'],False,Ґеоґрафія,Catégorie principale
1233.0,Южный пол,"Южный пол на Земли - точка, де земна ось протинать земный поверх и з котрого ся навеце Земля при поглядѣ ку ровнику явить, як кебы ся крутила за ходом годиновой ручкы. Первым чоловѣком, котрый документовано став на Южный пол, быв норскый поларник Руал Амундсен. а было то 14. децембра 1911. В том истом часѣ ся пробовав добыти ку Южному полу тыж Англичан Роберт Фалкон Скотт. Его експедиция але доразила там о мѣсяць позднѣйше, а под час вертаня в пути назад, повной страданя, зоз своев експедициов загынув. == География == Южный географичный пол лежить на Поларном плато Антарктиды в надморской вышцѣ около 2800 м н. м., найближе к берегам Южного океана, поровнано з иншыма (магнетичным, геомагнетичным и полом недоступности). Грубость леда в районѣ Южного пола досягать 2810 м. Всяка инша точка поверха Землѣ лежить односно Южного пола все в сѣверном напрямѣ. Южный пол диаметрально протикладный Сѣверному полу. Географичны координаты суть 90°00'00"" южной широкости, а географичной довгости Южный пол не мать, бо в той точцѣ ся пересѣкають вшиткы меридианы, а зато тыж Южный пол не належить ку жадной часовой зонѣ. Поларный день продовжать ся около 179 днѣ, од 23. септембра по 20-21. марца; (кедь игноровати рефракции), инша часть рока належить поларной ночи, циже днина и ночь ся тягнуть приблизно по пол рока. Середня рочна ""теплота” воздуха -48,9 °С (максимална -12,3 °С, минимална -82,8 °С). == См. тыж == Северный пол == Жерела и одказы == ЮЖНЫЙ ПОЛЮС // Большая российская энциклопедия. Том 35. Москва, 2017, стр. 570 Версия: 2017; Одчитане: 05.05.2021[1]русс.",rue,Ґеоґрафія,aléatoire,https://rue.wikipedia.org/?curid=1233,252,,['ru'],False,Ґеоґрафія,Catégorie principale
6553.0,Ґлобалне потеплїня,"Ґлобалне потеплїня (анґл. global warming) - проґресуюче поступне підвышіня температуры поверхнї Земли, што є повязане з скленниковым ефектом тай веде до зміны клімату в ґлобалных крітеріях. Єднак треба зазначіти, же дакотры прічіны ґлобалного потеплїня не знаме. Тыж треба розуміти, же потеплїня є обще усереднена тенденція, зміна температур ся одбывать нерівномірно в залежности од сезону тай місця, бівше того місцями в даякых сезонах клімат ся навеце стане зимнїшым. Наприклад в Українї температуры в зимушнїй період зросли значно бівше ніж в лїтушнїй, а в централній Росії (Московскый реґіон) при значному потеплїню в зимі, лїтушнї теплоты ся не змінили тай осенны похолоднїли. За останнїх сто років середня теплота воздуху над сушов зросла, як ся твердить, веце, як на пів ґрадуса. За даними доповіді Міджінародной ґрупы експертів з вопросів зміны клімату гевсе наростаня ся складать за остатнїх сто років о 0,74 ± {\displaystyle \pm } 0,18 oC == Вонкашнї лінкы == Глобальне потепління / глобальное потепления на cataclysm.at.ua укр. Олександр Горин. Нова кліматична ера // Український тиждень, No29 (246), 20.07.2012 Менш континентальний: в умовах потепління Україна наближається до морського типу клімату // Український тиждень, No29 (246), 20.07.2012 Джеймс Астілл. Північ тане: Арктика нагрівається удвічі швидше за решту планети // Український тиждень, No29 (246), 20.07.2012 Ганна Трегуб. Обмежені ресурси: до 2030 року половина людства зіткнеться з нестачею води та сільськогосподарських земель // Український тиждень, No29 (246), 20.07.2012 Антарктичне потепління триває // Станіславівський Натураліст укр. Клімат змінюється. Чого чекати у майбутньому? // Станіславівський Натураліст укр. Новий льодовиковий період - уже чекаємо! // Станіславівський Натураліст укр. == Звіти та доповіді == Изменение климата 2007. Обобщающий доклад Межправительственной группы экспертов по изменению климата, на русском Кокорин А.О., Кураев С.Н. Обзор доклада Николаса Стерна «Экономика изменения климата». WWF, GOF. - М.: WWF России, 2007 Копенгагенский диагноз 2009. Обзор последних новостей науки о климате, на русском. - UNSW, Sydney, Australia == Жрідла == А.Сергеев, Глобальное потепление, или Высокий градус политики // Вокруг света, 2006 No 7 Иващенко О.В., Изменение климата и изменение циклов обращения парниковых газов в системе атмосфера-литосфера-гидросфера - обратные связи могут значительно усилить парниковый эффект. А.В. Павлов, Г.Ф. Гравис. Вечная мерзлота и современный климат // GEO.WEB.RU Таяние вечной мерзлоты ведёт к выбросу в атмосферу метана Б.Лучков. Годы грядущие (климат и погода XXI века) // Наука и жизнь, 2007 No 10 Бьорн Ломборг. «Охладите! Глобальное потепление. Скептическое руководство», 2007 год, ISBN 978-5-388-00065-1 Бьорн Ломборг. Глупый страх перед глобальным потеплением. Глаз шторма. Перевод интервью Джеймса Хансена (James Hansen) директора Института Космических Исследований имени Годдарда (НАСА) // Keith Kloor. Nature Reports Climate Change. 26 November 2009 Еще раз о потеплении // Лебедь, No 605, 13 декабря 2009 г. == Референції == Тоты даны суть часточно або цалком основаны на перекладї статї Глобальне потепління на україньскій Вікіпедії.",rue,Ґеоґрафія,aléatoire,https://rue.wikipedia.org/?curid=6553,445,,['uk'],False,Ґеоґрафія,Catégorie principale
19411.0,Авторітарізм,"Авторітарізм (од лат. autoritas - повна влада, вплыв) - діктаторьска форма панованя, політичный признак режиму, при котром влада проголошує ся право на владу. Кероваючи країнов, авторітарізм може быти або мілітарным, або єднопартійным. Жытелї потїшені вонкашнов сітуаціов або легковажно. У даякых припадків воєнні домінуют. Авторітарный режім не обовязково повинен надїяти ся на помуч од своїх жытелїв або зависїти од них, обы ся обстали при владі. == Авторітарізм і тоталітарізм == Авторітарізм розлучат ся міджі тоталіралізму тым, што він не стремити ся тоталного контроля над житям сполочностї. Тоталітарізм раховати ся крайнім варіантом авторітарізму. Головнов одліков сістем є брак засягованя в особисте жытя жытелїв у авторітарной державы.. == Державы з авторітарнов формов панованя == Сіверна Корея Іран Росія Білорусь Сірія Куба Вєтнам Уґанда",rue,Політіка,ordonné,https://rue.wikipedia.org/?curid=19411,123,,['uk'],False,Політіка,Catégorie principale
14293.0,Дисидент (политика),"Дисиде́нт од лат. dissidens ""несогласный“ - особа, котра ся усилуе змѣнити екзистуючу сполоченску, политичну, културну систему або погляды. Понеже дисиденты огрожують установлены порядкы, часто терплять перзекуции и векзатуры од владных органох. == Политичны дисиденты == Хоть понятя дисидентства може ся дотыкати вецерох сфер, найчастѣйше односить ся ку политичным дисидентам. Политичны дисиденты не суть в опозиции лем ку дакотрым политичным лидерам, або групам; им радше иде о радикалну змѣну политичной системы в цѣлому. Найвеце суть познаты политичны дисиденты в державах з авторитарной системов влады. Зокрема, тото понятя поуживало ся ку отвореным опонентам комунистичных влад. Познатыма примѣрами такых дисидентох были Андрей Сахаров и Александр Солженицын в СССР, Вацлав Гавел в Чехословакии и Лех Валенса в Польщи. Репресивный апарат державы рѣдко ся поуживав на пряме знищѣня дисидентох. Акцент ся давав на правове преслѣдованя, моралный, психологичный тиск, дискредитацию особы и подобне. Была тыж хоснована практика репресивной медицины - примусового лѣчѣня дисидентох у психиатричных болницях. Поступы дисидентох тым способом перевела влада з политичного, статусу до медицинской проблемы - было то означоване як прояв хвороты, ненормалности. == Жерела и одказы == Лісничук О.: Дисидентство. //Політична енциклопедія. Ред. Левенець Ю. и др. Київ: Парламентське видавництво, 2011. - 808 с. ISBN 978-966-611-818-2 Сс. 216-217. Dissidents. //Encyclopedia.com == Референции == Тоты даны суть часточно або цалком основаны на перекладї статї Disident на чеській Вікіпедії.",rue,Політіка,ordonné,https://rue.wikipedia.org/?curid=14293,215,,['ru'],False,Політіка,Catégorie principale
927.0,Парламент,"Парламент, англ. parliament, фр. parlement, лат. parliamentum, мад. országgyűlés державный сойм, законодарный орган - згромаджѣня воленых ци неволеных заступцьох приналежной административной териториалной единицѣ, ци то штат, союз штатох, сполкова краина штату. == Етимология == Зачаточне значѣня того слова во французчинѣ - просто бесѣдованя, говорѣня, повѣданя: фр. parler =говорити. == История == Значѣня заступительского згромаджѣня парламент достав в англицком политичном системѣ уж в XII. сторочу. Од зачатку то была кральовска рада, на котру ся скликали при потребѣ великашѣ, а наступно все вецей ся усталила, аж наконець при Стюартох достала значны прерогативы в законодарствѣ и в контроли влады, а ей права были забеспечены в конштитучных документах (Magna Charta, Bill of rights). Наступно ся вывинув двохкоморный парламент: в нижньой Коморѣ Комунит суть волены представителе народа (посланцѣ), во верхньой Коморѣ Лордох суть менованы кральом представителе аристокрации (Лорды). Подобный вывой мали парламенты иншых держав. == Жерела и одказы == Parlament. //Révai nagy lexikona. Budapest, 1922: Révai Testvérek Irodalmi Intézet Részvénytársaság. 15. köt. 208. old.. мад.",rue,Політіка,ordonné,https://rue.wikipedia.org/?curid=927,163,,['ru'],False,Політіка,Catégorie principale
13381.0,Револуция,"Револу́ция (од лат. revolvo обернути назад) - означать барз наглу и радикалну перемѣну на дачом. == Засадны характеристикы == В сучасном хоснованю того понятя револуция означать переворот, и то насилный в устояных и спевнѣлых штруктурах, чиненый силами внуторного роскладу. Найчастѣше иде о переворот в сполочности, хоть мож говорити тыж о револуции в науцѣ, индустрии и другых сферах. Вызнамныма характеристиками револуции суть наглость и насилство, а тыма ся одличать од вывойовой реформы. Всяка политична и социална револуция е антиконштитучна и веде до змѣны конштитуции, але е она револуциев лем тогды, кедь учинена народом. Кедь таку наглу и насилну змѣну державного зряджѣня зробить голова державы (або група сприсяганцьох), то - державный переворот. == Вывой понятя == Зачаточно термин револуция поуживав ся в змыслѣ обертаня, ходжѣня в кругу. Позната робота Коперника называть ся Dе revolutionibus orbium coelestium, 1543. В политичной филозофии 17 ст. револуция означовала цикличну перемѣну пановникох або цѣлой пановной елиты. Од подѣй конця 18 ст. во Франции склало ся днешне понятя револуции як наглого и радикалного переворота, глубоко оддѣляючого старе, одживше од нового и будучого. == Жерела и одказы == Ottův slovník naučný. Illustrovaná encyklopaedie obecných vědomostí. Díl 21. Vyd. J. Otto. V Praze, 1904. Révai nagy lexikona. 1-21. köt. Révai Testvérek Irodalmi Intézet Részvénytársaság, Budapest. 1911-1935. Перевалов В.П.: Революция. //Степин В.С., Гусейнов А.А., Семигин Г.Ю., Огурцов А.П. Новая философская энциклопедия в четырех томах. - Москва: Мысль, 2010. ISBN 978-2-244-01115-9 Том 3, сс. 429-430.",rue,Політіка,ordonné,https://rue.wikipedia.org/?curid=13381,236,,['ru'],False,Політіка,Catégorie principale
14301.0,Цивилне сполоченство,"Цивилне сполоченство в сучасном розумѣню - означать комплекс односин во сферѣ економикы, културы и др., котры ся розвивають в рамках демократичного сполоченства независимо, автономно од державы. Цивилне сполоченство контролуе не лем владу державы, але и богатство державы, при партнерскых односинах меджи сполоченством, державов и бизнесом. == История == Понятя цивилне сполоченство исторично мало розличный вызнам: Аристотел называв цивилным сполоченством здружѣня слободных и ровноправных гражданох, звязаных меджи собов установленов формов политичной организации (держава-полис). В 17. - 18. сторочах цивилне сполоченство ставило ся до протикладу абсолутистско-феодалной державѣ. У Карла Маркса цивилне сполоченство - синоним буржоазного сполоченства. == Сучасна дефиниция == Понятя цивилне сполоченство стало ся модным в 1980-х роках и одтогды добыло заслѣплюючу популарность, але чим веце оно ся поуживать, тым мглавѣйшым и многозначнѣйшым ставать ся его вызнам. Кедь хочеме то вшитко згорнути в интуитивне просте означѣня, та можеме повѣсти, же цивилне сполоченство е синонимом «доброго сполоченства» (Good Society). При доспѣлом цивилном сполоченствѣ держава не лем выгнана из приватного живота, економикы, духовного живота, а еще поставлена сполоченством под контролу. Западны социалны теории не мають объективны критерии, з помочов котрых мож окреслити «добре сполоченство», суть лем емпиричны черты. Good Society - то не реалность, а лем теоретичный инструмент анализы досягнуть сполоченства в социалной сферѣ и их концептуализации через емпиричны генерализации. Ку неодлучителным чертам належать: слобода и права чоловѣка, не лем негативна слобода од примуса, зависимости, но и позитивна слобода самореализации, реализации своих планох, приступности минимума социалных и природных благ; наявность социалного порядка. Такым порядком диспонуе цивилне сполоченство. Тот класичный термин филозофии, политологии и социологии до 1960-х рокох означав сполоченство, котре способне поставити под контролу державу. В 1960-х ку чертам цивилного сполоченства додала ся способность поставити под контролу не лем державу, але и богатства. Зачаткы того были уже в антимонополном законодарствѣ Вудро Вилсона, але аж теперь то стало ся органичнов частьов концепции цивилного сполоченства. Така контрола реализуе ся через адвокатску службу сполкох конзументох, суды про спотребительскы дѣла и др. == Жерела и одказы == Прохоров А. М. (гл. ред.). Большой энциклопедический словарь. Москва: Советская энциклопедия, 1993. 1630 с. ISBN 5-85270-015-0 Федотова В. Г.: Гражданское общество. //Новая философская энциклопедия: В 4т. /Ин-т философии РАН. Научно-ред. совет: предс. В. С. Степин. - М: Мысль, 2010. Т. 1. - 744 с. ISBN 978-2-244-01116-6 Сс. 549-550. Civil Society. //Encyclopedia.com",rue,Політіка,ordonné,https://rue.wikipedia.org/?curid=14301,374,,['ru'],False,Політіка,Catégorie principale
22292.0,"Лендєл, Золтан Золтанович","Ле́ндєл Зо́лтан Зо́лтанович (мад. Lengyel Zoltán) (укр. Золтан Ленд'єл) - украйиньскый політик мадяро-русиньского происхождіня, 171. мер Мукачова, член партії «Єдиный центр». == Біоґрафія == Родив ся 5 юла 1946 року у Сваляві. Отиць быв главным бухгалтером на заводови меблю̄в, а мати «учетничков». Учив ся у Львӯвськӯм універзитетови им. Ивана Франка. У апрілёви 2006 главный секретарь Мукачовськой вароськой рады а у новемброви 2008 року избраный мером Мукачова. Гобі - баскетбол, плаваня. == Удкликованя == Золтан Ленд'єл. Добробут і краще життя залежать від кожного з нас Закарпатська обласна організація партії «Єдиний Центр» [Архівовано 7 вересня 2009 у Wayback Machine.]",rue,Люде,ordonné,https://rue.wikipedia.org/?curid=22292,97,,['uk'],False,Люде,Catégorie principale
14510.0,Апликованы наукы,"Апликованы наукы суть такы, котры на основѣ законох, окресленых фундаменталными науками, штудирують конкретны формы прояву тых законох, хосенны про рѣшѣня актуалных проблем социалного и практичного характера. Апликованы наукы не лем выхосновують резултаты фундаменталных наук, але и мають хосенный обернутый вплыв на фундаменталны наукы, понеже их фундаменталны резултаты можуть быти реализованы на практицѣ лем через апликованы наукы, а объективным критериом ефективности фундаменталных наук поважуе ся не лем добытя базовых знань за объективный свѣт, але и реална або хоть лем перспективна можность практичного схоснованя тых знань. На одплату, апликованы наукы свою ефективность указують подля мѣры задоволѣня практичных потреб, социалного очекованя. == Жерела и одказы == Мороз О.: Фундаментальні і прикладні науки. // Філософський енциклопедичний словник / В. І. Шинкарук (голова редколегії) та ін. - Київ : Абрис, 2002. - 742 с. ISBN 966-531-128-X Сс. 694-695.Доступно онлайн",rue,Наука,ordonné,https://rue.wikipedia.org/?curid=14510,137,,['ru'],False,Наука,Catégorie principale
6360.0,Гуманітны і соціалны наукы,"Гуманітны і соціалны наукы суть общі наукы занимаючі ся чоловіком і громадов. На розлуку од природных наук (фізіка, біолоґія) не суть точно екзактны, дозволюють всуповати субєкту до позорованя. Гевсесь вступ субєкту є але велёраз жаданый і єдиный можливый, бо многораз є предметом соціалных наук даяка властность субєкту. Вести єднозначну лінію, котра бы дїлила гуманітны і соціалны наукы є дуже тяжке, но справила ся уводжать, же соціалны наукы суть характерістічны высшым ступнём квантіфікації і повжыванём звычайных науковых метод, напр. експеріменту, закля што гуманітны наукы мають скорше аналітічный характер. == Дїлїня гуманітных і соціалных наук == Філозофія === Соціалны наукы === Демоґрафія Економія Гуманна ґеоґрафія (або тыж соціална ґеоґрафія) Педаґоґіка Політолоґія Псіхолоґія Право Соціолоґія === Културны наукы === Антрополоґія Етноґрафія Філолоґія Лінґвістіка Естетіка Історіоґрафія (тыж історія) Археолоґія Реліґіоністіка Теолоґія == Референції == Тоты даны суть часточно або цалком основаны на перекладї статї Humanitní a společenské vědy на чеській Вікіпедії.",rue,Наука,ordonné,https://rue.wikipedia.org/?curid=6360,147,,['uk'],False,Наука,Catégorie principale
16763.0,Научна парадигма,"Научна парадигма, од грец. παράδειγμα взор, модел, примѣр - безварунково приятый научным сполоченством модел научной чинности. До филозофии наукы тот термин придав Т. Кун в роках 1958-1959, подля него, перемѣна парадигм ставать ся в часѣ научной револуции. В практицѣ парадигмы в розличных науках ся перемѣнюють по мѣрѣ их доспѣлости, ширшого хоснованя математичного апарата, новых техник експеримента и вывину научных традиций конкретной дисциплины. Научна парадигма ся затверджать в роботах научных лидерох, переходить до учебникох и учебных програм. == Жерела и одказы == Кун Т.: Струк­ту­ра на­уч­ных ре­во­лю­ций. Москва, 1975. С. 11. русс. Порус В. Н.: ПАРАДИГМА // Большая российская энциклопедия. Том 25. Москва, 2014, стр. 287-288 Редакция:2017. Одчитане: 17.08.2020русс.",rue,Наука,ordonné,https://rue.wikipedia.org/?curid=16763,111,,['ru'],False,Наука,Catégorie principale
23129.0,Научный метод,"Нау́чный ме́тод є емпіричный метод про дустатя знаня, на котрый ся в науці реферує маймало з 17. стороча. Научный метод обсягує обзервацію тай скрупулозный скептіцізм, бо коґнітивні передузятя годні показити інтерпретацію позираня. Научный метод передбачат вытворіня доказованої гіпотезы через індукцію тай експерименты и статистичну аналізу; модифікацію вадь удвергнутя гіпотезы на основі резултатув. Хоть конкретні процедуры ся рузнят уд сферы до сферы, основный процес ся лишат булше-менше єднакым. Научный метод тото формулованя припущень (гіпотетичных обсянень), проґнозованя лоґічных наслідкув гіпотезы, пак проведеня експериментув авадь емпіричных обзервацій на основі тых проґнозув. Гіпотеза тото припущеня, закладеноє на знаньови, дустатому бігом гляданя удповідий на звіданку. Гіпотезы годни быти як дуже конкретныма тай узьконаправленыма, так и шырокыма, айбо мусят быти опровергаємі, иншак гіпотезу не мож протестовати. Попри частоє представленя научного метода ги фіксованої послідовности крокув, тото посправді комплет общых принципув. Не всі крокы ся держат у кажджому изглядованьови, тай они не все йдут єднакым шором. Многі удкрытя не держали ся еталонної модели научного метода, шанс тоже мав свою роль, наприклад. == Жерела == Gauch, Hugh G. Jr. (2003). Scientific Method in Practice. Cambridge University Press. ISBN 978-0-521-01708-4. Архівна копія з оріґінала зроблена 2023-11-29. [перевірено 2020-05-09]. Popper, Karl R. (1959) [1934]. The Logic of Scientific Discovery (English ed.).",rue,Наука,ordonné,https://rue.wikipedia.org/?curid=23129,204,,['uk'],False,Наука,Catégorie principale
14531.0,Формалны наукы,"Формалны наукы суть такы области штудий, де ся новы знаня вытворюють з помочов формалных систем в протикладѣ з емпиричныма науками, основаныма на експериментѣ. Характерным примѣром е математика. Далшы примѣры загорнюють логику, штатистику, информатику. Хоть ся даколи кладе под сомнѣв, ци иде о правдиву науку з оглядом на то, же ту не суть експерименты в реалном свѣтѣ, - тоты дисциплины достали ся меджи наукы. Наперек недостатку емпиричной базы формалны наукы суть универзално поважованы за надзвычайно важны, а их резултаты суть поуживаны в розличных емпиричных науках. Але дискузия о их «правдивости» не е закончена. == История == Формалны наукы были меджи первыма. Найстаршы математичны роботы, о котрых знаеме суть з Мезопотамии (около 1800 до РХ). Около року 500 до РХ в Китаю и около року 400 до РХ в Греции зачала ся розвивати яко наука логика. Многы понятя и законы сформулованы еще в старовѣку перетырвали аж до XVII. стороча, коли тоты наукы ся модернизовали и достали их теперѣшну форму. == Днешность == В сучасности ся появляють все новы и новы формалны наукы або дисциплины в рамках скорше вывинутых наук, напримѣр теория информации, теоретична информатика и модерна Байесовска штатистика, котры ся появили в серединѣ XX. стороча. Ай в области формалных наук тыж вывинули ся «окреме формалны» дисциплины, як напримѣр, з алгебры формална алгебра (инвариантны перетворѣня), з логикы формална логика. Кант з понятя истины (правды) выокремив понятя формалной правды, што е тверджѣня котре ся злагоджуе зоз законами логикы, а не мать жадне одношѣня ку даякой реалитѣ. == Жерела и одказы == Révai nagy lexikona. 1-21. köt. Révai Testvérek Irodalmi Intézet Részvénytársaság, Budapest. 1911-1935. WiseGeek: What are the Formal Sciences?",rue,Наука,ordonné,https://rue.wikipedia.org/?curid=14531,268,,['ru'],False,Наука,Catégorie principale
13975.0,WWE,"«WWE» («World Wrestling Entertainment») - найвеликый промôушен реслінгу. Ôснована «WWE» была Вінсом МакМеном старшымм 24 января 1963 рôку у ЗША. «WWE» ділит ся на пять бриндўв: «RAW», «SmackDown Live», «NXT», «205 Live» та «Main event». Ôснована Родеріком Джеймсом МакМеном и Тутсом Мондтом в 1952 рôці и спиршу называло ся «Capitol Wrestling Corporation». Типирь «World Wrestling Entertainment» («WWE») є найвеликôв у Гамериці и у всьôму світі фидираційôв професіонального реслінгу. Число любителюв даного вида спорта лише у ЗША складат 13 мільйонів чолôвік, а бôї ся транслювут у бўльш чим 150 краинах.",rue,Шпорт,ordonné,https://rue.wikipedia.org/?curid=13975,89,,['uk'],False,Шпорт,Catégorie principale
15270.0,Алпинизм,"Алпинизм, або алпинистика - вид шпорта, выхаджаня на тяжкодоступны горскы вершины. Первы алпинистичны клубы взникли в серединѣ XIX. стороча. Меджинародна уния алпинистичных асоциаций (IUAA - Union Internationale des Associations d’Alpinisme) основана в року 1932. В сучасности до ней входять 90 членскых организаций зоз 69 держав. == Жерела и одказы == Большой энциклопедический словарь. Главный редактор А. М. Прохоров - Москва: Советская энциклопедия, 1993. - 1630 с. ISBN 5-85270-015-0 рус. IUAA (по англицкы). 2019. [перевірено 2019-07-20].",rue,Шпорт,ordonné,https://rue.wikipedia.org/?curid=15270,78,,['ru'],False,Шпорт,Catégorie principale
4222.0,Джудо,"Джудо (По японьскы: 柔道; дословно субтілна драга) є штіл японьского боёвого уменя і барз росшыреный шпорт. Джудо, ціла назва Кодокан Джудо, выникло з дакілько школ джіу-джітсу (анґл. транс. jiu-jitsu), котры выучовали себеобрану неозброєного чоловіка у тогдышнїм понятю. Себеобрана рішыла реалны боёвы сітуації, котры выникали за боя хлопа проти хлопови. Як дакотрый з боёвників пришов о свою збрань, настала сітуація, коли мусив боёвати о свій жывот. Успішне выконаня тых технік пак кінчіло смертёв атакера або ёго дештруктівным пошкоджіным т.є. поламаныма костями, выклубенинами ітд. Метов джуда є мати можность вольбы по успішно выконаній обранї атакера поранїнём або лем здобытём контролї і пояснити ёму збыточность ёго почінаня. Той метї одповідать і складба технік ваза. Колысков джуда є Японія.",rue,Шпорт,ordonné,https://rue.wikipedia.org/?curid=4222,115,,"['uk', 'ru']",True,Шпорт,Catégorie principale
15947.0,Рафтинг,"Рафтинг - шпорт, котрый ся складать зоз перемагань дружин на професионалных заводовых човнах. Кажда дружина мать од 4 до 6 члены, а суперить ся во трьох дисциплинах: слалому, англ. Slalom, спринту, англ. Sprint, и спущаню, англ. Downriver. Практикуе ся на рѣках 3. класы (подля меджинародной класификации). В октобру 2019 Меджинародна федерация рафтингу достала статус обсерватора в Свѣтовой Асоциации Меджинародных Шпортовых Федераций. == Жерела и одказы == Joseph Willis Jones. GAISF Council grants the IRF Observer Status (по англицкы). INTERNATIONAL RAFTING FEDERATION. [перевірено 2020-01-12]. == Референции == Тоты даны суть часточно або цалком основаны на перекладї статї Рафтинг на сербскій Вікіпедії.",rue,Шпорт,ordonné,https://rue.wikipedia.org/?curid=15947,100,,['ru'],False,Шпорт,Catégorie principale
,Графомания,"Графома́ния, од грец. γράφω писати, зображовати + грец. μανία страсть, пасия, шал - надмѣрне усилованя ку многописательству, продукции литературы, ашпируючой на публикацию в литературных выданях, псевдонаучных елаборатох и тому подобного. Графоман годен продуковати «научны роботы» в областях, до которых ся не розумѣе, писати белетрию при повной абсенции всякых творчых здалостей и вызнаня од читателей. Написане графоманами звекша баналне, аж и збавлене смысла и негораздне обсягом. == Психологичны патологии == Графомания годна взникнути про розличны причины, еднов из найчастых звыкла быти, ачей, гиперкомпензация комплекса меншевартости, а порѣдко- перечутя надцѣнной аж маниакалной идеи стотожньованя себе с великым писательом. Даколи ся трафляють пациенты зоз синдромом Кандинского-Клерамбо, котры мусять, як они самы кажуть, вельо писати под вплывом якойсь то вонкашной силы. == Интересны факты == Геббелс, гирешный министер пропаганды третього райха в часѣ Другой свѣтовой войны написав на машинцѣ 15000 сторон доста тенденчных текстох, втайнѣ ся надѣючи, видав, на роль главного историографа той войны. Не мог ся застановити в своем писаню аж до конця колективного самогубства, доконченого въедно з женов и шѣстьма дѣтми. Нѣмецкый поет Фридрих Рюккерт под вплывом стреса од смерти своих дѣти в року 1834 написав цикл зоз 428 поезий, што было, очевидно, автотерапевтичным процесом. == Жерела и одказы == Жмуров В. А.: Графомания //Большая энциклопедия по психиатрии, 2-е изд. (online) Махов А. Е.: Графомания // Литературная энциклопедия терминов и понятий / Под ред. А. Н. Николюкина. - Институт научной информации по общественным наукам РАН: Интелвак, 2001. - Стб. 187 - 1596 с. - ISBN 5-93264-026-X.",rue,Култура (Sous-catégorie),,https://rue.wikipedia.org/?curid=17660,247,17660.0,['ru'],False,Култура,Sous-catégorie
,Натурална школа,"Натурална школа - означѣня нового пруда русского реализма, котрый ся зачав в 1840-х роках в России и быв основаный на творчых традициях Н. В. Гоголя и естетицѣ В. Г. Белинского. == Взник == Назву Натурална школа придумав Ф. В. Булгарин и первый раз ся появила в новинцѣ Северная пчела ч. 22, 26.02.1846 в его полемичной статьи з намѣром понизити новый литературный пруд. Але Белинскый придав тому пруду позитивный вызнам, окресливши го як социалну завданку и потребу часу, и зачав хосновати тоту назву як термин на означѣня рамена русского реализма, звязаного з традициями Н. В. Гоголя. Сформованя ся Натуралной школы припало на рокы 1842-1845, коли група писательох (Н. А. Некрасов, Д. В. Григорович, И. С. Тургенев, А. И. Герцен, И. И. Панаев, Е. П. Гребѣнка, В. И. Даль) сполчила ся под идейным вплывом Белинского при часописѣ Отечественные записки. == Характер == Програмныма публикациями им ся стали зборникы Физиология Петербурга (ч. 1-2, 1845) и Петербургский сборник (1846). Первый из них обсяговав так званы «физиологичны начеркы», циже прямы замеркованя, зарисовкы, штось як знимкы з натуры - физиологию живота великого города. Тот жанер взникнув во Франции в 1820-ы рокы и вплынув на вывой русского «физиологичного начерка». Зборник Физиология Петербурга зображовав типы и каждоденность роботникох, дробных урядникох, декласованого люда столицѣ, а быв проятый критичным позераньом на реалиту. «Петербургский сборник» выникав пестротов жанрох, оригиналностьов молодых талантох.Там была перва повѣсть Ф. М. Достоевского Бедные люди, дѣла Некрасова, Герцена, Тургенева идр. Од року 1847 органом Натуралной школы ся став часопис Современник. Манифест Натуралной школы быв выкладеный во вступном словѣ Белинского ку зборнику Физиология Петербурга, де Белинскый писав о потребѣ реалистичной литературы, котра бы указовала российску реалиту, але писателѣ мають, по мысли Белинского, не лем знати тоту реалиту, но и добрѣ ю розумѣти, не лем позерати, но и судити. Пропагуючи гоголевскый реализм, Белинский писав, же Натурална школа вецей усвѣдомлено, неж то было перед тым, хоснуе метод критичного указаня реалиты, закладеный в сатирѣ Н. В. Гоголя. == Далшый вывой == Натурална школа была критикована зо всѣх бокох за «прихылность ку низкому люду», «смѣтьофилство», политичну несполягливость (Булгарин), намѣрено негативный погляд, наслѣдованя найновшой французской литературы. По смерти Белинского (1848) сама назва Натурална школа была заказана цензуров. В 1850-ых рокох намѣсто того хосновали термин «гоголевскый напрям». В наступном часѣ термин «гоголевскый напрям» достав ширшый вызнам, як властно Натурална школа, став ся синонимом критичного реализма. == Жерела и одказы == Белкина М. А. (1968). Натуральная школа. in Сурков А. А.. Краткая литературная энциклопедия. Т. 5: Мурари - Припев. Москва: Государственное научное издательство «Советская энциклопедия». pp. 135-137. Натуральна школа. Літературознавча енциклопедія (у двох томах). Том 2 (Автор-укладач Ковалів Ю. І. ed.). Київ: «Академія». 2007. p. 104. ISBN 978-966-580-234-1. Манн Ю. В. (2001). Натуральная школа. in Николюкин А. Н.. Литературная энциклопедия терминов и понятий. Москва: НПК «Интелвак». pp. 620-621. ISBN 5-93264-026-Х.",rue,Култура (Sous-catégorie),,https://rue.wikipedia.org/?curid=18181,458,18181.0,['ru'],False,Култура,Sous-catégorie
,Футуризм,"Футуризм, од лат. futurum будучность - авантгардны пруды в европском умѣню 10.-20. рокох XX. стороча, котры усиловали ся створити «умѣня будучности», выголошовали одмѣтаня традичной културы, ей моралных и артистичных цѣнностей, култивовали урбанизм, естетику великого города, машинной индустрии. Найповнѣйше ся реализовав в поезии и вытварном умѣню в Италии и России (1909-1921), хоть были адепты того руху аж и за границями Европы - в США, Японии, Аргентинѣ, Чиле. Вызнаный закладатель футуризму Филиппо Томмазо Маринетти быв автором термина и выступив з бомбастичным и агресивным манифестом футуризма в парижской Le Figaro 20. фебруара 1909. В литературѣ, усилуючи ся зробити язык интенсивнѣйшым, спущали ся до вулгарной лексикы, творили новы слова, обрубовали традичны, любили хосновати звуконаподобнѣня (в зберцѣ военной поезии Маринетти Zang tumb tumb имитуе звукы канонады), одыйти од нудной горизонталной типографикы. Маринетти остро критиковав сполоченство за «музейну» културу, главныма цѣнностями выголосив «енергию», «скорость», «силу», оспѣвовав агресию, национализм и войну. В року 1918 створив политичу партию футуристох, а в року 1919 прихылив ся ку фашистичному руху Бенито Муссолини. По установлѣню фашистичного режима футуризм став ся официалным напрямом умѣня, схваленым владов. Футуризм закончив свое ествованя по смерти Маринетти в 1944. Через его споѣня з фашизмом по Другой свѣтовой войнѣ футуризм не находив новых прихылникох. В СССР футуризм служив идеям Октобровой револуции, але з часом комунистичный режим став ся все веце нетерпимым ку тому, што поважовав за авантгардный формализм. == Жерела и одказы == Вяземцева А. Г.: Футуризм // Большая российская энциклопедия. Том 33. Москва, 2017, стр. 678-679. Верзия: 2018. Одчитане: 01.09.2020[1]русс. Прохоров А. М. (гл. ред.): Большой энциклопедический словарь - Москва: Советская энциклопедия, 1993. - 1630 с. ISBN 5-85270-015-0 русс. Сс. 1441-1442. Ревякина А. А.: Футуризм //Николюкин А. Н. (ред.): Литературная энциклопедия терминов и понятий - Институт научной информации по общественным наукам - Москва: НПК «Интелвак», 2001 ISBN 5-93264-026-X русс. Сс. 1157-1160. Futurism. Encyclopædia Britannica. December 05, 2019. [перевірено 2020-09-01]. англ.",rue,Култура (Sous-catégorie),,https://rue.wikipedia.org/?curid=16846,307,16846.0,['ru'],False,Култура,Sous-catégorie
,Назарены (малярство),"Назарены (нѣм. Nazarenen) была группа малярьох, котры року 1809 во Вѣдни, а пак в Римѣ заложили Братство св. Лукы, што было первым малярскым сполком в истории умѣлства. == Назва и вызначнѣйшы члены == Таку назву выбрали прото, же евангелиста Лука ся поважуе за покровителя малярьох. В ширшом смыслѣ тот термин означать патриотично-религийный умѣлецкый напрям в Германии, Италии и Австрии. Назарены - на зачатку была их неофициална назва, высмѣшна прозывка, котру им дали про то, же носили плихтаючы, беленгаючы шаты и лишали довгы волосы. Закладателѣ братства были шестеро: Йоганн Фридрих Овербек (Johann Friedrich Overbeck), Франц Пфорр (Franz Pforr), Йозеф Винтергерст ( Joseph Wintergerst), Йозеф Суттнер (Joseph Suttner), Лудвик Фогел (Ludwig Vogel) и Йоганн Конрад Готтингер (Johann Konrad Hottinger). Позднѣйше ку братству приступили Петер фон Корнелиус (Peter von Cornelius), Вилгелм Шадов (Wilhelm Schadow), Филипп Файт (Philipp Veit) и далшы. == История == В року 1808 зачали штуденты Академии во Вѣдни протестовати против классицизма и академизма выукы, а року 1809, коли Наполеоновы войска обсадили город, одышли до Риму и нашли утулок в монастыри Сан Изидоро. Главныма фигурами братства стали ся Фридрих Овербек и Петер Корнелиус. В роках 1818-1830 идеи и вплыв назаренох росширили ся на Германию и Австрию. Петер Корнелиус став ся директором Академии в Дюсселдорфу, а пак в Мюнхену и Берлинѣ. В конци 1840-х вплыв назаренох зачав упадати. Фридрих Овербек зостав в Италии до смерти. == Характеристика == Рух назаренох належить ку добѣ романтизма, еднак назарены хотѣли обминути академичны формалности романтизма, обродити умѣлство ранной ренесанции. Малярѣ того напряму гледали иншпирацию в христианском середновѣчном умѣлствѣ, в готицѣ, з ранной ренесанции их идеалом были передовшиткым Албрехт Дюрер и талианскы примитивистичны малярѣ (Джотто, Пьерро делла Франческа, Андрео Мантень). Про них повиннов была католицка церковна тематика, композиция, ясно подѣлена на передину, середину и задину, навернѣня ку классичным техникам стѣнопису и древорѣзбы. В колористицѣ про них быв идеалом Раффаел Санти. == Жерела == Révai nagy lexikona. 1-21. köt. Révai Testvérek Irodalmi Intézet Részvénytársaság, Budapest. 1911-1935. Назарейцы. // Энциклопедия живописи",rue,Култура (Sous-catégorie),,https://rue.wikipedia.org/?curid=11045,325,11045.0,['ru'],False,Култура,Sous-catégorie
,Сентиментализм,"Сентиментализм, од фр. sentiment чувство, умѣлецкый пруд в европской и америцкой литературе и умѣню в другой половцѣ XVIII. - зачатку XIX. стороча. Одмѣтуючи рационализм добы Просвѣтенства, сентиментализм чинив доминантов «людской природы» не розум, але чувство, и путь ку идеалной и взорной особности гледав через выслободжѣня и вышлайфованя «природных» чувств, одты векшый демократизм сентиментализма и усилованя указати богатый духовный свѣт простого чоловѣка. == Характерны авторы == Представителе: Велика Британия - С. Ричардсон (Памела, або одмѣнена цнота, 1740), Франция - Ж. Ж. Руссо (Юлия, або Нова Елоиза, 1761) и писатели Бурѣ и натиску (найрадикалнѣйшый выяв демократичных тенденций сентиментализма) Германия - Й. В. Гете (Трапоты молодого Вертера, 1774), в России - А. Радищев (Путованя из Петербурга до Москвы, 1790), Н. Карамзин (Небога Лиза, 1792). Зачав пруд сентиментализму роман Сентименталне путованя Франциов ай Италов (1768) англицкого писателя Лоренса Стерна (1713-1768. Во XVIII. сторочу «сентименталне путованя» означало, же путник мав доста часу на роздумы и выяв своих чувств. Роман Стерна описуе вандрованя и росповѣдѣ головной поставы, Йорика, повны широкой гамы доймох, выволаных перипетиями путованя. Розповѣдь Йорика, на роздѣл од попередной литературной традиции - класицистичной ушорености и рационалной рецепции реалиты - приносить химерну мѣшанку интересных историй, фигльох, быстроумности, наплыва чувств и доймох, обдиву и погорчѣня, и живых рефлексий з увидженого. == Сентиментализм на Западѣ и Востоку == Наперек тому, же сентиментализм выник на Западѣ, там литературна критика не звыкла го означовати як окремый пруд, лем говорить о сентименталном романѣ, драмѣ, поезии, циже о сентименталности як категории, котра може быти властива умѣлецкым творам розличных епох и жанрох. В Россию сентиментализм прийшов через великый вплыв западных сентименталных романох и традично ся означав за окремый пруд. В украинской литературѣ жерелом сентиментализма была не европска литература, а передо вшиткым украинскый фолклор з елегичныма и сиротскыма мотивами. Инерция сентиментализму зато ся ту потягла аж до XX. стороча и стала ся нещастным компонентом так званой неповноцѣнной «малороссийщины», против котрой выступили Иван Франко, Леся Украинка и представителе украинской литературы новой добы. == Жерела и одказы == Білоус П.: Сентименталізм. //Білоус П. В.: Вступ до літературознавства: навч. посіб. - Київ: ВЦ «Академія», 2011. - 336 с. - ISBN 978-966-580-367-6 - сс. 261-262. укр. Гром'як Р. Т., Ковалів Ю. І., Теремко В. І. (ред.): Літературознавчий словник-довідник. - Київ: ВЦ «Академія», 2007. - 752 с - ISBN 978-966-580-244-0 - сс. 618-619. укр. Николюкин А. Н. (ред.): Литературная энциклопедия терминов и понятий - Институт научной информации по общественным наукам - Москва: НПК «Интелвак», 2001 ISBN 5-93264-026-X Сс. 960-964. русс.",rue,Култура (Sous-catégorie),,https://rue.wikipedia.org/?curid=16447,405,16447.0,['ru'],False,Култура,Sous-catégorie
,Мадам Бовари (роман),"Мада́м Бовари́», фр. Madame Bovary - роман Гюстава Флобера, первый раз книжно появленый в року 1857 (в двох томах), перед тым в року 1856 печатаный на продовжѣня в журналѣ Revue de Paris его найславнѣйшый роман, котрый подля критикы зачав нову добу реализма в литературѣ. Главна постава романа - Емма Бовари, жона добросердечного але простодушного дохтора Шарля Бовари, яка выросла на читаню романтичных романох, скоро ся росчаруе з нуды каждоденности, зачне жити над свои пѣнязи, вступать до немалженскых взаемин з надѣев збавити ся од пустоты и каждоденности провинчного живота. Хоть сюжет романа доста простый, аж и баналный, истинна вартость романа лежить в деталях и формах поданя сюжета. Флобер як писатель быв познатый своима снагами довести кажде дѣло до идеала, все усиловав ся найти найточнѣйшы слова. Роман Madame Bovary ся поважуе за еден зоз найвекшых шедеврох свѣтовой литературы. Такой по выходѣ в свѣт романа писателя обвинили з потуплѣня моралных идеалох, вулгарности, цинизму и т. п. Флобер быв прикликаный на суд, котрый, хоть оправдав писателя, но при том официално засудив реализм як «одмѣтаня красоты и добра». == Жерела и одказы == Cregan-Reid, Vybarr (31 Jan. 2020). Madame Bovary. Encyclopedia Britannica. [перевірено 2021-12-24]. англ. Lev Grossman (2007-01-15). The 10 Greatest Books of All Time. Time. [перевірено 2021-12-24]. англ. В. Е. Шор (1975). ФЛОБЕ́Р. in Гл. ред. А. А. Сурков. Краткая литературная энциклопедия. Т. 8: Флобер - Яшпал. М.: Сов. энцикл.. Стб. 17-23. русс.",rue,Култура (Sous-catégorie),,https://rue.wikipedia.org/?curid=18240,232,18240.0,['ru'],False,Култура,Sous-catégorie
,Калиграмы (Аполлинер),"Калиграмы, фр. Calligrammes: poèmes de la paix et da la guerre, 1913-1916 - зберка поезий Гийома Аполлинера, опубликована в року 1918. Повна назва зберкы: Калиграмы: вершы мира и войны. Зберка одбивать скушености Аполлинера зоз вояцкого живота в Первой свѣтовой войнѣ в его споѣню з умѣлецкым свѣтом Парижа. Она являть окремый интерес як взор техникы фигурного верша, калиграмы, де текст спорядженый во визуалный образ, напоминаючый о темѣ верша. Животописна зазначка 17. марца 1916 Аполлинер достав тяжку рану головы, з котрой ся уж не выздоровѣв, а далшы два рокы живота были роками поступного гаснутя. Демобилизованый в року 1916 достав французске горожанство, котрого давно домогав ся. Умер в року 1918 на испанску хрипку, в часѣ пандемии. Посмертно достав честне званя Упавшый за Францию. == Жерела и одказы == Calligrammes. Encyclopædia Britannica. September 25, 2019. [перевірено 2020-09-08]. англ. Calligrammes; poèmes de la paix et da la guerre, 1913-1916 на Internet Archive-у фр.",rue,Култура (Sous-catégorie),,https://rue.wikipedia.org/?curid=16878,151,16878.0,['ru'],False,Култура,Sous-catégorie
,Музей Никифора,"Музей Никифора, пол. Muzeum Nikifora w Krynicy-Zdroju - музей, засвяченый памяти и творбѣ наивного маляря Епифана Дровняка (1895-1968) з Крыницѣ, найлѣпше познатого под малярскыма псевдонимами Никифор и Никифор Крыницкый. == Статус == Музей Никифора е филиалков Окружного музея в Новом Сончу. Окрем сталой експозиции робот Никифора, предметох, котры были його властностьов, фотографий ай иншого звязаного з особов маляря, в музею ся експонують иншы дочасны выставкы вытварного умѣня, людового умѣня, а тыж одбывають ся концерты, авторскы стрѣчѣ з умѣлцями, музеалны лекции и т. п. == История == Музей отвореный в року 1995 в будинку бывшого туристичного пензионата Romanówka, розобраного и одрештаврованого по року 1990. Отворѣня музея Никифора было вызнане за найвекшу музеалну подѣю року 1995. Через ограничены просторы в филиалцѣ ся находить лем мала часть робот Никифора, векша часть доступна в Новом Сончу (понад 1000 експонаты). == Жерела и одказы == Официалный сайт (ФОТО). [перевірено 2020-05-27]. пол. Muzeum Nikifora w Krynicy. Сайт о польской културѣ. [перевірено 2020-05-27]. пол. Nykifor-Epifan-Drowniak---Romaniwka-(2005) (Photogallery). [перевірено 2020-06-02].",rue,Култура (Sous-catégorie),,https://rue.wikipedia.org/?curid=16430,164,16430.0,['ru'],False,Култура,Sous-catégorie
,Музей Русиньской Культуры в Пряшові,"Музей Русиньской Культуры в Пряшові - народописний музей Русинів в Пряшові в Словакії, діє в рамкох Словацького Народного Музею, яке є орґанізуваене Міністерством културы Словацькой републікы. Музей был заснованый в децембрі 2006. Од 1. юна 2012 музей дістав новы просторы на ул. Масариковій 20 в Пряшові. == Жрідла == Музей Русиньской Культуры в Пряшові на порталі Лем.фм Офіціална веб-сторінка музея (слов.) Музей Русиньской Культуры в Пряшові Релація о музеї на радію Лем.фм 1 Музей Русиньской Культуры в Пряшові Релація о музеї на радію Лем.фм 2",rue,Култура (Sous-catégorie),,https://rue.wikipedia.org/?curid=10437,85,10437.0,['uk'],False,Култура,Sous-catégorie
,Шерпове,"Шерпове, самоназвов шарxомбо - народ в Непалу (100 000 особ) тай Индии (15 000 особ). Подля списованя 2011 в Непалу число Шерпох было 112 946 особ. == Ареал == Жиють на границѣ зоз Тибетом во высокогорю компактныма групами: в долинах Ликху-Кхола, Кхимти-Кхола до верхного току рѣкы Сун-Коси, в долинѣ Инукху-Кхола и на сѣверовосток от долины Катманду, даколько окремых сел лежить по рѣцѣ Арун, колония екзистуе в Дарджилингу (Индия). == Етногенеза и етноним == Поважуе ся, же мигровали зоз Тибета в XVI. сторочу. Етноним Шерпа, або Шарва, што ближе ку высловности, означать “восточны люде” в языку Тибетян, так и самоназва, до котрой входить зложка шар, што в языку Тибетян означать“восток”. == Занятя == Традичны занятя - земледѣлство и горске скотарство. Културы: пшениця, ярець, кромплѣ, татарка. Файты быдла: овцѣ, якы, дзо (мѣшанка яка и быка). Торгують зоз быдлом, вовнов, маслом, твердым сыром. Ремесла: ткацтво, лозоплетѣня, древорѣзба. Од XX. стороча велика часть добрѣ зароблять як носичѣ и проводырѣ, в алпинистичных експедициях, а тыж як властникы новых, по европскы зарядженых готелох про туристы и алпинисты. Хоть Шерпы генетично адаптованы про высокогорскы выправы, до того часу они не лѣзали на околичны верхы, поважуючи их за бывалище Богох. Теперь, коли алпинистика стала ся их средством заробку, они и дале мають глубокый решпект ку горам и усилують ся удержати чужинцьох од знечестованя и засмѣчованя гор, од забиваня звѣрины и спальованя смѣтя, што по их представам може накликати гнѣв Богох. == Жерела и одказы == Бобылёва О. Н.: Шерпа //Народы и религии мира: Энциклопедия / Гл. ред. В. А. Тишков, Редкол.: О. Ю. Артемова, С. А. Арутюнов, А. Н. Кожановский и др. - М.: Большая Российская энциклопедия, 1999. - 928 с: ил. ISBN 5-85270-155-6 С. 642. National Population and Housing Census 2011 (PDF, page 144). [перевірено 2019-07-24]. Sherpa people. Encyclopaedia Britannica. [перевірено 2019-07-25].",rue,Култура (Sous-catégorie),,https://rue.wikipedia.org/?curid=15281,298,15281.0,['ru'],False,Култура,Sous-catégorie
,Ґрузіны,"Ґрузíны, тыж Картвелы (ґруз. ქართველები [kartvelebi] - самоназва Картвелеби) - на­род, основне обывательство Ґрузія. Чісло во світї ся одгадує на 5 міліоны. == Референции == Eastmond, Anthony (2010), Royal Imagery in Medieval Georgia, Penn State Press Suny, R. G. (1994), The Making of the Georgian Nation, Indiana University Press Lang, D. M. (1966), The Georgians, Thames & Hudson Rayfield, D. (2013), Edge of Empires: A History of Georgia, Reaktion Books Rapp, S. H. Jr. (2016) The Sasanian World Through Georgian Eyes, Caucasia and the Iranian Commonwealth in Late Antique Georgian Literature, Sam Houston State University, USA, Routledge Toumanoff, C. (1963) Studies in Christian Caucasian History, Georgetown University Press",rue,Култура (Sous-catégorie),,https://rue.wikipedia.org/?curid=16674,108,16674.0,['en'],False,Култура,Sous-catégorie
,Етнос,"Етнос або етнічна ґрупа (з ґрецького ἔθνος, етгнос, т.є. народ) суть понятя, якыма ся звычайно означує історічно выникла ґрупа людей, котры може мають тото саме історічне походжіня, расовый тіп, язык, матеріалну і духовну културу, менталіту і традіції тай обывають сполочну теріторію. Досправды але представа того самого ґенетічного походжіня членів єдного етносу неточна, а то про міґрацію і мішаня різных етносів міджі собов, і фахівцї зато розумлять етнос скорше як ґрупу людей, котры хоснують тоту саму културу. Дакілько етносів годны творити націю. == Повязаны статї == Нація == Референції == Тоты даны суть часточно або цалком основаны на перекладї статї Etnikum на чеській Вікіпедії.",rue,Култура (Sous-catégorie),,https://rue.wikipedia.org/?curid=6429,103,6429.0,['uk'],False,Култура,Sous-catégorie
,Литературознаня,"Литературознаня - наука, котра штудуе красну литературу, ей походжѣня, естетичну природу, функции и закономѣрности историчного розвою. == Конарѣ литературознаня == Традично выокремлюють основны и помочны конарѣ литературознаня. За основны ся поважують: теория литературы, история литературы, литературна критика. Помочныма суть: библиография, текстология, литературознавча историография. Найвецей широко ся поуживать выраз «литературознаня и критика», практикованый многыма журналами як назва едного зоз своих роздѣлох. В том припадѣ ку литературознаню односять лем историю литературы ай теорию литературы. Литературну критику при тому трактують як окремый вид творчой чинности, де переважно ся указуе в значной мѣрѣ субъективный погляд. == История литературознаня == Зачаткы литературознаня мож видѣти уже в античном свѣтѣ. Зокрема, Платон в трактатѣ Держава роздѣляв литературу на литературны роды. Од того часу до днешности литературознаня перешло довгым и зложеным вывоем и стало ся цѣлов окремов росконаренов науков. == Жерела и одказы == Білоус П.: Термінологічний словник. //Білоус П. В.: Вступ до літературознавства: навч. посіб. - Київ: ВЦ «Академія», 2011. - 336 с. - ISBN 978-966-580-367-6 - сс. 316-330. укр. Гром'як Р. Т., Ковалів Ю. І., Теремко В. І. (ред.): Літературознавчий словник-довідник. - Київ: ВЦ «Академія», 2007. - 752 с - ISBN 978-966-580-244-0 укр. Сс. 417-418 Ранчин А. М., Юрченко Т. Г.: Литературоведение // Большая российская энциклопедия. Том 17. Москва, 2010, стр. 638-641 Одчитане: 18.05.2021",rue,Култура (Sous-catégorie),,https://rue.wikipedia.org/?curid=17768,211,17768.0,['ru'],False,Култура,Sous-catégorie
,Златый славик,"Златый славик (чеш. Zlatý slavík) была анкета популарности чехословацкых спѣвакох, спѣвачок и ансамблох организована в роках 1962-1991 часописом Mladý svět. Од року 1970 комунистичным режимом были резултаты з политичных причин фалшованы. В року 1970 найвеце голосох в категории спѣвачок достала Марта Кубишова, але резултат не слободно было опубликовати. В року 1996 тота анкета была обновлена под змѣненов назвов Чешскый славик (чеш. Český slavík). === Златый славик (1962-1991) === З роками вшелияко мѣняли ся оцѣньованы категории. В роках 1962-1963 и в року 1970 была лем сполочна категория про спѣвакы и спѣвачкы. Категория «Спѣванка» была выголошована до року 1968, коли на другом мѣстѣ скончила Молитва про Марту. == Одказы == Подробнѣйшы резултаты Чешского Славика == Референции == Тоты даны суть часточно або цалком основаны на перекладї статї Zlatý slavík на чеській Вікіпедії.",rue,Култура (Sous-catégorie),,https://rue.wikipedia.org/?curid=11209,137,11209.0,['ru'],False,Култура,Sous-catégorie
,Антоній Годинка,"Антон Годинка (Antal Hodinka) (псевд. Сокырницькый Сирохман, Сокырницькый Сиротюк, Тоний Романув) (12. януар 1864 Ладомирів - 15. юл 1946 Будапешт) - історік, етноґраф, педаґоґ, ученый русиньского напряму. == Жывотопис == Своє дїтинство прожыв у селі Сокырниця на Марамороші. Учів ся в ґімназіях Марамарош-Сіґета і Ужгорода (1871-1882), в Ужгородьскім духовнім семінарї, в 1882-1886 - в Будапештьскій Централній Теолоґічній Академії. Од 1888 робив як научный сполупрацёвник Мадярского Народного музея в Будапештї. В 1889 штудовав у Віднї в Австрійскім Історічнім Інштітуті. Штудовав діпломацію, палеоґрафію, славяньску філолоґію під веджінём знамого славісту В. Ягича. Написав дізертацію о історії Сербії (PhDr. 1891). Од 1892 до 1906 робив бібліётекаря і архівісту Імператорско-кралёвской фидеокомісіонной бібліотекы у Вені. В 1895-1896 быв штипендантом Мадярской АН в Рімі. В 1905 за роботу «История венґерско-славянских контактов до 1526 ґ. » дістав названя пріват-доцента філозофічной факулты Будапештьской універзіты. Од 1906 быв професором Пожонской Братіславськой універзіты. Од 1923 до 1935 быв ведучім катедры всеобщой історії Пейчськой універзіты. В 1918-1919, 1926-1927 декан філозофічной факулты, в 1932 быв ректор той універзіты. В 1941-1943 председа «Подкарпатского Общества Наук». Быв знамый як історіёґроф духовной історії, автор многых історічных, церьковно-духовных, публистічных робот із Історії Венґрії, Підкарпатьской Руси: «История Мукачевской ґреко-католической епархии», 1909; зборник документів із історії епархії (527 документів, 1458-1715); зборник документів із історії Ужгородськой домінії і міста, (1917); «Утцюзнина, ґаздувство, и прошлость южнокарпатськых русинув» (1923). Годинка передемонстрував богатьство русиньского народного языка, можность поужываня ёго як інштрумента научного выскуму. О културї русинів написав по мадярьскы діло «Die österreichisch-ungarische Monarchie im Wort und Bild», (1900), де написав голову «Die Ruthenen / A Ruthének». Позберав много матеріалів о Русинах із світьскых і церьковных архівів. В 1995 быв публиковный ёго зборник «Пісні нашых предків». В 1922 завершыв зоставлїня русиньско-мадярьского словаря (7500 слов , 1991). Годинка ся тримав поглядів о етнічній самостатности русинів і приналежности їх ку централному европскому културному ареалу. == Жрідла == Антон Годинка, дослідник джерел, Інститут Церковного Права україньскый",rue,Култура (Sous-catégorie),,https://rue.wikipedia.org/?curid=1753,309,1753.0,['uk'],False,Култура,Sous-catégorie
,Карловицкый мир,"Карловицкый мир - мирова догода, подписана 26. януара 1699 на Карловицком конгресѣ меджи членами Священной лигы (Священна римска империя, Венецка република, Русске царство и Рѣчь Посполита) з едной стороны и Османсков империев з другой стороны. Догварькы ся зачали в октобрѣ 1698 при посередництвѣ Англии и Нидерландох. Через выниклый конфликт интересох членох коалиции Карловицкый мир склав ся зоз сепаратных догод меджи нима и Османсков империев, а Россия подписала лем примирѣня на два рокы, а остаточне урегулованя было досягнуте Константинопольскым миром (1700). Австрия достала такой вшитку територия Мадярского кральовства (без малонаселеной части уже одвойованого Темеша, котру вернули Османам), Княжество Ардял, Хорватию и Славонию. Карловицкий мир обернув Австрию на едну з великых европскых держав. Рѣчь Посполита достала назад Подолию з твердыньов Камянець, але вернула Османам заяты скорше молдавскы територии. Венецка република достала Морею (Пелопонез), часть Далмации и островы, котры завойовала. Карловицкый мир поклав конець османской експанзии в Европѣ и зачаткови вытѣснѣня Османох з континента. == Жерела и одказы == Treaty of Carlowitz, Europe, 1699. Encyclopædia Britannica. January 19, 2020. [перевірено 2020-12-15]. англ. Константинов В. Ю.: Карловицькі мирні договори 1699 // Українська дипломатична енциклопедія: у 5-ти т. / редкол.: Д. В. Табачник (голова) та ін. - Харків: Фоліо, 2013 - ISBN 978-966-03-6609-1 укр. Том 2, cс. 438-439.",rue,Історія (Sous-catégorie),,https://rue.wikipedia.org/?curid=17336,206,17336.0,['ru'],False,Історія,Sous-catégorie
,Карловицкый конгрес,"Карловицкый конгрес (1698-1699) - меджинародный конгрес, котрый ся отворив в октобрѣ 1698 в Карловцях, нѣм. Karlowitz (нынѣ Срѣмскы Карловци, Войводина, Сербия), скликаный про завязаня мирного договора меджи штатами Священной лигы (Священна римска империя, Венецка република, Русске царство и Рѣчь Посполита) з едной стороны и Османсков империев з другой стороны. Карловицкому конгресу предходжав ряд военных поражок Османской империи од войск Священной лигы, включно з повным розгромом турецкых войск в року 1683 под Вѣдньом. Российска сторона усиловала ся о сполочну мирну догоду коалиции з Османсков империев, котра бы означала и сполочну подтримку ей претензий на передачу завойованых територий при южных морях (Азов и нижный ток Днѣпра). Але якраз то не хотѣли партнеры в коалиции, ани в догварьках Великого посолства (1697-1698) тоту их позицию не подарило ся змѣнити. В конци лѣта 1697 османский султан выправив послѣдне велике тяжѣня на сѣвер, але быв дефинитивно розбитый в битцѣ при Зентѣ 11. септембра, наслѣдком чого пристав на догваряня. Мирный конгрес зышов ся в року 1698 в Срѣмскых Карловцях, недалеко од Београда. То было первый раз, же Турци прияли догваряня з коалициев европскых держав при посередництвѣ невтралных держав и наконець 26. януара 1699 вызнали свою поражку. Резултатом конгреса стала ся передача Княжества Ардял и векшой части Мадярского кральовства, выслободженых од Османской империи под контролу Австрии. Тото значно змалило турецкый вплыв в Европѣ и зробило Австрию доминуючов державов. Карловицкый мир, подписаный в януарѣ 1699 через выниклы роспоры межди членами коалиции складовав ся з их окремых догод з Османсков империев, а Россия подписала лем примирѣня на два рокы, а остаточне урегулованя было досягнуте Константинопольскым миром (1700). == Жерела и одказы == Treaty of Carlowitz, Europe, 1699. Encyclopædia Britannica. January 19, 2020. [перевірено 2020-12-15]. англ. КАРЛОВИЦКИЙ КОНГРЕСС 1698-99 // Большая российская энциклопедия. Том 13. Москва, 2009, стр. 178 Верзия: 2016. Одчитане: 15.12.2020[1] Константинов В. Ю.: Карловицькі мирні договори 1699 // Українська дипломатична енциклопедія: у 5-ти т. / редкол.: Д. В. Табачник (голова) та ін. - Харків: Фоліо, 2013 - ISBN 978-966-03-6609-1 укр. Том 2, cс. 438-439.",rue,Історія (Sous-catégorie),,https://rue.wikipedia.org/?curid=17334,329,17334.0,['ru'],False,Історія,Sous-catégorie
,Велика французьска револуція,"Велика французька револуція (фр. Révolution française) - є означіня про час історії Франції міджі роками 1789 і 1799, то єсть згруба од зозваня ґенералных ставів кралём Людовіком XVI. по ухоплїня моці Наполеоном Бонапартом. Тогдышня абсолутна монархія во Франції была під час нёй нагороджена панованём народа і републіканством; французька галузь римокатолицькой церькви была змушена до радікалній рештруктуралізації. І кідь ся Франція по впаджіню першой републікы Наполеоновым переворотом метала 75 років міджі републіков, царьством і рештавраціов колишнёго кралёвства, револуція і наперек тому значіла дефінітівный конець про старый режім. В людовых представах тїнїть і наступны револуції з років 1830 а 1848. == Причины == Аналіз причин Французької револуції дотеперь вызыває спор істориків. У своёму державном устрої в 18. сторочі Кралёвство Франція было абсолутнов монархіёв, яка ся спирала на сістему централізованой бюрократії і на стале войско. Но між кралёвсков владов, яка была абсолутно незалежна од пануючіх класів, і привілеёванымы станами суспільства єствовала унія - за одказ духовенства і дворянства од політічных прав. Державна влада цїлов своёв силов і вшыткымы засобами, які мала в своїм роспоряжіню, охраняла соціалны привілегії тых двох стану общества. В тот самый час зростав вплыв третёго стану - вшыткых, ко не належав до першых двох. На прикінцю XVIII. сторочя Франція была єднов із найбогатых країн Европы, уступаючы в розвитку лем Кралёвству Великой Брітанії і Голландськой републіци. В тот самый час в країні, яка была абсолутнов монархіёв, не было ни єдного общественного контроля над бюджетом, якый промином многых стороч быв дефіцітным. Краль Людовік XVI. щедро кольтовав грошы, включно з войсковыми кальтунками на відомство семирічной войны і підпору колоній в Америцькой револуції, і державный довг досяг великых розмірів. Половка бюджету ішла на выплаты процентів по заборгованости. Повышиня податків лягло на плечі третёго стана, бо першы два были ослобожены од оподаткуваня. Сітуацію ускладнили неврожаї в 1780. роках і пауперізація обывательства. Глядючи выход з морочливої пологы, у 1789. роцї краль рішив зозвати Генералны штаты - французькый парламент, якый не зозвали од 1614. року. Зозваня Генералных штатів мало за цїль установляня нової сістемы податків, які включали бы податкы на землю, і які мали бы платити тыж першы два станы. Бізуно, дворянство і духовенство стрітили такую ідею спротивом. Розвила ся борьба за-заступництво і сістему голосованя в Генералных штатах. Ідеологічну базу протистояня старому режиму і револуційным силам застачали ідеї Просвітництва. == Удкликованя == Тоты даны суть часточно або цалком основаны на перекладї статї Французька революція на україньскій Вікіпедії.",rue,Історія (Sous-catégorie),,https://rue.wikipedia.org/?curid=527,390,527.0,['uk'],False,Історія,Sous-catégorie
,Версайскый договор,"Версайскый договор - мировый договор, подписаный в конци Первой свѣтовой войны меджи витязныма державами и пораженым Нѣмецкым цѣсарством 28. юна 1919 во Версаю под Парижом и набравшый силу 10. януара 1920. Статья 81. Версайского договора вызначала створѣня автономной русинской територии яко части Чехословакии. За договором з Нѣмецкым цѣсарством наслѣдовали далшы мировы договоры зоз его споенцями: 10. септембра 1919 з Австриев в Сен-Жермен; 27. новембра 1919 з Болгариев в Нейи на Сенѣ; 4. юна 1920 з Мадярскым кральовством в Трианонѣ; 10. августа 1920 з Османсков империев в Севрѣ. == Утраты Нѣмецкого цѣсарства == Утраты властной територии: на хосен Белгии - округы Ейпен и Малмеди (Eupen-Malmedy); на хосен Дании - сѣверный Шлезвиг (Nordschleswig); на хосен Литвы - Мемель (Клайпеда) (Memelland); на хосен Польщи - Познань (Posen), западну Пруссию (Westpreussen), часть Шлезии и Верхньошлезскый угльовый ревир (Reichthaler Ländchen, Oberschlesisches Kohlerevir); на хосен Франции - Елзас-Лотрингию (Elsass-Lothringen); на хосен Чехословакии - Глучинскый регион Шлезии (Hultschiner Ländchen); Гданьск выголошовав ся за вольный штат (Freie Stadt Danzig) в мытных границях Польщѣ; область Саар (Sargebiet) на 15 рокы оддана под меджинародну справу. Утраты колоний: вшиткы германскы колонии через дочасный мандат Лигы Народох передавали ся Споеному кральовству, Франции и Японии. Утраты военского потенциала: Германия мала право на 100-тысячне сухоземне войско, але без танкох; не могла мати военску авиацию; могла мати обмеженый военскый флот; лѣвый берег Рина и 50 км в глубину правого берега - демилитаризована зона. Економичны утраты: Германия мала заплатити як контрибуцию 132 милиарды золотых марок, з котрых понад половку на хосен Франции; Саарскый угльовый ревир передавав ся на 15 рокы в хоснованя Франции; == Критика договора == «Витязны державы», зазначены в договорѣ были: главны (Principal Powers) - США, Споене кральовство, Франция, Италия, Япония придружены - Белгия, Боливия, Бразилия, Китай, Куба, Еквадор, Греция, Гватемала, Гайти, Хиджаз, Гондурас, Либерия, Никарагуа, Панама, Перу, Польща, Португалия, Румыния, Кральовство Югославия, Сиам, Чехословакия, Уругвай. Россия, як еден зо закладаючых членох Антанты, хоть была основным участником войны на витязной сторонѣ, в договорѣ не мала участь, а ей правонаступник, СССР, Версайскый договор не вызнавав, про то, же интересы России были проигнорованы, и домогав ся его змѣны. Едну з важнѣйшых роли в договорѣ мали США, а Президент Вилсон пробовав выпрацовати справедливый мир на основѣ своих 14 пунктох, створѣня Лигы Народох и недопущѣня надмѣрных контрибуций. Але то му ся удало лем счасти. Успѣхом Вилсона было створѣня Лигы Народох, котра мала рѣшати меджинародны конфликты и не допустити войну. Основны пункты штатута Лигы Народох стали ся частьов Версайского договора, и Вилсон го нараз подписав.Але многы експерты уже в 20-ы рокы указовали, же надмѣрно покарана Германия буде ся домогати реваншу. Наконец з таков мотивациев быв договор в Сенатѣ заблокованый, а США го не вызнали, ани не стали ся нигда членом Лигы Народох. Не подписав договор ани Китай, понеже статья 156. оддавала нѣмецкы концесии на его територии в хосен Японии, а не вернула суверениту Китаю. Найвекше незадовольство было в Германии, котре по приходѣ ку владѣ Адолфа Гитлера поступно вело ку ремилитаризации, реваншу и зачатку Другой свѣтовой войны. == См. тыж == Штырнадцять пункты Вилсона == Жерела и одказы == Прохоров А. М., ред. (1993). Версальский мирный договор 1919 (по русскы). //Большой энциклопедический словарь. Москва: Советская энциклопедия. p. 210. Treaty of Versailles, 1919 (по англицкы). Encyclopaedia Britannica. [перевірено 2019-06-26]. Шубин А. В.. ВЕРСАЛЬСКАЯ СИСТЕМА (по русскы). Энциклопедия «Всемирная история». [перевірено 2019-06-26]. Текст договора по чешскы [1] або англицкы [2]",rue,Історія (Sous-catégorie),,https://rue.wikipedia.org/?curid=15176,551,15176.0,['ru'],False,Історія,Sous-catégorie
,Переворот 18. брюмера,"Переворо́т 18. брюме́ра, фр. coup d'État du 18 Brumaire - державный переворот во Франции, учиненый 9. новембра 1799 (18. брюмера VIII. року подля французского револучного календаря), котрым была обалена влада Директории а быв вытвореный Конзулат, веденый Наполеоном Бонапартом. Переворот 18. брюмера быв концьом Французской револуции и зачатком панованя Наполеона Бонапарта. Генерал Бонапарт быв главным велительом войска и одповѣдав за охрану републикы и конкретно парламента. В тот день, зайшовши до залы засѣдань парламента, пожадав под претекстом огрожѣня републикы передачу влады войску. З опоров на войско и своих вѣрных людей во владѣ розогнав высшы органы влады, котры замѣнив на диктатуру Конзулата з трьох конзулох. Наслѣдком переворота став ся Первым конзулом, з часом фактично сконцентровавшым владу во своих руках. В року 1802 став ся доживотным Первым конзулом, в року 1804 выголосив себе императором и настановив диктаторскый режим. == Жерела и одказы == Большой энциклопедический словарь. Главный редактор А. М. Прохоров - Москва: Советская энциклопедия, 1993. - 1630 с. ISBN 5-85270-015-0 русс. Переворот 18 брюмера поставил точку в истории французской революции. [перевірено 2020-03-31]. русс.",rue,Історія (Sous-catégorie),,https://rue.wikipedia.org/?curid=16164,173,16164.0,['ru'],False,Історія,Sous-catégorie
,Руське,"Руське (словен. Ruské) - было село на Словеньску в окресї Снина, в долинї рікы Цироха на ей лївом притоку Брестовый поток в надморской вышцї 470 м. Село заникло з причины выставбы водозбора Старина. == З історії == Першыраз спомянуте в роцї 1567. Спочатку належало гуменьскому панству, пізнїше веце фамилиям. В роцї 1980 было опущене зато бо там мала быти поставлена переграда Старина. == Днешнїй стан == Днесь територия заниклого села находить ся в ареалї Народного парку Полонины. Руське было послїдне зо вшыткых седем сел, котры евакуовали з околицї выставляного водного дїла Старина, выселїня завершило ся в року 1986. Із села ся сохранив сельскый цінтерь, каплічка на місцї збуряной церькві з року 1789, воєньскый цінтерь з першой світовой войны ай три хыжы. Серед села під цінтерьом є розпятя з року 1955. З кінце колишнёго села до Руського переходу іде стара драга з 1861 тзв. Porta Rusica. На ту драгу є запоєна ціклотраса ""Карпатьска маґістрала"" Великый Березный - Снина - Руське сѣдло. На верху Великый Горб (650 м) е лыжарскый вытяг (306 м, з перепадом высот 130 м). == Одказы == Інтернетова книжка о Руськім Lesopoľnohospodárske urbárske spoločenstvo Starina (слов.) Руське, туристична мапа",rue,Історія (Sous-catégorie),,https://rue.wikipedia.org/?curid=1012,194,1012.0,"['uk', 'ru']",True,Історія,Sous-catégorie
,Польско-литовска уния (1569–1795),"Польско-литовска уния - федерация Польского кральовства и Литовского великого княжества, котра взникла з Люблинской унии (1569) и заникла роздѣлѣньом меджи Россиев, Пруссиев и Австриев (1795). Польско-литовска уния екзистовала понад два стороча и была другов найвекшов державов в Европѣ по России. == Люблинска уния == По смерти Жигмонда І. в року 1548 польскым кральом став ся его сын Жигмонд ІІ. Август, на котром ся скончила династия Ягелонска, яко же быв бездѣтный. З той причины, хотячи бизовнѣйше звязати кральовство, скликав в року 1569 до Люблина сойм, а там схвалили так звану Люблинску унию. Подля той Польща, Литва и их украинскы землѣ на сѣвер од Дикого Поля стали ся еднов державов, што звала ся Рѣчь Посполита. Договор унии подписали 26. юна 1569, а пак польскый и литовскый соймы поокреме схвалили го 1. юла 1569. 4. юла 1569 договор ратификовав польскый краль Жигмонд ІІ. Август, котрый так ставав ся сполочным монархом унии. == Политичне и социалне зряджѣня == Главным городом быв Краков, де мали ся одбывати корунации и погребы монархох. Сполочный сойм мав ся зберати во Варшавѣ. Уния мала сполочны мытны границѣ, вонкашну политику и валуту, але ерар кажда держава мала поокреме, як и окремое войско и судництво. В Литвѣ тыж зоставав окремый официалный язык - рутенскый язык, котрый хосновав кирилицю. В социалной штруктурѣ привилегована была шляхта, котра чинила 10% обывательства. Лем шляхта могла занимати державны уряды, в том числѣ и быти посланцями сойма. Шляхта не мала права жити в городах, ани занимати ся ремеслами. Лем шляхта могла властнити землю и подданых селян. Повинностьов шляхты была участь в «посполитом рушѣню», циже збройной домобранѣ. Селяне, «хлопы», были в повной зависимости од пана-шляхтича, котрый годен быв их судити, аж и на смерть. Варощане были под охранов Магдебургского права, але не были представлены в соймѣ, были ограничены в торговли. Ку социалным проблемам додавала ся нееднотность шляхты: богаты магнаты могли мати у себе на службѣ по 200-300 шляхтичох, хоть формално они мали еднакы права и статус зоз магнатом. == История == Перве стороча унии минуло односно стабилно. Рѣчь Посполита мала успѣхы во войнах з Россиев и Турциев. Але при успѣхах на востоку поробила хыбы на западѣ. В року 1611 польско-литовскый сойм передав маркгрофу Бранденбургскому дѣдичны права на Герцогство Пруссия, котре было вазалом Польского кральовства, што поступно вело ку взнику силной прусской державы-противника и утраты територий. Середина XVII. стороча принесла далшу катастрофу, котров ся закончило повстаня Богдана Хмелницкого, што спровоковало довгорочне замѣшаня ся до конфликта России и Швеции, ци то во формѣ отвореной войны, або дипломатичной. Рѣчь Посполита потребовала реформы военскы, социалны и газдовскы, але против тому ишло право вета, котре в соймѣ давало можность хотькотрому шляхтичу ветовати всяку реформу. XVIII. стороча приносить еще и вплыв вонкашных противникох реформ: розмогшы ся Россия и Пруссия, опираючи ся на проблему додержаня прав некатоликох гамовали потребны перемѣны. Интригы, дипломатичны и остры войны привели на три дѣлѣня Польщѣ: 1772, 1793, 1795 - и конець Рѣчи Посполитой. == Жерела и одказы == Аркас М. М.: Історія України-Русі. - Факс. вид. - Київ: Вища школа, 1990. - 456 с. ISBN 5-11-002473-1 (по украинскы) ЛЮБЛИНСКАЯ УНИЯ 1569 (по русскы). //Энциклопедия «Всемирная история» (онлайн). [перевірено 2019-07-08]. Степанов Д. Ю.. РЕЧЬ ПОСПОЛИТАЯ (по русскы). //Энциклопедия «Всемирная история» (онлайн). [перевірено 2019-07-08].",rue,Історія (Sous-catégorie),,https://rue.wikipedia.org/?curid=15211,525,15211.0,['ru'],False,Історія,Sous-catégorie
,Гадячскый договор 1658,"Гадячскый договор 1658 («Гадячска уния») - быв договор меджи украинскым гетманом Иваном Выговскым и польсков владов, подписаный 6.(16.) септембра 1658 в околици Гадяча. Подля того договора Руське велике княжество входило в зложѣня Рѣчи Посполитой на ровных правах з Литовскым великым княжеством. Договор укладовав, же козацка держава Руське велике княжество, зложенв зоз трьох воеводств (Киевского, Черниговского и Брацлавского) ставать ся федеративным членом Рѣчи Посполитой на правах, што были у Литовського великого княжества. Польскый краль гарантовав амнестию вшиткым козакам, што воевали з Польщов. Войско Запорожске доставало стары привилегии, право варити паленку и держати корчмы, право гетманского суду. Реестрове козацтво могло мати 60 тыс. особ. Каждорочно подля поданя гетмана 100 козакы з каждого полку мали достати статус шляхты. Церковна уния (Брестска, 1596) мала быти ликвидована, а забраны церковны маеткы вернуты Православной Церкви. Православный киевскый митрополит ай ещи четыри православны епископы доставали членство в сенатѣ Рѣчи Посполитой. Православным гарантовали ровность в правах зоз католиками. Киево-Могилянска академия доставала статус, ровный з Краковсков академиев, а предвидѣло ся основаня ещи едной православной академии, а тыж ещи иншы выгоды. Быв то de facto мирный договор, што завершовав польско-украинску войну 1848-1658. Рѣчь Посполита, яка войовала в тот час и з сѣверным и з выходным сосѣдами была заинтересована досягнути спокой на югу. Договор быв ратификованый варшавскым соймом в маю 1659 (в значно оклѣщеном обсягу) и перекресльовав Переяславскый договор 1654, котрым ся Украина завязовала до союзу з Русскым царством. И уже в юну 1659 войско Выговского въедно з польскым добыли велику побѣду над царскым войском под Конотопом. Але такый договор одповѣдав лем интересам козацкой старшины, котра ся ставала шляхтов. В резултатѣ козацкого и хлопского бунта гетман Выговскый быв обаленый, а его наступник гетман Юрий Хмелницкый в октобрѣ 1659 подписав новый мирный договор з Русскым царством. == Жерела и одказы == ГАДЯЧСКИЙ ДОГОВОР 1658 // Большая российская энциклопедия. Том 6. Москва, 2006, стр. 349 Електронна верзия (2016) одчитана: 08.06.2021 русс. Горобець В. М. ГАДЯЦЬКИЙ ДОГОВІР 1658 [Електронний ресурс] // Енциклопедія історії України: Т. 2: Г-Д / Редкол.: В. А. Смолій (голова) та ін. НАН України. Інститут історії України. - К.: ""Наукова думка"", 2004. - 688 с.: іл. Одчитане: 08.06.2021 укр. Б. К.: Гадяцький договір // Енциклопедія українознавства: Словникова частина : [в 11 т.] / Наукове товариство імені Шевченка ; гол. ред. проф., д-р Володимир Кубійович. - Париж ; Нью-Йорк : Молоде життя, 1973. Т. 1, с. 333. укр. Чухліб Т. Гадяцька угода 1658 р. // Політична енциклопедія. Редкол.: Ю. Левенець (голова), Ю. Шаповал (заст. голови) та ін. - К.: Парламентське видавництво, 2011. - С. 124. ISBN 978-966-611-818-2 Доступне online укр.",rue,Історія (Sous-catégorie),,https://rue.wikipedia.org/?curid=17821,421,17821.0,['ru'],False,Історія,Sous-catégorie
,Русь,"Русь - назва первого векшого штату восточных славянох, котрый ся створив в IX ст. Его называли Давноруськый штат, земля Русох (Русь), старославяньскый язык: Рѹ́сьскаѧ землѧ, середновѣкый грецкый язык: дгр. Ῥῶς; Арабскый язык: الروس al-Rūs, новый грецкый язык грец. Ῥωσία, старый французскый: Russie, Rossie, латинскый лат. Russia, а од XII. стороча тыж Ruthenia. Од XIX. стороча в российской историографии, жебы указовати на тогдышный главный город, зачали хосновати назву Киевская Русь. Походжѣня термина «Русь» родило вельо спорох. Едны историкы поважують, же он походить от притока Днѣпра - рѣкы Рось. Другы твердять, же Русьска земля - тото Середне Поднѣпровье. При тому указують, же аналогично называли ай иншы територии - Дунайска Русь, Тмутороканска Русь итд., што говорить о росширѣню того термина од Балтика до Чорного моря. Третѣ твердять, же термин походить од рѣчищ (русло), четверты - од зафарблѣня волося (русые), пяты - от найменованя народох: «россоманы», «роксоланы» - так Готы называли люди, котры жили меджи Днѣстром и Днѣпром. Шесты приходять з гипотезов, же Варягы носили назву «русь» и были славянами, што пришли с южного берега Балтицкого моря (остров Рюген), абож из района рѣкы Нѣман. Седмы поважують, же термин «Русь» - шкандинавского походжѣня: подля них, сосѣдны зо славянами финно-угры, называли шкандинавох-викингох из сѣвера Швеции, якы ся селили в городах на пути «из варяг в грекы». Их число не было велике, и тоты Викингове (ruotsy - весларе) асимиловали ся меджи восточных славян, взявшых собѣ тоту назву. Так ци иншак, термин «Русь» означав до монголской инвазии вшитку цѣлов восточнославянского обывательства, котре было в давньорусьскых княжествах и землях. По монголской инвазии (1237-1241) термин «Русь» (великоросы) ся утвердив про обывательство сѣверо-выхода и сѣверо-запада бывшой Киевской державы (Владимиро-Суздальска Русь, Новгородска земля и прилеглы ку ним територии). На землях, што ся достали под владу Польщи и Великого княжества Литовского, а пак Польско-литовского штату, утвердили ся Украинцѣ и Бѣлорусы, (котрых Поляци тыж называли «русь»). == Жерела и одказы == Magocsi, Paul R. (2010): A History of Ukraine: The Land and Its Peoples. Toronto: University of Toronto Press. ISBN 978-1442610217, p. 73. [1] Георгиева Н. Г., Георгиев В. А., Орлов А. С.. Исторический словарь (2е изд. - 592 с. ed.). Москва: Проспект, 2015. С. 452. ISBN 978-5-392-18086-8. Назаренко А. В.: Древняя Русь на международных путях: Междисциплинарные очерки культурных, торговых, политических связей IX-XII вв. - М.: Языки русской культуры, 2001. - 784 с. - ISBN 5-7859-0085-8. Сc. 40, 42-45, 49-50. [2][3] Толочко А. П.: Химера Киевской Руси. //Родина, 1999, вып. 8, сс. 29-33.[4]",rue,Історія (Sous-catégorie),,https://rue.wikipedia.org/?curid=18710,402,18710.0,['ru'],False,Історія,Sous-catégorie
,Западноукраинска людова република,"Западноукраинска людова република, (ЗУЛР) укр. Західноукраїнська Народна Республіка (ЗУНР) - курто екзистовавша державна формация, взникла в резултатѣ роспаду Австро-Мадярщины. Република претендовала на територию восточной Галичины, часть територии Угорской Руси и часть територии Буковины. == Выголошѣня намѣрох == 19. октобра 1918 во Львовѣ украинскы депутаты австрийского парламента, послы галицкого и буковинского крайовых соймох, политичны партии Галичины и Буковины, представителѣ духовенства и штудентох створили Украинску народну раду (УНР), котра выголосила Украинску державу на територии Галичины, Буковины и Угорской Руси, выбрала президентом Рады Евгена Петрушевича. Одповѣдно рѣшѣням Парижской мирной конференции в бывшой австрийской части Польщи была створена Польска ликвидачна комисия, котра была оправнена як переходна влада той територии. Угорска Русь належала ку юрисдикции Мадярского кральовства и доконця ай по роспадѣ Австро-Мадярщины ей далша доля в протикладѣ з Галичинов еще лем мала быти рѣшена в Парижу. В тот самый час лидеры угорскых Русинох рѣшали путьом мирного выеднаваня вопрос автономии Руськой Крайны. == Збройный конфликт == 31. октобра 1918 во Львовѣ дознали ся, же приходить Польска ликвидачна комисия, котра мала перебрати од австрийского намѣстника владу над крайом. Украинска народна рада зажадала од австрийского намѣстника передачу влады УНР, але была одвергнута, на што вночи были найважнѣйшы объекты Львова заняты военсков силов. Польскы (векшиновы) обывателе Львова не прияли украинску владу и зачали уличны бои. По пару тыжднях на помочь им пришли вояци з Перемышля и 22. новембра 1918 украинске войско одышло зо Львова. Столиця ЗУЛР была перенесена до Тарнополя, а по мѣсяцю до Станиславова. 22. януара 1919 в Киевѣ быв выголошеный симболичный акт злукы зоз ЗУЛР, але жадной практичной помочи одты достати не могли. Завойованя територии Угорской Руси зостало лем намѣром. Уже 11. новембра 1918 румынске войско заяло Чорновцѣ, а неодовго цѣлу Буковину. 18. юла 1919 украинске войско было вытѣснене за рѣку Збруч. Западноукраинска людова република де факто перестала екзистовати. == Остаточный конець == 14. марца 1923 Рада держав Антанты вызнала восточну Галичину польсков земльов. Екзилова влада ЗУЛР выголосила протест, а 15. марца 1923 самоликвидовала ся. == Жерела и одказы == Magocsi, Paul Robert. Chrbtom k horam. Dejiny Karpatskej Rusi a karpatských Rusínov. UNIVERSUM. Prešov, 2016. ISBN 978-80-89046-97-3 Сс. 225-226. Литвин М. Р., Рубльов О. С.: Західноукраїнська Народна Республіка. //Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. - К.: Наукова думка, 2005. - Т. 3 ISBN 966-00-0610-1 сс. 298-299. Доступно онлайн Литвин, М. Р.: Західноукраїнська Народна Республіка. //Енциклопедія сучасної України : у 30 т. / ред. кол. І. М. Дзюба [та ін.] ; НАН України, НТШ, Координаційне бюро енциклопедії сучасної України НАН України. - К., 2010. - Т. 10 : З - Зор ISBN 978-966-02-5721-4 сс. 398-400. Доступно онлайн Західно-Українська Народна Республіка 1918-1923. Енциклопедія. Т. 1: А-Ж. Івано-Франківськ : Манускрипт-Львів, 2018. 688 с. ISBN: 978-966-2067-44-6 Західно-Українська Народна Республіка 1918-1923. Енциклопедія. Т. 2: З-О. Івано-Франківськ : Манускрипт-Львів, 2019. 832 с. ISBN: 978-966-2067-61 Західно-Українська Народна Республіка 1918-1923. Енциклопедія. Т. 3: П - С. Івано-Франківськ: Манускрипт-Львів, 2020.576 с. ISBN: 978-966-2067-65-1 Західно-Українська Народна Республіка 1918-1923. Енциклопедія. Т. 4: Т - Я. Івано-Франківськ: Манускрипт-Львів, 2021.688 с. ISBN: 978-966-2067-72-9",rue,Ґеоґрафія (Sous-catégorie),,https://rue.wikipedia.org/?curid=14304,502,14304.0,['ru'],False,Ґеоґрафія,Sous-catégorie
,Азтецка империя,"Азтецка империя - могутна троита уния, створена азтецкыма городами-державами Теночтитлан, Тешкоко и Тлакопан, нанутившыма свое панованя сосѣдным племенам на територии днешного Середного и Южного Мексика в роках 1428 - 1521. == География == Азтекскы городы-державы были положены в плодной долинѣ зоз плохов 6500 км2 на широкой горской высочинѣ, де теперь лежить главный город Мексика. Долина надморской вышкы 2300 м и е зо всѣх бокох обступлена горами вулканичной природы, сягаючыма до вышкы 5000 м. В добѣ азтецкой империи в серединѣ долины была група звязаных озер з найвекшым з них озером Тешкоко. == Державне зряджѣня == Азтеци были бойовый и смѣлый народ и свою владу росширили на сосѣдны племена од Атлантичного до Тихого океана. Держава представляла собов конфедерацию. По смерти або онеспособлѣню императора, нового выберала старшинска рада з четырьох особ высокого рода змеджи его кровных сородникох. Императору належали законотворны функции, а на помочь му была тайна державна рада. Припадну самоволю и тиранство императора стримовав найвысшый суд, котрый быв цѣлком независимый. Окремы суды были про споры малженскы, войсковы и рабовластництва. Збераня даней на потребы императора и державы было функциев войска. == Култура и вѣрованя == Азтеци вѣровали в едного бога сотворителя свѣта (Таотл), 13 главных и 200 меншых богох, котры суть ему на помочи. Оборонцьом народа быв страшный бог войны Уицилопочтли, котрому приносили людскы жертвы. Писмо Азтекох было гиероглифичне, мали школы, де ся учили будучы попы главны предметы: математику, астрономию, историю и богословие. Календарь Азтекох мав 18 мѣсяци по 20 днѣ и 5 переступных днѣ. Мали розвите земледѣлство, банництво, выробу судин з глины и дерева. Доднесь захранили ся остатки их скулптур и ритуалных будов. == Жерела и одказы == Révai nagy lexikona. 1-21. köt. Révai Testvérek Irodalmi Intézet Részvénytársaság, Budapest. 1911-1935. Ацтеки. //Энциклопедия «Кругосвет»",rue,Ґеоґрафія (Sous-catégorie),,https://rue.wikipedia.org/?curid=14919,284,14919.0,['ru'],False,Ґеоґрафія,Sous-catégorie
,Азербайджанска Совѣтска Социалистична Република,"Азербайджанска Совѣтска Социалистична Република (од 5. децембра 1936; азер. Азәрбајҹан Совет Сосиалист Республикасы - социалистичный штат, выглашеный 28. апрѣля 1920 на територии Азербайджанской Демократичной Републикы як независлый. До 5. децембра 1936 Социалистична Совѣтска Република Азербайджан (ССРА) азер. آذربایجان سوسیالیست شورا جومهوریتی, Azərbajcan Sosjalist Зyra Cumhyrijjəti. Позната тыж под куртанками АзССР, Азербайджанска ССР ай Совѣтскый Азербайджан. Од 12. марца 1922 - часть Федеративного Союза Социалистичных Совѣтскых Републик Закавказя (ФСССРЗ), перетвореного пак на ЗСФСР, котра стала пак еднов зоз републик-закладательок СССР. 5. децембра 1936 Азербайджанска ССР директно вступила в состав СССР и зоставала в том статусѣ до рока 1991. == Землепис == Основна часть територии положена на юг од горной системы Великого Кавказа, включать найвысшу точку г. Базардюзю, 4466 м. Берегы Каспийского моря членены слабо, берегова линия мѣрять 800 км, вылагодны заливы - Апшеронскый, Кызылагач, Бакинскый; великы островы Жилой и Артема (тот гатьов споеный з берегом) - в Апшеронском архипелагу, островы Бакинского архипелага суть дробны. Природны богатства: ропа, газ, желѣзны и полиметаличны руды, алунит, камяна соль, минералны воды. Найвекшы рѣкы: Кура, Аракс. == Газдовство == АзССР - найстаршый ропо- и газодобывный район СССР. Промыслова добыча земного газа ту ся зачала в року 1928. На основѣ тых сыровин вывинули ся великы центры хемичного промыслу - Баку, Сумгаит, Нефтечала - Сальяны, Мингечаур. Далшый важный сектор електроенергетичный. В земледѣлствѣ в року 1985 сумарна плоха ораниць была1371 тысяч га, з того: зерновы културы - 494, техничны културы - 318, кормовы културы - 489. Важнѣйшый конарь - пестованя памута, давав 50% зыску в агросекторѣ. == Жерела и одказы == Азербайджанская Советская Социалистическая Республика. Большая Советская Энциклопедия (online). [перевірено 2022-07-15]. русс. Кудрицкий А.В. и др., ред.. Украинский советский энциклопедический словарь в трех томах. 1. Киев: Главная редакция Украинской Советской Энциклопедии им. М.П. Бажана, 1988 -. Сс. 32-33. ISBN 5-88500-001-8. русс.",rue,Ґеоґрафія (Sous-catégorie),,https://rue.wikipedia.org/?curid=18635,295,18635.0,['ru'],False,Ґеоґрафія,Sous-catégorie
,Кральовство Великой Британии,"Тота статья пише о заниклой историчной державѣ. О днесь екзистуючой державѣ см. Споене кральовство. Кральовство Великой Британии, англ. Kingdom of Great Britain, официално тыж Велика Британия, англ. Great Britain - исторична держава, котра екзистовала в роках 1707-1800. Взникла злучѣньом Англицкого кральовства и Шкотского кральовства на основѣ законох о унии, приятых в первой половцѣ року 1707 одповѣдно англицкым и шкотскым парламентами. Оба кральовства од року 1603, по смерти Елизабет І. ей наступець, шкотскый краль Якуб І., прияв под свою владу з титулом Краля англицкого и Краля шкотского, наслѣдком чого перебывали в персоналной унии, а в обох кральовствах фунговали самостатны парламенты. По злучѣню в року 1707 быв вытвореный еден парламент, котрый засѣдав в Лондонѣ. В року 1800 быв приятый Акт о унии 1800, ратификованый парламентами обох сторон, котрый в §1 конштатовав, же дньом 1. януара 1801 Кральовство Великой Британии и Кральовство Ирске злучають ся навсе до едного кральовства, под назвов Споене кральовство Великой Британии и Ирландии. Тым актом заникла стара держава и взникла нова. == Етимология == Назва Britain походить з латинской назвы острова Велика Британия - Britannia або Brittānia, через старофранцузске Bretaigne (в модерной французчинѣ Bretagne) и середньоанглицке Bretayne, Breteyne. Назва Great Britain была первый раз официално поужита в року 1474. В Договорѣ о унии з рока 1706, §1, пак в наступном ратификачном Актѣ о унии (1706) зафиксовано, же оба кральовства, од датума ту зазначеного, циже 1. мая 1707, и навсе злучують ся до едного кральовства, под назвов Велика Британия. === Стюартовцѣ === Анна, англ. Anne, (1707-1714) (в рр. 1702-1707 Кральовна Англии, Шкоции и Ирландии) === Ганноверцѣ === Георг І., англ. George I (1714-1727) Георг ІІ., англ. George II (1727-1760) Георг ІІІ., англ. George III (1760-1800) (продовжив яко Краль Споеного кральовства до своей смерти в року 1820) == Жерела и одказы == Denys Hay. Europe: the emergence of an idea. Edinburgh U.P., 1968; p. 138. Act of Union 1800 англ. == Референции == Тоты даны суть часточно або цалком основаны на перекладї статї Kingdom of Great Britain на анґліцькій Вікіпедії. Тоты даны суть часточно або цалком основаны на перекладї статї Království Velké Británie на чеській Вікіпедії.",rue,Ґеоґрафія (Sous-catégorie),,https://rue.wikipedia.org/?curid=12129,348,12129.0,['ru'],False,Ґеоґрафія,Sous-catégorie
,Мадярска Совѣтска Република,"Мадярска Совѣтска Република, мад. Magyarországi Tanácsköztársaság - держава диктатуры пролетариата, котра ествовала на територии Мадярщины в периодѣ од 21. марца 1919 до 1. августа 1919. == История == Мадярска Совѣтска Република была выголошена под вплывом социалистичной револуции в России, а в ей чолѣ стояв комуниста Бейла Кун, котрый быв перед тым выученый револучной тактицѣ у Ленина и быв членом мадярской групы Российской комунистичной партии болшевикох. Кун вшитко робив по ленинской науцѣ, зоз символох державы одстранив триколор, створив Червену армаду, хосновав терор. Национализовав землю намѣсто того, жебы роздати селянам, чим одчужив их од себе. Терористичны способы одвернули од него велику часть обывательства. Кун взяв ся з великов енергиов вшитко мѣняти, хотѣв достати резултат нараз, одстранив зоз влады вшиткы умѣрнены елементы. Але не знав видѣти перспективу, ани справовати державу. Надѣяв ся на военску помочь зоз России, але помочь не пришла. Кунова влада удержала ся 133 днѣ, а пак мусѣла утѣкнути до Австрии. == См. тыж == Бейла Кун == Жерела и одказы == Украинский советский энциклопедический словарь в трех томах. / Кудрицкий А.В. и др. (ред.). Главная редакция Украинской Советской Энциклопедии им. М.П. Бажана. К., 1988. Том 1. ISBN 5-88500-001-8 Béla Kun, Hungarian communist leader. //Encyclopaedia Britannica",rue,Ґеоґрафія (Sous-catégorie),,https://rue.wikipedia.org/?curid=13546,198,13546.0,['ru'],False,Ґеоґрафія,Sous-catégorie
,Европа,"Европа є теріторія брана будь як єден зо семох контінентів в їх традічных понятях, або як западну часть Евразії. Зо северу єй огранічує Северный ледовый океан, зо западу Атлантічный океан, з югу Середоземне море і Чорне море вєдно з водныма дорогами, котры їх споюють і з выходу Азія (о точній граніцї не є консенс). == Список країн Европы == Австрія Азербайджан * Албаньско Андора Белґія Білорусь Боснія і Герцеґовина Булгарія Ватікан Велика Брітанія Голандія Ґреція Ґрузія * Даньско Ґібралтар • Естонія Ірьско Ісланд Іспанія Італія Казахстан Косово Латвія Літва Ліхтенштайньско Луксембурьско Мадярьско Македонія Малта Молдова Монако Нїмецько Норьско Остров Мен Польско Портуґалія Росія Румуньско Сан Маріно Сербія Словенія Словеньско Турція Україна Фаєрьскы островы Фіньско Франція Хорватія Ціпрус Чесько Чорна Гора Швайцарія Швеція штаты зос * подля дакотрых крітерії належать до Азії зос •неє самостатний штат, лем теріторіум",rue,Ґеоґрафія (Sous-catégorie),,https://rue.wikipedia.org/?curid=637,137,637.0,['uk'],False,Ґеоґрафія,Sous-catégorie
,Европане,"Европане суть обывателе Европы. Формално а практично ся за европана поважуе чоловѣк, у котрого вшиткы четыре прародичѣ ся родили в Европѣ. Европане належать в класичной терминологии Линнея ку европоидной расѣ. Подля найновшой деталной дефиниции рас, выпрацованой в XX. сторочу на анализѣ генотипох, европане так исто творять окрему групу. Народностно и языково Европане ся значно розличують. Найвекшов языковов групов в Европѣ суть индоевропскы языкы. Политично и економично найвекше здружѣня европанох представлять Европска уния. == Интересны факты == Подля генетичных анализ DNA вшиткы европане, котры одповѣдають формалной дефиниции, мають сполочных предкох, котры жили перед 1000 роками, аж и в так оддаленых штатах як Британия и Турция. Але окремы народы ся розличують мѣров родинства. Напримѣр, Талиане выказують низшу мѣру родинства ку остатным европанам и меджи собов. Причинов, очевидно , была роздѣленость и географична изолация Апенинского полуострова. Напротив, высшу мѣру родинства выказують выходноевропскы народы, з причины славянской експанзии перед 1000 роками и взаимного проникнутя. == Жерела и одказы == Tisíc let nazpátek mají všichni Evropané společné předky. National Geographic Česko. 2013-05-09. [перевірено 2020-04-16]. чеш.",rue,Ґеоґрафія (Sous-catégorie),,https://rue.wikipedia.org/?curid=16228,173,16228.0,['ru'],False,Ґеоґрафія,Sous-catégorie
,Союз Совітскых Соціалістічных Републик,"Совєтьскый союз (рос. Советский Союз), офіціална назва Союз Совітскых Соціалістічных Републик (рос. Союз Советских Социалистических Республик; СССР) - быв федератівный соціалістічный союзный штат, розпростераючі ся на теріторії выходной Европы, середнёй і северной Азії, котрый екзістовав в роках 1922-1991. Своёй розлогов 22,4 міліона км² занимав майже єдну шестину суші світа. Ёго головным містом была Москва. === Державы-закладательки СССР === БССР ЗСФСР РСФСР УССР",rue,Ґеоґрафія (Sous-catégorie),,https://rue.wikipedia.org/?curid=10254,68,10254.0,"['uk', 'ru']",True,Ґеоґрафія,Sous-catégorie
,Болгарія,"Болга́рія або Булга́рія (булг. България), офіціално Болга́рьска републі́ка (булг. Република България) - штат в Европі. Болгарія є членом Европской унії од року 2007. Головне місто Болгарії є Софія. Подля списованя 2016 в Болгарії жыють 7 101 859 обывателе. Густота залюднїня - 65/км². == Історія == В минулості Болгарія была царьство (Перше царьство (681 - 1018), Друге царьство (1185 - 1396), Третє царьство (1908 - 1946)). == Адміністратівне дїлїня == Болгарія ся дїлить на 28 области, котры выникли на закладі презідентского декрету No 1 з 5 януаря 1999 р. Области в Болгарії ся далей дїлять на 265 общын. Области в Болгарії: Благоевградска область Бургаска область Варненьска область Великотырновска область Відіньска область Врачаньска область Ґабровска область Добрічска область Кырджалійска область Кюстенділска область Ловечска область Монтаньска область Пазарджіцька область Перницька область Плевеньска область Пловдівска область Разґрадска область Русеньска область Сілістерска область Слівеньска область Смоляньска область Софійска область Софія - область Старозаґорьска область Тырґовіштска область Хасковска область Шуменьска область Ямболска область",rue,Ґеоґрафія (Sous-catégorie),,https://rue.wikipedia.org/?curid=514,157,514.0,['uk'],False,Ґеоґрафія,Sous-catégorie
,Еквадор,"Еквадор (ісп. Ecuador, [ekwaˈðoɾ]), офіціална назва Република Еквадор (República del Ecuador) є держава в сіверо-западнуй части Южної Америкы. Граничит из Колумбійов на сівері, из Перу на востоці и юзі, из Тихым океаном на западі. В Еквадор западают ай тихоокеанські островы Ґалапаґос. Теріторія Еквадора была частьов імперії Інкув уд XV. столітя, пак у XVI. столітю была колонізована Іспанійов. Незалежнов ся стала в 1820. році як часть Великої Колумбії, уд 1830. як окремішна держава. Сліды сих історичных подій мож упознати по населеню країны: из 17,1 млн жителюв булша часть сут метисы, а кроме них сут великі меншины потомкув старожителюв, европейцюв и африканцюв. Офіціалный и майпоширеный язык є іспанськый, айбо констітуція споминає ай 13 старожительськых языкув, напр. кечуанськый и шуарськый, котрі «офіціално ся хоснуют для старожительськых народув». Біолоґічна розмаитость вадь богатство флоры тай фавны Еквадора є майбулша в світі в перечисленю на квадратный кілометер. Економіка силно зависит уд експорта ропы и земледілськых товарув. В період 2006-2016 ся фіксовав спад бідности (из 36,7% жителюв на 22,5%) и руст ГДП на особу (1,5% ручно), айбо вєдно из тым спав ай індекс економічної нерувности. Тоты даны суть часточно або цалком основаны на перекладї статї Ecuador на анґліцькій Вікіпедії.",rue,Ґеоґрафія (Sous-catégorie),,https://rue.wikipedia.org/?curid=6744,192,6744.0,['uk'],False,Ґеоґрафія,Sous-catégorie
,Бартоломе Естебан Мурильо,"Бартоломе Естебан Мурильо, ісп. Bartolomé Esteban Murillo, (крещеный 1. януара 1618, Севилья - †3. апрѣля 1682, Севилья) - испанскый малярь, една з найвызнамнѣйшых особности испанского барокового малярства. Хоть передо вшиткым познаты суть его образы з набоженсков тематиков, вытворив и велике число образох жен и дѣти. Своима реалистичныма портретами продавачок цвѣтя, уличных роспущеникох и жебракох представив розсяглый и притяжливый образ каждоденного живота своей добы. == Дѣтство == Мурильо пришов на свѣт яко 14. дѣтвак у родинѣ борбѣля и гойника Гашпара Естебана и Марии Перес. В року 1627 умер му отець, о рок и мати. 10-рочный дѣтвак быв приятый в родину едной зо старшых сестер, одданой за иншого севилского борбѣля Хуана Августина де Лагареса. Уйко Мурильов, Антонио Перес, материн брат, быв малярь. Шовгор дав хованика за мялярчика ку познатому в Севильи набоженскому малярю Хуану дел Кастильо, котрый тыж быв свояком его умерлой матери. == Карьера == В майстерни Хуана дел Кастильо служив и учив ся около пять рокы, покы его хлѣбодатель не одышов з Севильи. Мурильо не ишов за ним, як то обычайно робили малярьчикы, але рѣшив, же стане на властны ногы. Уже скорше зачав мальовати жанровы сценкы и портреты и продавати на торгу в Севильи, зробив ся популарным. Свои образы найчастѣйше подписовав призвиском не отця, ани матери, але взяв го од бабы по материной линии, Елвиры Мурильо. По пару роках уж мав можность ити учити ся до Мадрида, де его краян, севильскый родак Диего Веласкес, придворный малярь, помог му зознамити ся з роботами майстров венецианской и фламской школы в кральовскых колекциях. В року 1645 Мурильо вернув ся до Севильи и оженив ся з Беатрис Кабрера и Вильялобос, з котров подля розличных жерел мав од пять аж до еденадцять дѣти. Того ж року достав перву велику объеднавку од францишканского монастыря в Севильи на 11 образы, на котрой працовав два рокы и котра го зробила признаным малярьом. В найлѣпшых роботах уже того первого цикла мож спознати характерный штил будучого великого майстра. Теперь уж не мав проблем из заробком, и мог собѣ дозволити выберати и доконалити ся. По другом побытѣ в Мадридѣ (1658-1660), вернувши ся до Севильи, основав ту Академию образописного умѣлства (1660). В року 1682 при роботѣ в храмѣ капуцинох в Кадису упав з алашох. Одвезеный до родинного дому в Севильи, уж ся не мог з того поранѣня выздоровѣти. == Дѣдовизна == Мурильо мав множество ученикох и без числа наподобньовачох. Его мальбы были копированы и наподобньованы по цѣлой Испании и ей колониях. Быв первый испанскый малярь, котрый достав европску славу, а цѣлком аж до 19. ст. быв единый испанскый малярь, чии роботы были широко познаты за границями испанского свѣта. Лишив богату дѣдовизну, котра складать ся з религийных образох и реалистичных жанровых сцен. Перебрав лѣпшое од италианскых и фламскых майстрох, але вывинув властну манѣру, в котрой найвысша реалистичность переплетена и заплавена емоцийностев и побожностьов испанского католицкого малярства. Доднесь заховало ся около 500 образох, котры суть во многых найславнѣйшых музеях свѣта. == Жерела и одказы == Marqués, Manuela B. Mena. ""Murillo, Bartolomé Esteban."" Grove Art Online. Oxford Art Online. Oxford University Press. англ. Révai nagy lexikona. 1-21. köt. Révai Testvérek Irodalmi Intézet Részvénytársaság, Budapest. 1911-1935. Том 14, сс. 117-118. мад. Bartolomé Esteban Murillo, Spanish painter. //Encyclopaedia Britannica. англ. == Референции == Тоты даны суть часточно або цалком основаны на перекладї статї Bartolomé Esteban Murillo на анґліцькій Вікіпедії.",rue,Ґеоґрафія (Sous-catégorie),,https://rue.wikipedia.org/?curid=12400,542,12400.0,['ru'],False,Ґеоґрафія,Sous-catégorie
,Іспанія,"Іспанія (ісп. España), офіціално Іспаньске кралёвство (ісп. Reino de España) - є штат лежачій на Піренейскім полострові. На западї гранічіть з Портуґаліёв, на северовыходї з Андоров і Франціёв і на югу з Ґібралтарём; іспаньскы североафричны державы Цеута і Мелілла мають поземны граніцї з Мароком. Ку Іспаньскому кралёвству належать і Канарьскы островы в Атлантічнім океану і Балеары в Середоземнім морю. Частёв Іспанії є і каталаньске місто Ллівіа, котре є цілком обколесене французьсков землёв. Іспаньске кралёвство є членом Европской унії од року 1986. B Іспаньскому кралёвству є офіціална мена Евро. Густота залюднїня - 92/км². == Історія == Позза обчанськôі войны у 1936-1939 годах генерал Франциско Франко став главов краю тай уряду. Фалангістська партія была єдинов лигальнов партійôв до його смирті у 1975. Пак была вернута мôнархія із Хуаном Карлоcом І на трôні, была принята нова конституція.",rue,Ґеоґрафія (Sous-catégorie),,https://rue.wikipedia.org/?curid=395,134,395.0,['uk'],False,Ґеоґрафія,Sous-catégorie
,Вая (варош),"Ва́я (мад. Vaja) - варош у медьє Сабольч-Сатмар-Береґ, Мадярщина. == Історія == Село первый раз ся споминать у 1272 році. Из 1970 року мать статус варощика, в из 2009 року - статус вароша. == Обывательство == У селі на 2001 рӯк живе 3570 людий, из них на 2010 рӯк: Мадяры - 96% Цигани - 4% == Памняткы == Замок (ныні - музей); Цирьков XV стороча. == Удкликованя == Тоты даны суть часточно або цалком основаны на перекладі статі Вая (місто) на Украйиньскӯв Вікіпедії (чісло ревізії не было становлене).",rue,Ґеоґрафія (Sous-catégorie),,https://rue.wikipedia.org/?curid=22279,88,22279.0,['uk'],False,Ґеоґрафія,Sous-catégorie
,Баранинці,"Барани́нці (мад. Baranya) (укр. Баранинці) - село у Ужгородьскӯм районови, Закарпатьской области, Украйины. == Ґеоґрафія == Сереґ села тече ріка Това яка є притоком Ужа. == Історія == Село первый раз ся споминать у 1389 році. У 1921 році у селі зачали стройити муровану Греко-католицьку цирьков, быв зобраный комітет из стройкы. Немало помочи дав Дравецькый парох, о. Штефан Пакшій. == Обывательство == У селі на 2001 рӯк живе 1603 людий, из них подля языка: Украйиньскый - 94,59% Мадярьскый - 3,92% Руськый- 0,31% Словеньскый - 0,12% == Туристичны міста == • парк-монумент Славы Божої • храм 1929 року • історична ріка Това из островом. == Удкликованя == Тоты даны суть часточно або цалком основаны на перекладі статі Баранинці на Украйиньскӯв Вікіпедії (чісло ревізії не было становлене).",rue,Ґеоґрафія (Sous-catégorie),,https://rue.wikipedia.org/?curid=21932,125,21932.0,['uk'],False,Ґеоґрафія,Sous-catégorie
,Біляковка,"Біляко́вка (рус. Беляковка) (укр. Біляківка) (до 2016 року - Краснознамянка; рус. Краснознаменка, укр. Краснознам'янка) - село у Синельниковському районови, Дніпропетровськой области, Украйины. == Історія == 12 юна 2020 року, согласно до розпоряджіня Кабінета Міністрӯв Украйины No 709-р уд «За узначіня адміністративных центрӯв тай затверджіня територій територіалных громад Дніпропетровськой области», войшло у состав Межовськой селищной громады. 19 юла 2020 року, у резултатови адміністративно-територіалной реформы и ліквідації Межовського района, село войшло у состав новоутвореного Синельниковського района. == Ґеоґрафія == Село Біляковка є на правому берегови рікы Солена, вышше за током у 5 км є село Новосергіёвка (Покровськый район), ниже за током у 1 км є село Марївка, на другому берегови - село Муравка. == Обывтельство == У селі на 2001 рӯк живе 16 людий, из них подля языка: Украйиньскый - 100% == Удкликованя == Погода в селі Архівовано }.",rue,Ґеоґрафія (Sous-catégorie),,https://rue.wikipedia.org/?curid=23001,137,23001.0,['uk'],False,Ґеоґрафія,Sous-catégorie
,Асірія,"Асірія є означіня про теріторію северной Мезопотамії в днешнїм Іраку (вышня часть рікы Тіґріс), в шыршім розумлїню пак названя вызначного старовікого штату, котрый передовшыткым од 9. 7. стороча до н. е. занимав вызначну роль на Переднїм выходї. Назва Асірія є выводжена од імена міста Ашшуру, котрого початкы спадують до добы коло року 2500 до. н. е. == Повязаны статї == Бабілонія Стародавный Орьєнт Список асірьскых королїв == Література == Encyklopedie starověkého Předního východu, Прага 1999 == Референції == Тоты даны суть часточно або цалком основаны на перекладї статї Asýrie на чеській Вікіпедії. == Вонкашнї лінкы == Асірія (анґліцькый язык)",rue,Ґеоґрафія (Sous-catégorie),,https://rue.wikipedia.org/?curid=6424,99,6424.0,['uk'],False,Ґеоґрафія,Sous-catégorie
,Ліхтенштейн (значеня),"Ліхтенште́йн авадь Ліхтеншта́йн (нїм. Liechtenstein, Lichtenstein): Ліхтенштейн - княжество, штат у Централнӯв Европі, носящый имня княжеського рода Ліхтенштейнӯв. Ліхтенштайн (нїм. Gemeinde) - варощик у Німицьку у федералнӯв земли Баден-Вӯртемберґ. Ліхтенштайн - варош у Німицьку, у федералнӯв земли Саксония. Ліхтенштейн - пещера, археолоґіческый памнятник пӯзднёго бронзового віка. Ліхтенштейн - село у уїздови Пылвамаа, Естьску. == Другі значеня == Ліхтенштейн - персонаж аніме «Хеталия и страны Оси». «Ліхтенштейн»[анґл.] - серія німицькых авіаціонных РЛС періода Другої світовой во̄йны.",rue,Ґеоґрафія (Sous-catégorie),,https://rue.wikipedia.org/?curid=22311,75,22311.0,['uk'],False,Ґеоґрафія,Sous-catégorie
,Белґія,"Белґія (Belgique, België, Belgien, офіціално Белґіцьке кралёвство, Koninkrijk België, Royaume de Belgique, Königreich Belgien) - федератівна конштітучна монархія лежача в западній Европі. Белґія гранічіть з Франціёв (620 км) на югу, з Луксембурьском (148 км) і Нїмецьком (167 км) на выходї і з Голандіёв (450 км) на севері. Зо северозападу обмывать Белґію Северне море (66 км). В початку рока 2019 штат має 11 413 203 обывателїв. Белґія є членом Европской унії од року 1957. В Белґії є офіціална мена Евро. Густота залюднїня - 372/км². Головне місто є Брусел, а тыж не офіціално головне місто Европской унії.",rue,Ґеоґрафія (Sous-catégorie),,https://rue.wikipedia.org/?curid=494,95,494.0,['uk'],False,Ґеоґрафія,Sous-catégorie
,Поліся,"Полі́ся (біл. Палессе) (рус. Полесье) (укр. Полісся) (пол. Полісьсє) - реґіон у Выходнӯв Европі у составови 4 держав, Польско, Росія, Білорусь и Украйина. Лежить при ріці Западный Буг и Припять. Корінноє обывательство - Поліщукы. == Ґрунты == Близко 70 % території Поліся покрывавуть попільнякові (пудзолисті) ґрунты, 15 % - болотяні и торфово-болотяні ґрунты. == Фауна == Позад діяльности людий - так ге массова охота, даякі виды пропали из Поліся зовсім, авадь же ихньый ареал змістив ся на север. Ищи у XVII сторочови на Полісю трафляли ся туры и зубры, у XVIII сторочови водили ся білкы-летягы, у XIX сторочу - россомахы, медведі и лосі. == Історія == Первый раз назва «Поліся» споминать ся у Ипатьевському літописови у 1274 році, кой луцькый князь Мстислав Данилович «шелъ бяшеть от Копыля воюя по Полѣсью» (ныні варош Копыль - районный центр Міньской области, Білорусь). Из XV стороча термін Поліся зачинать хосновати ся у письменных жрідлах (раз - у «Історії Польска» Яна Длуґоша), а из XVII стороча - на картах (раз - на карті Великого Княжества Литовського уд Томаша Маковського, учиненӯв у Амстердамови у 1613 році). == Иппен позерайте == Украйиньскоє Поліся Поліщукы Поліщуцькый язык Берестейщина Пінщина Пудляшя Стародубщина == Удкликованя == Традиційна архітектура регіонів України: Полісся / А. Г. Данилюк; Львів. нац. ун-т ім. І.Франка. - Л. : Вид. центр ЛНУ ім. І.Франка, 2001. - 147 c. - Бібліогр.: 135 назв. Література та культура Полісся / Відп. ред. та упоряд. Г. В. Самойленко та ін.; Ніжинський держ. педагогічний ін-т ім. М. В. Гоголя. - Ніжин: Наука-Сервіс, 1990-2001. Природні ресурси прісних підземних вод Українського Полісся: [монографія] / Г. О. Білявський ; [відп. ред. А. Є. Бабинець ; рец.: К. М. Варава, І. Ф. Вовк] ; АН УРСР, Ін-т геолог. наук. - К. : Наукова думка, 1971. - 127 с. : табл. Українське Полісся: фізико-геогр. нарис / О. М. Маринич ; [ред. В. І. Шпортюк ; ред. мап І. П. Лебедєв]. - Київ: Рад. шк., 1962. - 161, [3] с., [3] арк. мап: мапи, рис., табл., фот. Хміль І. Українське Полісся. Етнографічні нариси. - Чікаго : Видавництво Товариств колишніх вояків УПА в ЗСА і Канаді, 1976. - 255 с. Стаття Polesie у Географічному словнику Королівства Польського та інших земель слов'янських, том VIII (Perepiatycha - Pożajście) з 1887 року Ясь О. Експедиція 1932 р. для обстеження промисловості Правобережного (Київського) Полісся як незавершений науковий проєкт Олександра Оглоблина // Академічна традиція українського зарубіжжя: історія і сучасність. Liber amicorum на пошану президента УВАН у США проф. Альберта Кіпи / Відп. ред. І. Гирич і Л. Рудницький. - Нью-Йорк; Київ: УВАН у США, ВД «Простір», 2021. - С. 211-231. Сагайдак Андрій. Загублений світ Полісся. Природа та люди великих боліт. - К.: Віхола, 2024. Bieder Hermann. Спроби нормування західнополіської літературної мікромови в Білорусі // Acta Polonico-Ruthenica. - Białystok: Wydawnictwo Uniwersytetu Warmińsko-Mazurskiego, 2001. - T. VI. - C. 429-437. Полісся | Історія, культура, традиції та природа Полісся [Архівовано 16 лютого 2020 у Wayback Machine.] Бужанський А. Ріка Прип'ять та її допливи. Старі водні шляхи між доріччям Чорного моря і Балтиком (географічно-археологічна студія). [Архівовано 22 червня 2020 у Wayback Machine.] - Вінніпег: Інститут дослідів Волині, 1966. - 40 с., мапа Мойсієнко В. Фонетична система українських поліських говорів у XVI-XVII ст. [Архівовано 13 березня 2014 у Wayback Machine.] Монографія. - Житомир, 2006. - 446 с. Пазинич В. Г Походження Поліських озер та параболічних дюн [Архівовано 8 січня 2022 у Wayback Machine.] (Пазинич В. Г. Происхождение Полесских озер и параболических дюн, Pazynych V. Origin of Polesie lakes and parabolic dunes)",rue,Ґеоґрафія (Sous-catégorie),,https://rue.wikipedia.org/?curid=22629,579,22629.0,['uk'],False,Ґеоґрафія,Sous-catégorie
,Мінск Світ,"Мі́нск Сві́т (біл. Мінск-Свет) (рус. Минск Мир) давно Мі́нск Сі́ті (біл. Мінск-Сіці) (рус. Минск-Сити) - строящый ся район Мінска. == Давно бывша містность == Стройка нового комерческого жилого района зачато у Октябрьскому районови Мінска, у переділах улиць Брилёвска - Аеродромна - Южна маґістраль, и улици Лейтенанта Кіжеватова, на севернӯм берегови рікы Лошиця. Район стройить ся на місті всторического аеропорта «Мінск-1», завода No 407 Гражданьской авіації, топливной базы аеропорта, опытно-механіческого завода «Аґротехконмаш», 214-го комбіната желізобетонных изділь, жилої малоетажной застройкы и частного сектора по улицям Вільямса, Докучаєва и Фізкултурного переулка (Колонія). == Стройка == У 2017 році быв построєный и введеный у строй первый жилый комплекс «Діадема». У 2019 році первый у районови дітьскый садик. На юл 2022 року построєні жилі дома у кварталах «Азія», «Африка», «Евразія», «Еміратс Люкс». Веде ся стройка у кварталах «Світові танці», «Средиземноморьскый», «Тропіцькі острова», «Западна Европа», «Южна Америка» и др. На 90 % возведена станція метро «Аеродромна». У 2018-2020 роках ишла реконструкція улици Аеродромной, а иппен стройка її розвязкы из улицёв Жуковского и проспектом Мира, котра є частёв нового района. У 2021-2022 роках реконструёвана часть улици Брілёвской котра примыкать ид мікрорайонови въедно из розвязков из улицями Кіжеватова и Казинця. За 2019-2021 рокы построєні и введены у строй нові улици Белґрадьска, Михаила Савицького, Леоніда Левіна, Ніколы Теслы. Достраює ся проспект Мира и улиця Игоря Лученка. Веде ся стройка сириднёї школы и двох дітьскых садикӯв и поліклінікы. == Удкликованя == Интервью с первым вице-президентом ООО «ИТЕРА Груп» Валерием Коротковым Архивная копия от 8 июля 2008 на Wayback Machine «Минск-Сити»: Уровнь первый",rue,Ґеоґрафія (Sous-catégorie),,https://rue.wikipedia.org/?curid=22365,252,22365.0,"['uk', 'ru']",True,Ґеоґрафія,Sous-catégorie
,Александр Лукашенко,"Александр Григорович Лукашенко, бѣл. Алякса́ндр Рыго́равіч Лукашэ́нка, (*30. август 1954, Копысь, БССР, СССР) - дѣючый президент Бѣлоруси, главный велитель Збройных сил Бѣлоруси, рядитель Рады Безпекы, Предсѣдник Найвысшой Рады Союза России и Бѣлоруси (1997). Президент Олимпийского комитета Бѣлоруси (1997). == Молоды рокы == Александер выростав без отця, мати му была доичка на фармѣ. В школѣ быв тяжкый ученик, а мала го в евиденции милиция. Року 1975 абсолвовав Могильовскый пединштитут, фах история и сполоченскы наукы. Року 1977 оженив ся з Галинов Жавнярович, з котров ся спознав в старшых класах школы. Року 1985 абсолвовав Бѣлорусску земледѣлску академию, фах економия и организация земледѣлской выробы. В роках 1975-1977 и 1980-1982 служив во войску. Од року 1979 став ся членом комунистичной партии и служив на партийных и ведучых постах во войску, ставебництвѣ и земледѣлствѣ. == Политична карьера == Року 1990 быв выбраный за посланця Найвысшой Рады Бѣлоруси. В року 1991 поставив ся против политикы Горбачова и против роспаду СССР. Од року 1994 - Президент Бѣлоруси. Зыскав собѣ воличох обѣцяньом покласти конець злодѣйской приватизации, економичным аферам, и утримовати политичну и економичну кооперацию з Россиев. Одтогды быв выбераный на тот пост еще четыри раз (2001, 2006, 2010, 2015), понеже року 2004 одбыв ся референдум, котрым была з Конштитуции одстранена клаузула о найвецей двох президентскых каденциях. Законность того референдума не вызнали США и Европска Уния. На послѣдных вольбах достав 83,4% голосох воличох, што стало ся найлѣпшым резултатом за вшыткы пять волебных кампаний. == Критика Лукашенка == Политика Лукашенка была остро критикована на Западѣ за то, же не слѣдуе западным штандартам в организации економикы и додержаню сполоченскых и приватных слобод. Од року 2006 Запад даколько разы увальовав на Бѣлорусию и персонално Лукашенка санкции. Але року 2016 санкции были з части зрушены.",rue,Ґеоґрафія (Sous-catégorie),,https://rue.wikipedia.org/?curid=11729,284,11729.0,['ru'],False,Ґеоґрафія,Sous-catégorie
,Міньска область,"Мі́ньска о́бласть (біл. Мінская вобласць) (рус. Минская область) - область у Білоруси. Адміністративный центр - Мінск. 53°40′0″N 27°45′0″E == Ґеоґрафія == Міньска область межує из вшыткыми инными областями Білоруси и не мать гатарӯв из сусідньыми державами. Площадь области становить 39,9 тыс. км² (близко 20 % території крайны). Максимална протяга из запада на выход - 240 км, из севера на юг - 315 км. Майвышня вышка - Дзержиньска гора (345 м над морём). Майвеликы рікы: Березина Ниман Вілія (Няріс). == Історія == Область сотворена 15 януара 1938 року. == Обывательство == У области на 2019 рӯк живе 1 471 240 людий, из них векшына Білорусы. == Удкликованя == Тоты даны суть часточно або цалком основаны на перекладі статі Мінська область на Украйиньскӯв Вікіпедії (чісло ревізії не было становлене).",rue,Ґеоґрафія (Sous-catégorie),,https://rue.wikipedia.org/?curid=22488,127,22488.0,['uk'],False,Ґеоґрафія,Sous-catégorie
,Гомельска область,"Го́мельска о́бласть (біл. Гомельская вобласць) (рус. Гомельская область) (укр. Гомельська область) - область на юго-выходови Білоруси. Адміністративный центр - Гомель. 52°20′0″N 29°40′0″E == Історія == Область сотворена 15 януара 1938 року. == Обывательство == У области на 2009 рӯк живе 1 440 718 людий, из них: Білорусы - 1 271 019 Русы - 111 085 Украйинці - 30 920 Цигани - 2 501 Жиды - 2 341 Полякы - 1 958 Армяне - 915 Татары - 776 == СМИ == Новинках «Гомельская праўда» русс. бiлор. Телевізія «СМИ Гомельской области» русс. Радія «СМИ Гомельской области» русс. Журналы, періодичны вызданя «СМИ Гомельской области» русс. == Позерайте и из Історії == Гомельскый округ Гомельска ґубернія Гомельскый уїзд Гомельскоє староство Гомельскый район == Удкликованя == Тоты даны суть часточно або цалком основаны на перекладі статі Гомельська область на Украйиньскӯв Вікіпедії (чісло ревізії не было становлене).",rue,Ґеоґрафія (Sous-catégorie),,https://rue.wikipedia.org/?curid=22594,141,22594.0,"['uk', 'ru']",True,Ґеоґрафія,Sous-catégorie
,Потсдамска конференция,"Потсдамска конференция - официална дипломатична встрѣча лидерох трьох найвекшых держав антигитлеровской коалиции в Другой свѣтовой войнѣ. == Час, участникы и тема конференции == Конференция ся одбывала од 17. юла по 2. августа 1945 в замку Цецилиенхоф в Потсдамѣ (поблиз Берлина), а ей главныма участниками были Предсѣдатель Совѣта Народных Комисарьох СССР И. В. Сталин, Президент США Г. Трумен, Премьер-министер Великой Британии В. Черчил, которого 28. юла заступив новый Премьер-министер К. Еттли. Участниками конференции были тыж министры загранича, военны радникы и експерты. Конференция ся догваряла о повойновом урегулованю в Европѣ, але не складовала мирны договоры: тота задача была лишена на Раду министрох загранича. До той Рады вошли министры загранича СССР, США, Великой Британии, Франции и Китая, а было на них покладене приготовлѣня мирного урегулованя з бывшыма союзниками Германии - Италиев, Румыниев, Болгариев, Мадярщинов и Финландиев, а по створѣню новой сполочной нѣмецкой влады - приготовлѣня мирного договора з Германиев. == Рѣшѣня конференции == Найскорше мав быти рѣшеный вопрос администрации пораженой Германии. Она была подѣлена на четыри окупачны зоны: совѣтску, британску, америцку и французску, кажда под войсковов администрациев. Про сполочны вопросы была створена Союзна Контролна Рада. Ей политика ся мала базовати на «пятьох Д», доеднаных скорше в Ялтѣ: демилитаризация, денацификация, демократизация, децентрализация, деиндустриализация. Были догоджены репарации, дѣльба войскового маетку и заграничных активох Германии. Конференция постановила передати СССР Кенигсберг (од року 1946 Калининград) и прилеглу територию. По острой дискузии была догоджена западна границя Польщи, котра тыж достала часть Восточной Пруссии и вольный город Данциг (днесь Гданьск). Перемѣна границь была подкрѣплена рѣшѣньом о депортации нѣмецкого обывательства з Польщи, Чехословакии и Мадярщины. == Атмосфера и вызнам конференции == Хоть в зачатку конференции чекали приятельску атмосферу и добру волю участникох, як то было на попередных встрѣчах еще в току войны, теперь, по конци войны в Европѣ, каждый остро стояв за властны интересы и Черчил быв найвеце застараный мотивами и неуступностьов Сталина. З другого боку, Трумен, котрый при зачатку конференции достав новину, же в США успѣшно выпробовали атомову бомбу тискнув на Сталина з позиции силы, добиваючи ся уступок. Рѣшѣня конференции мали великый вызнам про наступне повойнове мирне урегулованя в Европѣ, выкорѣнѣня германского милитаризма и национал-социализма. == Жерела и одказы == БЕРЛИНСКАЯ (ПОТСДАМСКАЯ) КОНФЕРЕНЦИЯ 1945 // Большая российская энциклопедия. Том 3. Москва, 2005, стр. 381 Редакция: 2016. Одчитане: 02.08.2020[1]русс. Potsdam Conference. Encyclopædia Britannica. July 10, 2020. [перевірено 2020-08-02]. англ.",rue,Політіка (Sous-catégorie),,https://rue.wikipedia.org/?curid=16710,382,16710.0,['ru'],False,Політіка,Sous-catégorie
,Анексия,"Анексия (од лат. annexio) - урядный акт, котрым держава выголошуе свою суверениту над териториев, котра ей дотеперь не належала. На роздѣл од одступлѣня або продажу через договор, анексия - еднобочный акт, котрый ся реализуе через фактичне властництво, а легитимизуе ся через всеобще вызнаня. Анексия - насилницкый акт. За военнов окупациев може наслѣдовати анексия, котра не мусить быти прямо насилницка, може ся реализовати лем под грозьбов насилства, як напримѣр аншлус Австрии Германиев в року 1938. == Походжѣня термина == Слово походить од лат. annexio - прилучѣня. Первый раз поужив го Наполеон III. в торинской конвенции з року 1860 на означѣня прилучѣня Савои и Ниццы ку Франции на основѣ слободного плебисциту обывательства той територии. == Легитимность анексии == Ци мусить быти плебисцит е спорне, были прецеденты вызнаня анексий без плебисцита. Меджинародне право не дефинуе формалиты, дотычны анексии. Тоты ся основують на конштитуции и прецедентѣ. Споены Штаты анектовали Тексас в року 1845 и Гавай в року 1898 сполочным рѣшѣньом Конгреса. Италия анектовала Етиопию в року 1936 декретом свого краля. Анексия легитимна при двох условиях, а то: спочивать на догодѣ або иншом правоплатном доказѣ набытя; анектована територия перед тым мала суверениту и завязкы, котры пак цѣлком переберать анектор. Напротив, кедь тых основ не е, анексия грубо нарушуе суверениту иншого штату, хоть бы ся ай одкликовала на плебисцит. == Жерела и одказы == Ottův slovník naučný. Illustrovaná encyklopaedie obecných vědomostí. Díl 1-28. Vyd. J. Otto. V Praze, 1888-1909. Бацак К. Ю.: Анексія. //Енциклопедія історії України : у 10 т. / Смолій В. и др. (ред.). Інститут історії України НАНУ. - К. : Наук. думка, 2003-2013. ISBN 966-00-0632-2; 2003 т. 1 ISBN 966-00-0734-5, с. 89. Бацак К. Ю.. АНЕКСІЯ (по украинскы). ІНСТИТУТ ІСТОРІЇ УКРАЇНИ. [перевірено 2019-05-24]. Annexation (по англицкы). Encyclopaedia Britannica. [перевірено 2019-05-24].",rue,Політіка (Sous-catégorie),,https://rue.wikipedia.org/?curid=15053,290,15053.0,['ru'],False,Політіка,Sous-catégorie
,Брежневова доктрина,"Брежневова доктрина, англ. Brezhnev Doctrine - назва, дана западныма политологами заграничной политицѣ СССР в добѣ Леонида Брежнева (1964-1982). Инше, предметне, формулованя: политика ограниченой суверениты. Еще инша назва, официално практикована в совѣтском выкладѣ была тота: интернационална помочь братской державѣ в охранѣ социализма, а воякы, котры тоту помочь несли, называли ся воякы-интернационалисты. == Зроджѣня доктрины == Концепция ограниченой суверениты родила ся в часѣ Пражской яри, коли совѣтске веджѣня, котре ся безуспѣшно домогало од чехословацкых реформаторох перестати з реформами, гледало легитимне оправданя про военскый засяг. СССР перед тым уже придушовав военскым засягом мадярску револуцию в року 1956, и непокои в Польщи и ГДР, але там ишло о збройный одпор совѣтской инвазии, в припадѣ Чехословакии ишло о процес мирных реформ. Военны маневры при ей границях и на самой ей територии не дали жаданого ефекта застрашѣня, и нежаданы з погляду совѣтского веджѣня реформы ишли дале. 14.-15. юла 1968 во Варшавѣ одбыла ся встрѣча комунистичного веджѣня держав-сателитох СССР, котры были готовы засягнути военсков силов, чехословацка сторона там не пошла, а достала одты велми важны «варованя з очевидныма елементами грозьбы (Брежневова доктрина з правом засяговати до внуторных дѣл социалистичных держав)». 17.-19. юла в одповѣди на тот лист чехословацке комунистичне веджѣня «терезвым тоном вывернуло безосновны обвинѣня и неоправнену критику, одвергло идею о интернационалной помочи ""пяткы"" в охранѣ социализма в иншой державѣ», але уже о два тыжднѣ нато в Братиславѣ чехословацке веджѣня капитуловало. Де факто зроджѣня доктрины ся стало 3. августа 1968 в Домѣ рекреации ROH в Кральовском удолю в Братиславѣ, як свѣдчить о том установлена там в року 1978 памятна табла. == Доктрина в практицѣ == Практично Братиславска декларация з 3. августа 1968 и далше ей уживотнѣня означали, же нияка социалистична держава не мать дозволено оспорити свою належность ку социалистичному табору и Варшавскому пакту, имплицитно ся розумѣло, же лѣдером того блока е СССР, а лем ему дозволено дефиновати, што е социализм, а што капитализм. Принцип интернационалной повинности захраны выдобыткох социализма быв трактованый так широко, же ся ним не лем ретроактивно осправедливила инвазия до Мадярщины в року 1956, але и военскый засяг в Афганистану, што не быв членом Варшавского пакта, в року 1979. Брежневова доктрина была в принципѣ совѣтсков верзиов доктрины Монро. Америцкый засяг в року 1965 в Доминиканской републицѣ быв барз подобный до инвазии Варшавского пакта до Чехословакии в року 1968, кедь позираеме на доктрины, котрыма обѣ подѣи были осправедливлены. Подля патриарха совѣтской дипломации А. Громыка, формално Брежневова доктрина была скасована в децембрѣ 1989 на встрѣчи М. Горбачова з Джорджом Бушом мл. на Малтѣ. == См. тыж == Доктрина Доктрина Монро Инвазия Варшавского пакта до Чехословакии Пражска ярь == Жерела и одказы == Украинский советский энциклопедический словарь в трех томах. / Кудрицкий А.В. и др. (ред.). Главная редакция Украинской Советской Энциклопедии им. М.П. Бажана. К., 1988. Том 3. ISBN 5-88500-007-7. Chronológia: Udalosti v bývalej ČSSR súvisiace s okupáciou v roku 1968. TASR, 21. augusta 2013 6:50 == Референции == Тоты даны суть часточно або цалком основаны на перекладах статей Brezhnev Doctrine на анґліцькій Вікіпедії a Brežnevova doktrína на словеньскій Вікіпедії.",rue,Політіка (Sous-catégorie),,https://rue.wikipedia.org/?curid=13440,492,13440.0,['ru'],False,Політіка,Sous-catégorie
,Лондонска конференция (1945),"Лондонска конференция (1945) - закрыта встрѣча официалных представительох четырьох держав-побѣдниць в Другой свѣтовой войнѣ, котра ся одбывала од 26. юна по 8. августа 1945 и мала за цѣль приготовлѣня Нюрнбергского процеса против главных военных злочинцьох Нацистичной Германии. На той конференции оправнены представителѣ Великой Британии, СССР, США, Франции створили Меджинародный военный трибунал, и догварили ся о далшом поступованю, порядку организации, юрисдикции, принципах роботы трибунала, процесуалных гарантиях про обвиненых, што вшитко было выкладено в статутѣ трибунала. Лондонску догоду подписали Виллиам Аллен Джоуитт (лорд-канцеларь Великой британии), Иона Тимофеевич Никитченко (подпредсѣдатель Найвысшого суда СССР), Роберт Х. Джексон (член Найвысшого суда США), Робер Фалко (член Высшого касачного суда Франции) и другы участникы. == Литература == Нюрнбергский процесс. Сборник материалов в 8 томах. М: «Юридическая литература», 1987. Том 1. с. 75 Н. С. Лебедева. Подготовка Нюрнбергского процесса. М.: «Наука», 1975 == Референции == Тоты даны суть часточно або цалком основаны на перекладї статї Londoner Konferenz (Sommer 1945) на нїмецькій Вікіпедії.",rue,Політіка (Sous-catégorie),,https://rue.wikipedia.org/?curid=16723,154,16723.0,['ru'],False,Політіка,Sous-catégorie
,Калман Демко,"Калман Демко, мад. Demkó Kálmán, (*Герембель, 3. октобер 1852 - †Будапешт, 13. фебруар 1918) - историк, педагог, новинарь. == Биография == Родив ся во фамилии грекокатолицкого священика в Герембелю, русинском селѣ коло Мишколца. Учив ся Дьондьошу, Пряшовѣ, Унгварѣ, матуровав в Шаришском Потоку 17. юна 1873. В рр. 1873-1877 на Будапештской универзитѣ штудовав гуманитарны, историчны, филологичны и географичны наукы. 8. мая 1877 склав испыт и достав учительску диплому. 10. юна 1882 обгаив докторскый ступень PhDr. Педагогична робота: 25. фебруар 1877 помочный учитель в прогимназии (algimnázium) в Трстеной. 6. август 1878 професор реалной гимназии (főreáliskola) в Левочи. 20. децембер 1889 помочный директор реалной гимназии (főreáliskola) в Левочи. 20. апрѣль 1891 директор реалной гимназии (főreáliskola) в Левочи. 1896 директор державной гимназии (főgimnázium) VIII. округа Будапешта. Научна и сполоченска робота: 1883 закладатель Спишского историчного сполку (Szepesvármegyei Történelmi Társulat), одтогды и его секретарь 1886 дописный член Державного комитета културных памяток (Műemlékek Országos Bizottság) 1886 упорядник Левочского варошского архива (1329-1780, 28251 документ) 1898 первый секретарь Державного комитета Мадярох-грекокатоликох 1906-1907 посланець Мадярского Державного Сойма од Михаловецкого округа Новинарска робота: 1885-1986 редактор рочника Спишского историчного сполку (Szepesvármegyei Történelmi Társulat Évkönyve) 1898 редактор русинской новинкы Недѣля (1898-1919), по 18 числах передав редакцию М. Врабелю. 1903-1907 редактор мадярского Грекокатолицкого Вѣстника (Görögkatolikus Hírlap) Калман Демко належав до той части карпаторусинской елиты, котры в добѣ мадяризачной горячкы одышли зо своей домовины до Будапешту и зробили успѣшну карьеру высокых штатных функционарьох. Векшина з них усиловала ся о заведжѣня мадярской литургии про Мадярох-грекокатоликох и наконець того досягли. В року 1907 зо здоровельных доводох Калман Демко передчасно одышов до пензии. Умер в Будапештѣ. Погребеный на теметовѣ Фаркашрейт (Farkasréti temető, Budapest: parcella 1, szakasz N/A, sor 1, sír 14/15. == Главны роботы == 1882 Polgári családélet és háztartás Lőcsén a XVI., XVII. században. Lőcse. мад. Родина и домовство в Левочи в 16-17. ст. 1883 Lőcse város levéltárának Lengyelországra vonatkozó irományai a XVI. századból. Századok. мад. Документы Левочского архива, дотычны Польщи з 16. ст. 1884 Lőcsének erődítése és védelmi rendszere. Lőcse. мад. Фортификации и оборона Левочи. 1886 A magyar-cseh confoederatio és a besztercebányai országgyűlés 1620-ban. Budapest. (Századok) мад. Мадяро-чешска конфедерация и сойм року 1620 в Банской Быстрици. 1889 Szepesvármegye városi levéltárai. Lőcse. мад. Архивы жупы Спиш. 1890 A felső-magyarországi városok életéről a XVI-XVII. századokban. Budapest. мад. Мѣста Горных Угер в 16-17. ст. 1891 A szepesi jog (Zipser Willkühr) keletkezése, viszonya országos jogunkhoz és a magyarországi anyajogokhoz. Budapest. мад. Взник Спишского права и его мѣсто в мадярском правѣ. 1891 A szepes-szombati krónika. Lőcse. мад. Хроника Спишской Соботы. 1892/1894 A magyar orvosi rend története tekintettel a gyógyászati intézmények fejlődésére Magyarországon a XVIII. század végéig I-II. Lőcse. мад. История дохторства и здоровницкых инштитуций в Мадярщинѣ до конця 18. ст. 1895 A Szepesi tízlándzások széke. Lőcse. мад. Спишска шляхтицка самосправа. 1896 Szepesvármegye történeti térképe. Budapest. мад. Исторична мапа Спиша. 1896 Lőcse város műtörténeti rövid leírása. Lőcse. мад. Курта културна история Левочи. 1897 Lőcse története. Lőcse. мад. История Левочи. 1898 A magyar királyság földrajza. Budapest. мад. Землепис Мадярского кральовства. == Жерела и одказы == Magocsi, Paul Robert. Chrbtom k horam. Dejiny Karpatskej Rusi a karpatských Rusínov. UNIVERSUM. Prešov, 2016. ISBN 978-80-89046-97-3. Сс. 175-176. Révai nagy lexikona. 1-21. köt. Révai Testvérek Irodalmi Intézet Részvénytársaság, Budapest. 1911-1935. Том 5, с. 422. Magyar Katolikus Lexikon A magyar hegymászás és turizmus arcképcsarnoka Szinnyei II, 777. == Референции == Тоты даны суть часточно або цалком основаны на перекладї статї Demkó Kálmán на мадярьскій Вікіпедії.",rue,Політіка (Sous-catégorie),,https://rue.wikipedia.org/?curid=12678,557,12678.0,['ru'],False,Політіка,Sous-catégorie
,Максимильен Робеспьер,"Максимильен Франсуа Мари Изидор де Робеспьер (*Аррас (дн. департамент Па-де-Кале), 6. май 1758 - †Париж, 28. юл 1794) - адвокат, французскый политик, вызначный дѣятель Великой французской револуции, проводна постава якобинской диктатуры. == Молоды лѣта == Отець му быв солидный правник, а мати - дѣвка газды пивовара. Далшы предкы были нотаре в селѣ коло Арраса. Максимильен быв старшый з четырьох дѣти, а мав еще двох сестер и найменшого брата Августина, котрый пак пошов его слѣдами. Осемрочну школу выходив в Аррасу, пак штудовав право на Lycée Louis-le-Grand в Парижу. Ту запознав ся з идеями Жан-Жака Руссо и став ся их запаленым застанцьом. == Карьера == По штудиях, од року 1781, быв успѣшным правником в Аррасу. В року 1789 быв выбраный за посланця до Народной Асамблеи, де спочатку выдѣльовав ся своим провинциализмом, але неодовга зыскав собѣ честь и авториту. Быв едным з главных авторох Декларации прав чоловѣка и гражданина (1789) и став ся ведучым членом клуба якобинох. Од зачатку Великой французской револуции быв на главных ролях лѣвицѣ и быв автором револучного гесла «Слобода, ровность, братство», котрое ся пак стало девизов Французской републикы. Наслѣдно быв вѣрный своим принципам, жив скромно, як и в тых часах, коли быв лем простым адвокатом. В року 1793 став ся ведучов фигуров Комитету про сполоченске благо и зыскав собѣ велику популарность межи простым людом як некомпромисный прихылник револучного террора против контрреволуции и политичных оппонентох, котрый быв установленый в тяжкой добѣ револучных перемѣн и чужоземной интервенции. Рокы 1793-1794 достали у историкох означѣня Влада Терора (фр. la Terreur). За тоты рокы число забитых подля засуду влады было около 17 тысяч особ, а окрем того около 40 тысяч были забиты без всякого засуду, главнѣ высланныма до провинций всевладныма комисарами, 300 тысяч были выгнаны и збавлены маеткох и 500 тысяч были арештованы. Наконець свою некомпромисность обернув и против своих бывшых сполочникох, Жака-Рене Ебера (марец 1794) и Жоржа Дантона (апрѣль 1794). Робеспьер зыскав собѣ вельо неприятельох в своем окружѣню. В Комитетѣ про сполоченске благо з 12 членох зостали лем двое (Сен-Жюст и Кутон), на кого годен быв ся сполягти. Од 1. юла Робеспьер перестав ся появляти в Комитетѣ. Появив ся 26. юла и выступив там з грозныма словами о неприятелях револуции и комплотерах, але конкретны имена одказав ся назвати. Тото збудило еще векшый страх у его неприятельох. 27. юла 1794 быв организованый переворот. Робеспьер быв обвиненый за вшитку пролиту кровь и арештованый, не дали му ани слово повѣсти на свою оборону, а на другый день быв з еще 20 револуционерами, котрых поважовали за его прихылникох, гилотинованый без суда и без права обороны. == Заключѣня == Зо вшиткых ведучых особ револуции Робеспьер быв сам еден, котрый прошов цѣлу ей дорогу од зачатку до конця. Против него стояло множество неприятельскых груп. «Тиран, диктатор, деспота, кровожадный» - то суть лем дакотры з прозывок, котры му давали. По паду Робеспьера его прихылникы твердили, же были окламаны. Доднесь Робеспьер зоставать контроверзнов поставов. Дакотры го поважують за ниякого державного мужа, лем за файного оратора, котрый своим словом зыскав собѣ популарность и владу. Иншы, напротив, поважують, же смерть того «великого штатника вела до скрахованя демократичной републикы». == Жерела и одказы == Révai nagy lexikona. 1-21. köt. Révai Testvérek Irodalmi Intézet Részvénytársaság, Budapest. 1911-1935. Albert Mathiez (Pařiž). Robespierre a Danton. //Tvůrcové dějin. Čtyři tisícletí světových dějin v obrazech dob a osobností. Čtvrtý díl. Přítomnost. Čast 1. Red. Karel Stloukal. Nakladatel L. Mazáč. V Praze, 1936. Cc. 14-20. == Референции == Тоты даны суть часточно або цалком основаны на перекладї статї Maximilien Robespierre на чеській Вікіпедії.",rue,Політіка (Sous-catégorie),,https://rue.wikipedia.org/?curid=11644,573,11644.0,['ru'],False,Політіка,Sous-catégorie
,Володимир Бѣланин,"Володимир Бѣланин, укр. Володимир Біланін, (*9. апрѣля 1935, Нова Бовтрадь, Береговскый округ, Подкарпатска Русь, Чехословакия - †11. юна 2024, Ужгород, Закарпатска область, Украина) - быв организатор промыслу, русинскый активиста, меценаш русинской културы. == Походжѣня == Быв сыном Федора Бѣланина, незаможного обывателя высокогорского села Синевирска Поляна, Воловского округа Подкарпатской Руси в Чехословакии, котрый, жебы заробив на прожитя родины, через довгы 12 рокы робив в Чикагу, США. Як ся вернув, уже мав за што купити телек в новоствореной в року 1927 русинской колонии Нова Бовтрадь на землях вычищеных од лѣса, перед тым належного мадярскым землепанам. Ту, на новы газдовства, селили ся люде з Волового, Свалявы, але ай тячовскы и и березнянскы. Чехы поклали в селѣ народну школу з квартельом про учителя. Школа была зроблена добротно, так же файно служить доднесь, было ай фотбалове поле и силна дружина. В року 1939 вернули ся Мадяре, але у народной школѣ и надале дѣти ся учили в народном карпаторуском языку. == Штудии == По народной школѣ в Бовтради по традиции дале ишли ся учити векшинов до русской гимназии в Мукачовѣ, а многы при Чехах выштудовали Карлову универзиту, а при Мадярах - Будапештску. У Володимира Бѣланина склало ся иншак. На тот час Подкарпатска Русь перешла под совѣтску административу, а отець му при колективизации зрек ся властного газдовства и пошов робити на фабрику до Берегова. Жили пребѣдно. Сѣмрочну школу Володимир закончив у Батьовѣ, а до школы му давали здому на тыждень два литры молока и пять мелайных богачи. Дале до середньой школы ходив до Берегова. В тых мадярскых осадах видѣв, як арештовують и одсылають до лагрох мѣстне обывательство и зачав о том говорити, за што трафив под дозор беспекы. Наивно утѣк од того до Ужгороду, але там го до школы не взяли. Закончив середню школу в Довгому, де достав бываня и кост задармо в интернатѣ. Дале во Львовѣ Лѣсотехничный инштитут, Политехнику (машинарска факулта), и як молодый фахман быв загнаный на роботу до Кемерова. == УЕЗНО и русинска култура == По року удало ся му достати дозвол и вернути ся до родного краю, де на зачатку працовав в Межгорскому лѣспромгоспѣ, а пак му довѣрили створѣня Ужгородского експерименталного завода нестандартного обладунку, директором котрого быв 50 рокы за рядом и тримав ся у когортѣ найлѣпшых ведучых города и области. Як было звыком в той добѣ, быв при заводѣ и аматерскый фолклорный колектив, котрый хранив и представляв русинску културу. По року 1989, коли ся обродив русинскый дух, активно помагав выдавати русинскы книгы и новинкы, розвивати русинску телевизию. == Жерела и одказы == Михайло Папіш (12.06.2024). Смерть великого закарпатського патріота.. Фенікс-слово. [перевірено 24.06.2024]. Павло Чучка (2005). Прізвища закарпатських українців. Історико-етимологічний словник. Львів: Видавництво «Світ». pp. 65. ISBN 966-603-279-1. Юрій Шипович (2024). Главноє про мене, обы русин знав, што ун русин, и гордив ся сим. Часопис «Отцюзнина». 2024/1. pp. 19-20.",rue,Люде (Sous-catégorie),,https://rue.wikipedia.org/?curid=21340,459,21340.0,['ru'],False,Люде,Sous-catégorie
,Михаил Котрадов,"Михаил Котрадов, словац. Michal Kotradov - *30. новембер 1831, Торискы, окрес Левоча, Мадярске кральовство - †29. януар 1901, Пряшов, Мадярске кральовство - священик, педагог, просвѣтитель, меценаш. === Походжѣня и штудии === Походив з родины богобойного грекокатолицкого земледѣлця. Учив ся в мѣстной церковной школѣ, де указав велику здалость ку «книжной науцѣ», зато го отець дав учити найлѣпшому учительови в околици, «за горы-лѣсы» до села Якубяны, де ся научив, окрем иншого, основы латины и нѣмецкого языка. Гимназиалне образованя достав во Левочи (1.-3. класа), Пряшовѣ (4.-6. класа) и Кошицях (7.-8. класа) и быв приятый в клер Пряшовской епархии (диакон). Богословскы штудии мав на духовной семинарии в Унгварѣ, за чим ся вернув домов и при освячѣню новой церкви в Камюнцѣ епископом Осифом, неженатый, быв высвяченый на пресбитера (1858). === Священича служба === По высвячѣню первый рок служив яко писарь в епархиалной канцеларни, а в роках 1859-1868 в парохиях Пстрина, Нехваль-Полянка (1862-1863), Гостовицѣ (1863-1868), в часѣ куртой войны 1866 служив священиком при войску во Львовѣ. В роках 1868-1876 в парохии Шайовпетри около Мишколца, а в року 1876 новый епископ Николай взяв го до Пряшова за свого секретаря и уже року 1878 повысив на каноника. По смерти епископа Николая (1883) капитула еднодушно выбрала Котрадова за викаря и быв он на чолѣ епархии до прихода нового епископа Йоанна. Под новым епископом в капитулѣ поступно аванжовав аж до препозитора, а тыж стало майже до своей кончины быв ректором Пряшовской богословской семинарии (1880-1889). Довгый час быв иншпектором школ (1880-1888) и професором богословия. Выступовав и з многыма публикациями переважно о вылѣпшѣню людовой просвѣты, в ровной мѣрѣ го интересовало школство и позашколне воспитаня молодежи, бой против пияцтва, газдовскы порады селянам. == Меценашство == Уже в року 1881 Котрадов заложив двѣ первы фундации, а то про Торисску и Шайовпетрянску школы, за тыма пак една за другов слѣдовали ай далшы, так же до конця року 1900 сягли сумарно до сто тысяч корун. Таку можность му дав его скромный, щадливый способ живота. Его фундации творив частьов пѣняжный капитал, частьов земля, котру купив. Фундацийны акты своих фондох передав на справованя Пряшовской капитулѣ з повинностьов рочно подати справозданя министерству. Вшиткых фундаций его числить ся 40, котры мож на такы 5 категорий задѣлити: штипендии про руску молодежь высшых школ свѣтского характера, штипендии и награды ученикам середних, ремеселных и народных школ за выникаючы знаня церковных предметох и руского языка, фундации на ужиток народной школы своего родиска и народных школ тых парохий, в котрых он служив парохом, штипендии про дѣти своих родных братох и сестер на школны штудии, фундации на ужиток Общества св. Йоанна Крестителя, Пряшовской семинарии, учительской препарандии, дѣвочого сиротинця и, наконець фундации за упокой души своей, родительох, братов и сестер своих. == Жерела и одказы == Mária Petrusová (2005). Kotradov, MykhaїI. in Magocsi Paul R.; Pop, Ivan. ENCYCLOPEDIA OF RUSYN HISTORY AND CULTURE (Revised and Expanded ed.). Toronto Buffalo London: University of Toronto Press. pp. 250-251. ISBN 0-8020-3566-3. Михайло Алмаші: Котрадов Михайло //Русинська педагогічна енциклопедія. - Ужгород: Карпатська Вежа, 2005. - 304 с. ISBN 966-2674-43-Xукр. І. Р. (1901). Михаилъ Котрадовъ. in Августинъ Ив. Волошинъ. Мѣсяцословъ на 1902. годъ, имѣющій дней 365. Унгваръ: Общество Св. Василія Великаго. pp. 70-74.",rue,Люде (Sous-catégorie),,https://rue.wikipedia.org/?curid=18188,517,18188.0,['ru'],False,Люде,Sous-catégorie
,Езра Корнелл,"Езра Корне́лл, анґл. Ezra Cornell; *11. януар 1807, Уестчестер Лендинг, штат Ню Йорк, США - †9. децембер 1874, Итака, штат Ню Йорк, США - америцкый бизнисмен, вынаходник, меценаш. Езра ся родив в осадѣ Уестчестер Лендинг, штат Ню Йорк, котра днесь полыгнута городом Ню Йорк. Отець му быв горнчарь. Езра выучив ся на тесаря и заробляв, путуючи з мѣста на мѣсто. Од року 1828 выбрав за мѣсто свого сталого бываня Итаку. В року 1842 спознав ся зоз Семюелом Морзе и став ся дозорцьом выставбы первой телеграфной линии меджи Балтимором и Вашингтоном (1844). На выставбѣ телеграфных линий заробив великы грошѣ и в року 1855 основав компанию Western Union Telegraph, де быв еден час найвекшым акционером. В роках 1861-1866 быв членом парламента штата Нью-Йорк. В року 1864 основав Публичну библиотеку в Итацѣ. На основѣ акта Морилла (1862) о федералных поземках про аграрны коледжѣ въедно з Ендрю Уайтом в року 1865 основав Корнеллову универзиту, котра ся отворила в року 1868. Езра Корнелл финансовав тыж выставбу желѣзничной линии до Итакы, котра вылѣпшила приступ и приспѣла ку розвою города. == Жерела и одказы == Ezra Cornell. Encyclopædia Britannica. [перевірено 2020-06-17]. Edward L. Lach, Jr.. Cornell, Ezra. American National Biography. [перевірено 2020-06-17]. Ezra Cornell. NNDB. [перевірено 2020-06-17].",rue,Люде (Sous-catégorie),,https://rue.wikipedia.org/?curid=16518,203,16518.0,['ru'],False,Люде,Sous-catégorie
,Гай Меценас,"Гай Меце́нас, або Гай Ци́лний Меце́нас, лат. Gāius Cilnius Maecēnās (родженый около року 70 до РХ - умер року 8 до РХ) - давноримскый дипломат, радник и близкый приятель Октавиана Августа, покровитель поезии. == Дипломат и радник == Походив з ноблесной богатой родины и провадив живот в роскошах. Вдякы походжѣню и величезному богатству, котре достав в наслѣдство, але еще веце вдякы близкому приятельству и вплыву на Октавиана Августа, зыскав собѣ высоке поставлѣня в сполоченствѣ. Хоть не занимав жадный урядный пост и зрюк ся политичной карьеры, фактично стояв высше хотькотрого сенатора. Выконовав довѣрны и тайны дипломатичны мисии, онешкоднив комплот против императора. В часѣ, коли император не быв в Римѣ, фактично быв его неформалным регентом въедно з формалным, Агриппом. == Покровитель над поетами == В богатом домѣ Меценаса зберали ся поеты, меджи котрыма были и такы величины як Вергилий, Гораций, Проперций и др. Его щедре покровительство зробило го живым символом такого рода дѣятельства, а имя его стало ся апелативом. А мало котрому з его наступникох пощастило так як ему, же зостав увѣчненым во вызнамных творах римской литературы од сих трьох авторох. Не было тото покровительство без дипломации, а удало ся му хоть лем Вергилия и Горация привернути ку темам сполоченскым, а так выхосновати гениалных поетох на службу прославлѣня императорского режима. Меценас быв не лем добрым покровительом поезии, але и сам пробовав писати вершы и прозу. В том, вшак, не быв такый успѣшный, его неприродный и выпарадженый штил высмѣевав уже его приятель, император Август. Высмѣвали ся з его невыгоблованого штила прозы тыж Сенека и Квинтилиан. == Жерела и одказы == Maecenas, Gaius Cilnius. // Révai nagy lexikona. 1-21. köt. Révai Testvérek Irodalmi Intézet Részvénytársaság, Budapest. 1911-1935. Gaius Maecenas, Roman diplomat and patron. // Encyclopaedia Britannica [1]",rue,Люде (Sous-catégorie),,https://rue.wikipedia.org/?curid=14977,286,14977.0,['ru'],False,Люде,Sous-catégorie
,Подузятник,"Подузятник, в англоязычном окружѣню: бизнисмен businessman, businessperson чоловѣк дѣла - физична або правницка особа, котра ся систематично и самостатно занимать чинностьов во хотьякой сферѣ (выроба, службы, торговля, финанчны операции), напрямленов на комерчный зыск. Не е принципиалне, о яку великость подузятництва иде, о яку сферу подузятництва, або форму (физична особа, розличны формы правницкых особ) - во вшиткых припадах особа, яка доставать зыск зо своей чинности е подузятник, авшак зданѣня чинности и зыску подля юридичной системы штату обычайно е регуловане окремыма правныма нормами про розличны категории и роды подузятництва. == Жерела и одказы == Грицаєнко Л. Р., Нагребельний В. П. (2002). Підприємець (по украинскы). // Юридична енциклопедія : [в 6-ти т.] / ред. кол. Ю. С. Шемшученко (відп. ред.) [та ін.]. Т. 4 : Н - П.. Київ: Українська енциклопедія ім. М. П. Бажана. ISBN 966-7492-04-4. Підприємець. [перевірено 2019-06-20]. Луць В. В. (2001). Комерсант (по украинскы). // Юридична енциклопедія : [в 6-ти т.] / ред. кол. Ю. С. Шемшученко (відп. ред.) [та ін.]. Т. 3 : К - М.. Київ: Українська енциклопедія ім. М. П. Бажана. ISBN 966-7492-03-6. Комерсант. [перевірено 2019-06-20].",rue,Люде (Sous-catégorie),,https://rue.wikipedia.org/?curid=15153,182,15153.0,['ru'],False,Люде,Sous-catégorie
,Берберы,"Берберы - група народох, обываючых сѣверозападну Африку (Алжир, Буркина-Фасо, Египет, Либия, Мавритания, Мали, Марокко, Нигер, Тунис). Подля шацунку число Берберох чинить 12,3 млн. особ (1983). Говорять берберскым языком, але векшинов знають и арабскый язык. Подля новшых шацункох число Берберох може быти 25-30 млн. особ (2012), але официалных податкох не е, подля иншых жерел 20-40 млн. особ (2003). Самоназва Берберох amazig або mazik, што значить: слободны, независимы. Фридрих Мюллер, австрийскый лингвиста, односить Берберох до чистых хамитох. Берберы свѣтлокожы, як европане, хоть суть меджи нима и темнобарнасты, твари кавказского типа, мускулисты, але худого тѣла, з горбатым носом, темноволосы и кучерявы. Днесь суть могамеданской вѣры, але пиля того додержують моногамию, и жена у них мать честовану позицию в родинѣ и в сполоченствѣ. == Жерела и одказы == Révai nagy lexikona. 1-21. köt. Révai Testvérek Irodalmi Intézet Részvénytársaság, Budapest. 1911-1935. Том 3, с. 130. Берберы // Энциклопедический словарь Брокгауза и Ефрона : в 86 т. (82 т. и 4 доп.). - СПб., 1890-1907. УСЭС: Украинский советский энциклопедический словарь в трех томах. / Кудрицкий А.В. и др. (ред.). Главная редакция Украинской Советской Энциклопедии им. М.П. Бажана. К., 1988. Том 1, с. 171.",rue,Люде (Sous-catégorie),,https://rue.wikipedia.org/?curid=11959,190,11959.0,['ru'],False,Люде,Sous-catégorie
,Берберскы языкы,"Берберскы языкы - языкы Берберох, котры входять до афроазийской родины. Число говорячых шацують на 30 милионох. Найвекше число говорячых берберскыма языками жие в Алжирѣ (13,7 млн) и Марокку (11-17 млн). Найвекша берберска диаспора жие во Франции (2 млн). == Етимология назвы == Назва «Берберы» походить од от гр. βάρβαροι, лат. barbari, самоназва - imaziɣən (имазигхен), еднина amaziɣ (амазигх), самоназва языка - tamaziɣt / ⵜⴰⵎⴰⵥⵉⵖⵜ (тамазигхт). == Росширѣня == Восточна група: Ауджила, Сокна - Либия; Сива - Египет Сѣверна група: Шеноуа, Кабил, Мзаб-Варгла, Шауя - Алжир; Тамазигхт (Центр. Атлас), Ташелгит (Шилга), Рифф - Марокко; Нафуси - Либия; Тамашек - Алжир, Мали, Нигер; Западна група: Зенага - Мавритания Вымерлы берберскы языкы: Нумидскый - Нумидия; Гуанч - Канары. Найвекша берберска диаспора 2 млн.: Рифф, Шилга, Тамазигхт - Франция. == Писмо == Берберскы языкы хоснують три системы писма. Найдавнѣйша, тифинагх, хоснована напр. в добѣ Нумидии, захранила ся доднесь у Туарегох в Сагарѣ. В наш час суть пробы росширити хоснованя того писма и про сѣверноберберскы языкы: напримѣр, в Марокку оно официално заведено до школной выукы. В Алжирѣ популарнѣйше латинске писмо (наймя про кабилскый язык), таке писмо тыж официалне в Нигеру и Мали. Арабске писмо поуживало ся в берберскых языках од середновѣку, днесь поуживать ся главнѣ в Марокку и Либии. == Берберска Википедия == В берберском языку Кабил од року 2007 ествуе роздѣл Википедии, котрый в новембрѣ 2020 перевысив межник 5000 гасел.Статистика Википедий == Жерела и одказы == Берберскы языкы. //Ethnologue. Языкы свѣта. англ.",rue,Люде (Sous-catégorie),,https://rue.wikipedia.org/?curid=12224,241,12224.0,['ru'],False,Люде,Sous-catégorie
,Давид Вудард,"Давид Джеймс Вудард (анґл. David James Woodard, /ˈwʊdɑːrd/ (файл); *6. апріль 1964, Санта-Барбара, Калифорния) - америцькый діріґент, композітор и музичний писатель. == Жерела и одказы == Kracht, C., & Woodard, Five Years (Hannover: Wehrhahn Verlag, 2011) нѣм. Tenaglia, F., Momus-A Walking Interview (Milano: Noch Publishing, 2015) англ. Allen, B., Pelican (London: Reaktion Books, 2019) англ. Horzon, R., The White Book (Berlin: Suhrkamp, 2021) англ. == Одказы == Вікісклад Wikiquote англ. Офіційний сайт",rue,Люде (Sous-catégorie),,https://rue.wikipedia.org/?curid=20723,75,20723.0,"['et', 'bg']",True,Люде,Sous-catégorie
,Жак Оффенбах,"Жак Оффенба́х, фр. Jacques Offenbach; * 20. юн 1819, Келн - † 5. октобер 1880, Париж - французскый композитор, театралный диригент, виолончелиста, импресарио, закладатель и выникаючый представитель французской опереты. == Живот и творба == Походив з жидовской родины, отець му, Исаак Юда Ебершт з Оффенбаха на Майнѣ, быв кантор и гуслиста в синагозѣ а дѣтвака од 6 рокы приучив ку гуслям а од 9 рокы ку виолончелу. Жак зо старшым братом и сестров одтогды уже выступовали публично яко родинне трио. Од року 1833 дав го отець учити ся на конзерваторию до Парижа. Париж быв тогды музыкальный центер Европы. Оффенбах вшак учив ся на Парижской конзерватории лем рок, а пак скусив хлѣб вольного умѣлця яко композитор и виолончелиста. Концертовав по Западной Европѣ, а первый успѣх добыв в Лондонѣ, де выступовав перед Кралицьов Викториев и принцом Албертом (1844). В роках 1850-1855 быв кадровым композитором и диригентом театра Комеди Франсез, а в роках 1855-1862 провадив властный театер Буфф Паризьен в Парижу не лем як его директор, але и композитор, и диригент и режисер. В театрѣ ся представляли курты музично-театралны сцены на 3-4 актеры, едноактовы опереты, а од року 1858 повноформатны опереты. Ту Оффенбах створив и представив едну з лѣпшых своих оперет, Орфея в пеклѣ (1858), котра стала ся остроумнов пародиев на традичну оперу и на французске буржуазно-аристократичне сполоченство. Творчость Оффенбаха зыскала найвекшый успѣх в 60-х роках, але и зоз добрыма зысками не знав добрѣ газдовати и его театер закончив финансовым крахом (1875). По програной франко-прусской войнѣ (1870-1871) в Парижу упадать интерес ку оперетной музицѣ. Оффенбах скусив глядати проспериту в США (1876-1877), без очевидного успѣху: о побытѣ в США написав книгу Запискы путуючого музиканта (Notes d'un musicien en voyage, 1877). В послѣдны рокы живота композитор переживать новый розцвѣт творчости. В тоты рокы написав лирико-фантастичну оперу Казкы Гоффмана, котру завершив лем про клавир. == Главнѣйшы дѣла == Оффенбах написав понад 100 музично-театралных дѣл, переважно оперет. Ачей, найславнѣйшыма суть: опереты Орфей в пеклѣ (Orphée aux enfers, 1858), Прекрасна Гелена (La belle Hélène, 1864), Парижскый живот (La vie parisienne, 1866), Велика герцогыня Геролштейнска (La grande duchesse de Gérolstein, 1867), Перикола (La Périchole, 1868), Збойници (Les brigands, 1869) и опера Казкы Гофмана (Les contes d'Hoffmann, 1880). == Жерела и одказы == Орелович А.А. (1978). Оффенбах (по русскы). //Музыкальная энциклопедия (гл. ред. Келдыш Ю.В.). Москва: Советская энциклопедия. pp. 136-139. ОФФЕНБАХ, ЖАК (по русскы). Энциклопедия «Кругосвет». [перевірено 2019-06-19].",rue,Люде (Sous-catégorie),,https://rue.wikipedia.org/?curid=15144,391,15144.0,['ru'],False,Люде,Sous-catégorie
,Франтїшек Крайняк,"Франтїшек Крайняк (4. януара 1956(1956014.) , Пряшів-Соливар) - ґрекокатолицькый священик, тлумач (перекладатель), публіціста і културный дїятель русиньского середовиска на Словакії. Прасыновець благословеного єпіскопа Павла Петра Ґойдіча. == Біоґрафія == Народив ся отець Франтішек Крайняк 4. януара 1956 року в Пряшові-Соливарї. По закінчіню середнёй школы в Пряшові штудовав в рр. 1976-1981 на Римокатолицькій кіріло-методїйскій богословскій факулты Універзіты Коменьского в Братїславі, кедьже в тім часї Ґрекокатолицька церьков в Чехословакії не мала властной семінарії і богословы зо Словакії в державов контролёваній множества могли штудовати лем на факултї в Братїславі. У 1981 роцї быв высвяченый на священика і короткый час служыв на парафії в Рокитові коло Гуменнного. Од 1985 року веце як дві десятьлітя служыв на парафії в Меджілабірцях. Про свій бой проти словакізації Русинів і про заховаваня русиньской пасторачной практікы быв переложеный з міста Меджілабірцї до одлеглого села Камюнка. У 1999 роцї здобыв тітул ліценціата теолоґії. Остатнї рокы є парохом в русиньскім селі Камюнка, старолюбовняньского окресу. У 1983 роцї отець Крайняк сформовав ґрупу священиків і віруючіх, котра собі дала задачу протлумачіти реліґійны і богослужебны тексты із церьковнославяньского языка на язык русиньскый. До русиньского языка переклав промінливы части святой літурґії. Протлумачил на язык русиньский: «Малый ґрекокатолицькый катехізм про русиньскы діти», 1992. «Євангелія на неділі і свята цілого року», 1999. «Євангеліє од св. Йоана», 2003. == Література == Ivan Pop. Podkarpatská Rus - osobnosti její historie, vědy a kultury - Прага: Libri, 2008. - 1200 екз. - ISBN 978-80-7277-370-1. == Жерела и доказы == П. Медвідь. Отець Франтішек Крайняк дожывать ся 60 років",rue,Люде (Sous-catégorie),,https://rue.wikipedia.org/?curid=4642,248,4642.0,['uk'],False,Люде,Sous-catégorie
,Барон Мюнхаузен,"Барон Мюнхаузен - фиктивна особа, литературна постава, створена нѣмецкым писательом Рудолфом Ерихом Распе, але тот литературный образ е звязаный з особов реално жившого нѣмецкого шляхтича, реалного барона Мюнхаузена, властным меном нѣм. Karl Friedrich Hieronymus Freiherr von Münchhausen. Реална особа Реалный барон Мюнхаузен родив ся 11. мая 1720 в Боденвердеру тогдышной землѣ Гановер, днесь Нижня Саксония, умер тыж там 22. фебруара 1797. Быв на службѣ в российском войску в роках войны з Турками (1735 - 1739), а пензионованый в року 1760, жив во свойом родинном маетку яко дробный шляхтич. Став ся славным на цѣлу землю Гановер яко росповѣдач необычайных историй о свойой службѣ в России и пригодах вояцкых, ловецкых и шпортовых. В роках 1781 - 1783 появила ся книжка Vademecum für lustige Leute (Порадник про веселу челядь), котру приписовали барону, але дакотры з тых историй пак были найдены в намного скоршых жерелах. Литературна постава Барон Мюнхаузен в литературной подобѣ росповѣдача неправдоподобных историй родив ся в року 1785, коли в Лондонѣ на основѣ необычайных историй барона вышла книга под титулом Baron Munchausen’s Narrative of His Marvellous Travels and Campaigns in Russia (Росповѣдь барона Мюнхаузена о його чудесных путованях и пригодах в России) Книга вышла безименно, а ей автор Рудолф Ерих Распе до конця свого живота не признав ся до авторства. Уже в року 1786 другый нѣмецкый писатель, Готтфрид Август Бюргер переложив тоту книжку по нѣмецкы, а штоскоро появили ся выданя инде по свѣтѣ, найчастѣйше затитулованы як Пригоды барона Мюнхгаузена, котры стали ся свѣтовым бестселером. Мюнхаузен и днешность Меджи неправдоподобныма пригодама барона суть: лет на каноновой кули, путованя на Мѣсяць, вытягнутя самого себе за волося з мочари и подобны. В родиску барона, Боденвердеру, чинный музей, а о його пригодах напоминають статуи. Имя барона увѣчнено тыж в медицинѣ: синдромом Мюнхгаузена названа симулация хвороты, коли особа штучныма способами выволать у себе симптомы хвороты, жебы была вызнана пациентом. == Жерела и одказы == Baron Münchhausen. Encyclopædia Britannica, inc.. May 07, 2020. [перевірено 2020-05-17]. англ.",rue,Люде (Sous-catégorie),,https://rue.wikipedia.org/?curid=16384,321,16384.0,['ru'],False,Люде,Sous-catégorie
,Basshunter,"Basshunter, Jonas Erik Altberg (* 22. децембер 1984, Халмштад) - співак. === Штудиовы албомы === The Bassmachine (2004) LOL (2006) Now You're Gone - The Album (2008) Bass Generation (2009) Calling Time (2013) === Синглы === «The Big Show» (2004) «Welcome to Rainbow» (2006) «Boten Anna» (2006) «Vi sitter i Ventrilo och spelar DotA» (2006) «Jingle Bells» (2006) «Vifta med händerna» (2006) «Now You're Gone» (2007) «Please Don't Go» (2008) «All I Ever Wanted» (2008) «Angel in the Night» (2008) «Russia Privjet (Hardlanger Remix)» (2008) «I Miss You» (2008) «Walk on Water» (2009) «Al final» (2009) «Every Morning» (2009) «I Promised Myself» (2009) «Saturday» (2010) «Fest i hela huset» (2011) «Northern Light» (2012) «Dream on the Dancefloor» (2012) «Crash & Burn» (2013) «Calling Time» (2013) «Elinor» (2013) «Masterpiece» (2018) «Home» (2019) «Angels Ain't Listening» (2020) «Life Speaks to Me» (2021) «End the Lies» (& Alien Cut) (2022) «Ingen kan slå (Boten Anna)» (Victor Leksell) (2023) == Одказы == Официалный сайт",rue,Люде (Sous-catégorie),,https://rue.wikipedia.org/?curid=14213,163,14213.0,['en'],False,Люде,Sous-catégorie
,Betsy,"Bétsy (справжнёє имня - Світла́на Миха́йловна Черти́щева, род. 27 януара 2013, Санкт-Петербурґ, Росія), иппен изнама ге Бетсі Girl - російська спӯвачка и блоґер. Betsy записує пісні ужек пару рокӯв. Так, її сінґл «Сімпл Дімпл Поп Іт Сквіш» (2021), быв препопуларный у TikTok и YouTube. У окто̄вброви 2024 року она въедно из Маріёв Янковскыв упустила сінґл «Сіґма Бой», ставшый вірусным у соціалнӯв сети TikTok а за тым попавшым у чарты стрімінґовых сервісӯв Spotify и YouTube. == Личный Живӯт == Betsy учить ся у серидню̄в школі у Санкт-Петербурґови. Окрем того, ходить у музыкалну школу и у секцію акробатикы. == Удкликованя == Профиль на сайте музыкального лейбла Rhymes Music",rue,Люде (Sous-catégorie),,https://rue.wikipedia.org/?curid=22656,112,22656.0,"['uk', 'ru']",True,Люде,Sous-catégorie
,Радка Цоуфалова,"Радка Цоуфалова (чеш. Radka Coufalová, * 28. новембра 1978, Острава) - чешска театрална актерка и музикалова спѣвачка. == Фаховы штудии и робота == Выштудовала фах музикал на Яначковой академии музичных умѣлств (JAMU) в Брнѣ. Од року 2001 грать в Мѣстском театрѣ в Брнѣ а заграла такы ролѣ: Amy - Charleyova teta Mary Poppins - Mary Poppins]] Hodl - Šumař na střeše Vypravěčka - Josef a jeho úžasný pestrobarevný plášť Eržika - Koločava Denisa de Flavigny - Mamzelle Nitouche Sněhurka - Sněhurka a sedm trpaslíků Cosette - Les Misérables Sukie - Čarodějky z Eastwicku Helena - Sny svatojánských nocí Líza Ďulínková - My Fair Lady (ze Zelňáku) Kateřina - Zkrocení zlé ženy Fanny Briceová - Funny Girl Dželína - Cats Evita - Evita == Оцѣнѣня == Од позерачох Internet Movie Database в сезонѣ 2006/2007 достала награду Крыла про найлюбенѣйшу спѣвачку сезоны. В року 2006 достала награду Талия за ролю нарраторкы в музикалу Йозеф и его роскошный пестрофаребный плащ. == Особный живот == Е оддана а мать сына Матяша (*2004). == Одказы == Радка Цоуфалова в Чешской и Словацкой филмовой датабазѣ Радка Цоуфалова в Internet Movie Database",rue,Люде (Sous-catégorie),,https://rue.wikipedia.org/?curid=6765,185,6765.0,"['ru', 'bg']",True,Люде,Sous-catégorie
,Хорваты,"Хорва́ты, хорв. Hrvati - южнославянскый народ, представителѣ котрого жиють переважно в Хорватии ай Боснии и Герцеговинѣ. == История и култура == Походжѣня Хорваты появляють ся на Балканском полуостровѣ в VI. сторочу. Поважуе ся, же их предкы сформовали ся яко племя в Прикарпатю (горный ток Днѣстра) в V. - VI. сторочах. Писемство Хорватске писемство основане на латинской графицѣ. Основу литературного языка чинить икавскый поддиалект штокавского диалекта, найвеце росширеного в Хорватии; иншы диалекты суть: в Австрии, Далмации, Истрии и на островах - чакавскый; в околици Загреба и Вараждина - кайкавскый. Диаспора Од 1880-х рокох зачала ся перва габа емиграции, друга и третя - по свѣтовых войнах, найновша- по роспадѣ Югославии. В сучасности около 3 000 000 особ популации жиють в диаспорах, з котрых найвекша в США: поважуе ся, же там суть 1 200 000 емигрантох и их потомкох. Култура Исторично и географично склали ся три етнографично шпецифичны области: Ядранска (Приморска), Динарска и Паннонска, меджи котрыма не екзистують тверды границѣ. Приморска култура дознала вплывы италианской, а Динарска и Паннонска - мадярской културы. Характерны занятя: в Паннонской области - зернове земледѣлство, овоцинарство, винарство, скотарство; в Динарской области - горске скотарство; в Приморской области - овоцинарство (субтропичны културы), винарство. Выразно шпецифичны знакы несуть хорватске чипкарство, горчарство, выробкы з дерева, метала и кожи, архитектура и планованя осад середоморского типа. == Жерела и одказы == Всемирная история в датах и событиях. Москва: ОАО Изд-во «Радуга», 2002 ISBN 5-05-005005-7 - Chronologie universelle/ Paris: Larousse, 1997 ISBN 03-521229-0 русс. Кашуба М.С.: Хорваты. //Народы и религии мира: Энциклопедия / Гл. ред. В. А. Тишков, Редкол.: О. Ю. Артемова, С. А. Арутюнов, А. Н. Кожановский и др. - М.: Большая Российская энциклопедия, 1999. - 928 с: ил. ISBN 5-85270-155-6 Сс. 600-603. русс. Мартынова М. Ю. ХОРВАТЫ // Большая российская энциклопедия. Том 34. Москва, 2017, сс. 164-165 Хорваты (по русскы). Большая российская энциклопедия. 2004. [перевірено 2020-01-14].",rue,Люде (Sous-catégorie),,https://rue.wikipedia.org/?curid=15948,307,15948.0,['ru'],False,Люде,Sous-catégorie
,Македонцѣ,"Македо́нцѣ, cамоназва макед. маке́донци - южнославянскый народ, обываючый Сѣверну Македонию (1,4 млн. особ), а тыж росширеный в диаспорѣ в розличных державах свѣта. == История и култура == Походжѣня Македонцѣ въедно з иншыма южнославянскыма племенами появили ся на Балканском полуостровѣ в VI. сторочу в порѣчу Вардара и в Охридской котлинѣ и поступно асимиловали мѣстне илиро-фракийске обывательство. Перебываючи в середновѣку в Болгарии, Византии, Сербии, дознали културного вплыву тых народох. Писемство Писемство на основѣ кирилицѣ, въедно з христианством. Литературный язык македонскый сформовав ся в зачатку XX. стороча. Вѣра Подля вѣры суть роздѣлены на православных (68%) и могамеданох-сунитох (30%), суть тыж римо- и греко-католици. Христианство прияли в IX. сторочу, ислам - од XIV. стороча, коли трафили под владу Османской империи. Култура Традичне газдовство: земледѣлство, овоцинарство, скотарство. Характерна архитектура: штокова хыжа з необываным газдовскым партером и нависаючым над ним обываным штоком. == Жерела и одказы == Всемирная история в датах и событиях. Москва: ОАО Изд-во «Радуга», 2002 ISBN 5-05-005005-7 - Chronologie universelle/ Paris: Larousse, 1997 ISBN 03-521229-0 С. 115. русс. МАКЕДОНЦЫ // Большая российская энциклопедия. Том 18. Москва, 2011, сс. 537-539. Македонцы (по русскы). Большая российская энциклопедия. 2004. [перевірено 2020-01-17]. Тишков В. А. (гл. ред.): Народы и религии мира. Энциклопедия. - М.: Большая Российская энциклопедия, 1999. - 928 с: ил. ISBN 5-85270-155-6 Сс. 309-310. русс.",rue,Люде (Sous-catégorie),,https://rue.wikipedia.org/?curid=15970,213,15970.0,['ru'],False,Люде,Sous-catégorie
,Сербы,"Се́рбы серб. Срби - южнославянскый народ, представителѣ котрого жиють в Сербии, Чорной Горѣ, Боснии и Герцеговинѣ, Хорватии, Германии, Австрии и другых штатах. Обще число особ около 12-13 млн. Основна конфесия - православие. Сербскый язык належить ку славянской групѣ индоевропской родины. == История и култура == Сербы появляють ся на Балканском полуостровѣ в 6. сторочу. В 9. сторочу створюють сербске княжество, в 13. - 14. сторочу значно росширюють свои границѣ, але в року 1389 терплять поражку на Косовом Поли и на пять сторочи трафляють под владу Османской империи, пак Австро-Мадярщины, што лишило печать на сербской културѣ. Сербы аж до 20. стороча мали два типы родины: проста, обычайна, мала и велика, росширена, так называна задруга, до 50 и веце людей, котры вели сполочное газдовство. Тота форма сполоченского живота была у давных славян, але Сербы захранили ю аж донедавна. Серед календарных и родинных обычайох шпецифичным е православна традиция Слава, коли ся славить день святого, котрый е патроном рода (групы родин), або даколи и цѣлого села. Характерным танцьом Сербох е карѣковый танець коло. == Вызнамны особы == Святый Сава (1169-1236) - главна политична особность в добѣ росширѣня Сербского княжества, первый сербскый архиепископ Вук Караджич (1787-1864) - народный будитель, реформатор сербского языка Никола Тесла (1856-1943) - физик == Жерела и одказы == Всемирная история в датах и событиях. Москва: ОАО Изд-во «Радуга», 2002 ISBN 5-05-005005-7 - Chronologie universelle/ Paris: Larousse, 1997 ISBN 03-521229-0 Кашуба М.С.: Сербы. //Народы и религии мира: Энциклопедия / Гл. ред. В. А. Тишков, Редкол.: О. Ю. Артемова, С. А. Арутюнов, А. Н. Кожановский и др. - М.: Большая Российская энциклопедия, 1999. - 928 с: ил. ISBN 5-85270-155-6 Сс. 477-480.",rue,Люде (Sous-catégorie),,https://rue.wikipedia.org/?curid=14857,271,14857.0,['ru'],False,Люде,Sous-catégorie
,Новинарь,"Новинарь е чоловѣк, занятый в новинарствѣ, котрого служебныма повинностями суть збераня, овѣрьованя и ширѣня информаций. == Новинарь в сучасном свѣтѣ == Новинарѣ в сучасности мають поле и средства роботы не лем в новинках, але в масмедиях вообще: радио, телевизия, интернет. Од XX. стороча робота новинаря одзначать ся векшов фаховостьов, котра была овплывнена четырьма факторами: выросла организация новинарской роботы; взникла шпециална едукация про новинарьох; выдана литература о истории, проблемах, техниках масмедий; выросло розумѣня социалной зодповѣдности новинаря. == Слобода слова и новинарска етика == В розличных державах и режимах новинаре мають розличну мѣру слободы слова, зачавши од «мягкой» цензуры и самоцензуры, аж до репресий з боку влады. Вельо новинарскых организаций выдали правила и кодексы новинарской етикы, але наперек тому в сучасном свѣтѣ множать ся примѣры дезинформации, ширѣня неовѣреных або замѣрно фалшованых новин (fake news), што в значной мѣрѣ уможнено сучасныма техниками масмедий. == Безпека професии == Од року 2015 Рада Европы наштартовала програму охраны новинарства и безпекы новинарьох. Подля ей штатистик за тот час найвеце нападох на новинарьох зафиковано в России и Турции. Суть факты забивства або щезнутя новинарьох, котры выступовали з критичныма информациями: в Словакии, Украинѣ, а подля Комитета Охраны Новинарьох в добѣ 1992-2018 были забиты 1304 новинарѣ. == Жерела и одказы == Journalism. The profession. //Encyclopaedia Britannica",rue,Наука (Sous-catégorie),,https://rue.wikipedia.org/?curid=12971,210,12971.0,['ru'],False,Наука,Sous-catégorie
,Журналістіка,"Журналістіка (або журналізм, обидві походять з французького слова журнал - денник) пописує новинарьску роботу і продукты того дїяня, котры приношають інформації о актуалнім сполоченьскім дїяню і додавають коментарї, погляды і повязаности. Тоты, што журналістіку професіонално выконують, тыж кличеме журналістами. == Історія журналістікы == Журналістіка ся зачала розвивати на початку нововіку, в добі новых заморьскых обявів і розвою торговлї, коли значіня інформації різко ся підняло і новина ся стала продайным продуктом. Оперед ходило о ручно писаны листы, котры плачены дописователї посылали своїм передплатителям. Далше росшырїня журналістікы бы было неодмыслїтельне без вынайджіня друкованя книжок. Бігом ренесанції і реформації ся надале розвивала ідея ""права на інформації“, тота думка пак досягла найвекшого уплатнїна в 19. і 20. сторочу. Повідаме о ""золотім віку журналістікы“. == Сорты журналістікы == Тогды тыж дішло ку діференціації журналістікы подля области, котров ся занимала: економія, політіка, громада, забава, култура, шпорт... З наступом новых технолоґій (фотоґрафія, радіо, телевізія, електронічны медія) ся вывиваюуть стале новы професії, звышує ся россяг одберателїв такым способом спрацованой інформації і знижує ся час, котрый убігне міджі самов подїов і інформованю о нїй.",rue,Наука (Sous-catégorie),,https://rue.wikipedia.org/?curid=4712,175,4712.0,['uk'],False,Наука,Sous-catégorie
,Копач,"Копа́ч - обычно довгый, прямый кусок дерева, май часто без рӯсок и без листя. Иппен копачом мож раховати довгый прямый предмет из любого матеріала, валовшного сохраняти форму. Позад доступности є єдным из май древньых предметӯв быта чоловіка и приматӯв. Хосновали ся ге орудия труда, так и оружиє, и иппен при многых играх, у котрых исполнять функції шпортивного инвентаря авадь самі бавкы (у 2008 році копач быв включеный у число експонатӯв Націоналного зала славы бавок у ЗША). У усовершенствованому виді многі предметы дойшли и до нашых дню̄в. === Быт === Палочкы для іды Посох Рычаг Бота Частокол палиця ковбасы Селфі-тычка === Оружиє === Бо (посох) Булава Біґарь Піка Дубина Кӯл Фалака === Шпорт === Біта Кий Клюшка Лыжні палиці Турник === Култура === Чарӯвна паличка Копач исполнять у дикых народӯв ту роль у обрядах, яку у народӯв културных игрть жезл и во многых припадках є прототипом посліднёго. Уполномочение посрідством передачи копача (авадь жезла) стрічаеть ся у многых народӯв. У старинных німицькых законах и юридическых обычаях копач мав дакӯлько символическых значень, май часто усёго служила признаком власти и уполномочіня. == Иппен позерайте == Палочка-выручалочка Біґарь Паличка == Удкликованя == Grimm. Dentsche Rechtsaltet. - 1828 г., C. 133-137; Zeitschrift für Ethnologie, 1882-1884.",rue,Наука (Sous-catégorie),,https://rue.wikipedia.org/?curid=22681,203,22681.0,['ru'],False,Наука,Sous-catégorie
,Нація,"Нація (од лат. natio «народ») - є громада людей, якы ся голосять к той самій народности. Гевтым терміном ся в різных країнах і языках выдрізняють начісто іншы соціалны орґанізмы. Особливо ся так выдрізнять міджі політічнов тай етнічнов націов. == Дефініція означіня нація == В соціалных науках переважує назор, же нація є соціалный конштрукт. Тзв. конштруктівісты твердять, же нація пак не є обєктівно дана властность, яков бы годно было незалежно становлёвати. Вспачный назор мать прімордіалізм. З погляду модерністічных теорій ся прімордіалізм явить як часть націоналістічной пропаґанды, а як такый мать быти предметом а не резултатом аналізы ""націй“ тай націоналізма. Націонална приналежность, значіть народность годен подля конштруктівістічного приступа становлити лем на базї прокламації індівідуа (к якій нації ся голосить). Часто але є нація становлёвана ай подля обєктівных крітерій - найчастїше подля комбінації языка і державной приналежности. Націонална приналежність є формована на ґрунтї пособлїня різных факторів, передовшыткым ґеоґрафічных тай языковых, а тыж політічных, економічных ай реліґійных. Членів нації векшынов споює тота сама култура, історія і язык, часто ай господарьскый жывот і населена теріторія. Подля подобной дефініції Сталіна ""нація є історічно розвитов, стабілнов громадов языка, теріторії, господарьского жывота і псіхолоґічного склада, котры ся проявують в културній громадї“. Термін нація ся даґде перекрывать з терміном етнічна ґрупа ці етніка, народность з терміном етніціта. == Термін нація == Слово ""нація"" (а ёго протиклады в европскых языках) мало і мать дакілько значінь: В Европі были середовікы нації, якы загорняли лем політічно прівілеґованы верствы державы. Повідать ся зато даколи о нації політічній ці статусовій. В кводлітебнім спередслові Єроніма Празького (1409) описує вшыткы части обывательства. В днешнім значіню термін выник у 18. і 19. сторочу в повязаности з промысловов револуціов. В множестві языків термін ""нація“, сплывать з терміном ""народ“. Слово нація може значіти в другых, неевропскых громадах штось друге. Зато ся придасть наперед дізнати ся містну дефініцію. Терміны нація і держава выражають дві річі різного характера: веце-менше субєктівну колектівну ідентіти в першім припадї і правнополічный обєкт в припадї другім. Днесь на світї суть націоналны державы і державы мултінаційны, але ай нації, якы свою державу не мають. == Термін нація і націоналізм == Новодобый націоналізм быв із спізнїнём перевзятый на різных місцях нашой планеты, наприклад у выходній Азії спочатку як реакція на аґресію колоніалных держав, і вытворив там шпеціфічны модіфікації, одповідны містным условіям. Термін нації є потім хоснованый як наприклад средство про веджіня своёй лінії ґруп, якы окрем языка вєдно не мають велё общого (і наперек тому же мали тоты самы общі крітерії - етніка, язык, култура, теріторія, держава). Оперед слободнїше розумена націонална ідентіта ся бігом 19. стороча ""перемінила"" на ідеолоґію, націоналізму. Тота ідеолоґія передавать змысел жывота громады і орґанізації єднотливцїв на основі приналежности к нації. Дакотры соціалны вчены (напр. Ернест Ґеллнер) твердять, же нація не є жрідлом націоналізма, а навспак модерна нація выникла про потребы націоналізма. == Ознакы нації == За єдну ознаку нації є браный тот самый язык. За помочі зашорїня языка до языковых ґруп або родин сьме годны найти близкость дакотрых націй. За далшы ознакы нації можеме тримати народны звыкы і сокашы. Практікованя традіцій і звычаїв є часто огрожене сучасным способом жытя. Даколи є як ознака нації брана держава, але лем дакотры державы выникли як державны, бо векшына жытелїв ся голосила к єдній нації. В іншых негомоґенных країнах жыє вєдно много різных націє. == Референції == Тоты даны суть часточно або цалком основаны на перекладї статї Národ на чеській Вікіпедії.",rue,Наука (Sous-catégorie),,https://rue.wikipedia.org/?curid=6093,553,6093.0,['uk'],False,Наука,Sous-catégorie
,Народность,"Народность є приналежностёв к істій нації, причім націов ся розумить громада, на котрій створёваню мають найвекшый вплыв сполочна історія, култура тай сполочна теріторія а котрой члены мають тыж усвідомлїня соналежности з тов громадов. Даколи ся народность становлює од державы або области, де ся чоловік народив або прожыв дїтинство, од походжіня предків, особливо матери, або од културы, котры собі чоловік адаптовав а з яков ся ідентіфікує. Народность чоловіка ся годна змінити в часї жывота, особливо кідь жыє в другім народностнім середовищу, як выріс. Ґенерално годен повісти, же значіня того терміна є тяжко дефіновати. Мінило ся в історії і є різне і ґеоґрафічно. == Референції == Тоты даны суть часточно або цалком основаны на перекладї статї Národnost на чеській Вікіпедії.",rue,Наука (Sous-catégorie),,https://rue.wikipedia.org/?curid=6094,118,6094.0,['uk'],False,Наука,Sous-catégorie
,Етноґрафія,"Етноґрафія (з ґрецького етгнос, племено, народ, і ґрафеін, описовати) є соціална наука, яка дослїджує моделы хованя ся, соціалну орґанізацію, звычаї, музику і уменя в єднотливых людскых културах і громадах. Термін етнолоґія ся даколи розуміть як сіноніма, даґде як означіня про порівнаваючу науку. Етноґрафія выникла з романтічного інтересу о ""природнї"", особливо сїльскы громады в Европі, о малы нації, о народне уменя і літературу, о фолклор. === Референції === Тоты даны суть часточно або цалком основаны на перекладї статї Etnografie на чеській Вікіпедії. === Повязаны статї === Етнолоґія Фолклор Културна ґеоґрафія Културна і соціална антрополоґія === Література === V. Hubinger (vyd.), Studie z obecné etnografie 1. Praha: Ústav pro etnografii a folkloristiku AV ČR, 1990 - 198, viii s. ISBN 80-85010-12-7 O. Kašpar, Pořátky české cizokrajné etnografie: antologie textů 1791-1831. Praha: Státní pedagogické nakladatelství, 1983 J. Krupková, Tradice a etnografie: k úloze tradice ve vývoji kultury. Praha: Karolinum, 1991 J. Michálek, Dejiny etnografie a folkloristiky: postavy, diela, inštitúcie. Bratislava: Univerzita Komenského, 1994 - 126 s. ISBN 80-223-0788-2 A. Robek, Nástin dějin české a slovenské etnografie. Praha: Státní nakladatelství, 1964 A. Robek a kol., Etnografie národního obrození 1.-3. Praha: Ústav pro etnografii a folkloristiku ČSAV, 1975-78",rue,Наука (Sous-catégorie),,https://rue.wikipedia.org/?curid=6214,196,6214.0,['uk'],False,Наука,Sous-catégorie
,Сотериология,"Сотериология, од грец. σωτηρία спасѣня + λόγος учѣня - теологичне учѣня о спасѣню чоловѣка и свѣта, ествуюче во вельох религиях. В христианствѣ - якнайважнѣйша часть догматичного богословия, тѣсно звязана з христологиев и учѣньом о благодати. == Концепции == В основѣ сотериологии лежить теологична интерпретация проблем грѣха, одкуплѣня, благодати, одкровѣня. Сотериологичны концепции розличных религий мож задѣлити до двох груп: едны выходят з того, же чоловѣк годен сам дойти ку спасѣню вдякы статочному животу, другы - же ку спасѣню потребне Боже благоволѣня. Первый вариант характерный про будгизм, другый - про католицизм и розличны пруды протестантства. При том в католицизме и православии спасѣня ся представлять можным лем через помочь Церкви. В протестантствѣ посередницка роль Церкви ся одмѣтуе, спасены будуть тоты, што вѣрують (теза «оправданя вѣров»); в радикалном калвинском вариантѣ спасены быдуть лем выбраны, а всякы добры дѣла чоловѣка и сама його вѣра суть даром Духа святого. В исламѣ спасѣня ся доставать твердым держаньом могамеданскых предписох, включно паломництва ку святым мѣстам. == Интересны факты == Ортодоксална христианска сотериология припущала можность спасѣня лем про вѣрникох свойой конфесии, а днесь ряд представительох модерной католицкой думкы трактуе сотериологию овельо ширше: спасѣня можне не лем про христиан хотьякой конфессии, но и для невѣруючых (А. де Любак), ба аж и атеистох (К. Ранер), кедь ведуть нравный способ живота. == Жерела и одказы == Овсиенко Ф. Г.: Сотериология //Энциклопедия религий / Под ред. А.П. Забияко, А.Н. Красникова, Е.С. Элбакян. - М.: Академический Проект, Гаудеамус, 2008. - 1520 с. (ISBN 978-5-8291-1084-0 Академический Проект) (ISBN 978-5-98426-067-1 Гаудеамус) русс. С. 1193. СОТЕРИОЛОГИЯ // Большая российская энциклопедия. Том 30. Москва, 2015, стр. 728 Редакция: 2017. Одчитане: 09.07.2020",rue,Наука (Sous-catégorie),,https://rue.wikipedia.org/?curid=16620,266,16620.0,['ru'],False,Наука,Sous-catégorie
,Евсевий Кесарийскый,"Евсевий Кесарийскый, ґрец. Εὐσέβιος τῆς Καισαρείας, тыж называный Евсевий Памфилов, ґрец. Εὐσέβιος ὁ Παμφíλου, лат. Eusebius Pamphili, *cca 265, Кесария Палестинска, Византска империя - †cca 340, там же - епископ, екзегет, полемиста ай историк, чий опис первых стороч христианства в його церковной истории е межником в христианской историографии. == Биография == Евсевий быв окрещеный и высвяченый в Кесарии, де быв учеником великого теолога Памфила, гоненого Римлянами за його вѣру и умершого в мучеництвѣ в року 310. Понеже гонѣня на вѣру при императорѣ Диоклетианѣ не переставало, Евсевий утѣк до Тиру, а пак до Египту. На память и з великого честованя свого учителя Евсевий прибрав собѣ патроним Памфилов. Евсевий захранив велику кесарийску библиотеку, котру зберав въедно зо своим учительом, а котра хоть не дошла до нашого часу, але послужила за основу и богато цитована в роботах Евсевия. В року 311 вышов едикт императора Галерия о вѣротерпимости и Евсевий ся вернув до Кесарии, де в року 313 быв рукоположеный на епископа. Од року 323 Евсевий быв близкый ку двору императора Константина Великого и мав там высоку авториту до самой смерти. == Творба == Од року 318, коли ся роспалили христологичны споры довкола арианства и Арий быв выказаный з Александрии, он найшов собѣ симпатию в Кесарии и фактично говорив о Евсевиови як о свойом найвекшом прихылникови. Але в реалности Евсевий усиловав ся примирити обѣ стороны конфликта, прихыляючи ся ку субординационизму Оригена. Так и во своей творбѣ Евсевий выступуе лем як компилатор, цитуючи едного и другого автора, а лем там, де ся выявлять незгода меджи нима, додаючи кус свого авторского текста, в котром пробуе тоту незгоду потолковати и умѣрнити. Евсевий написав множество робот апологетичного, библийно-экзегетичного, историко-гагиографичного, полемичного обсягу. Найпознатѣйшы суть: О палестинскых мучениках (303-311, гагиография); Хроника (303-323; проба неконтроверзного выкладу истории людства од сотворѣня свѣту); О богоявлѣню (полемика з неоплатоником Гиероклом; 311-313); Приуготовлѣня ку Евангелию и Доказы на хосен Евангелия (315-322, апология христианства); Церковна история в 10 книгах (325, од зачатку христианства до Никейского синода); Живот Константина и Похвала Константину (335, хвалоспѣвы) и др. == Оцѣнѣня == Книгы Евсевия характерны систематичностьов и множеством обширных цитатох зоз иншых авторох, котрых творы ся стратили, зато якраз Евсевия нераз называли «отцьом христианской историографии». Од боку церковного суджѣня о Евсевиови были нееднозначны. По його смерти дакотры восточны Церквы записали го меджи святы. Але факт, же не занимав тверду позицию односно догматох Церкви дав можность далшой полемикы, и быв на наступных Вселенскых соборах поддаваный все векшой критицѣ, аж наконець константинопольскый патриарх Фотий I. Великый выголосив го за еретика. == Жерела и одказы == Давыдов И. П.: Евсевий Кесарийский Памфил // Энциклопедия религий / Под ред. А.П. Забияко, А.Н. Красникова, Е.С. Элбакян. - М.: Академический Проект, Гаудеамус, 2008. - 1520 с. (ISBN 978-5-8291-1084-0 Академический Проект) (ISBN 978-5-98426-067-1 Гаудеамус), сс. 427-428. русс. Зайцев Д. В.: ЕВСЕВИЙ КЕСАРИЙСКИЙ // Большая российская энциклопедия. Том 9. Москва, 2007, сс. 567-568 Редаговане:2017. Одчитане: 04.07.2020 русс. Eusebius of Caesarea. Encyclopædia Britannica. December 30, 2019. [перевірено 2020-07-04]. англ.",rue,Наука (Sous-catégorie),,https://rue.wikipedia.org/?curid=16602,483,16602.0,['ru'],False,Наука,Sous-catégorie
,Христология,"Христология, од грец. Χριστος Христос + λόγος учѣня - роздѣл христианской теологии, штудируючый особу и земный живот Исуса з Назарета, стотожньованого з другов особов Святой Тройцѣ, Богом-Сыном. Христология ся зачала формовати уже в апостолской добѣ (I. стороча), о том свѣдчать закладны про христологию тексты Нового Закона. В добѣ Вселенскых соборох (IV. - VIII. стороча) христология достала догматизовану форму в процесѣ конфронтации з розличныма еретичныма учѣнями. В христологичных поглядах меджи розличныма Церквами и теологами доднесь екзистують сериозны роздѣлы. == Жерела и одказы == Давыдов И. П.: Христология // Энциклопедия религий / Под ред. А.П. Забияко, А.Н. Красникова, Е.С. Элбакян. - М.: Академический Проект, Гаудеамус, 2008. - 1520 с. (ISBN 978-5-8291-1084-0 Академический Проект) (ISBN 978-5-98426-067-1 Гаудеамус), сс. 427-428. русс.",rue,Наука (Sous-catégorie),,https://rue.wikipedia.org/?curid=16619,120,16619.0,['ru'],False,Наука,Sous-catégorie
,Теизм,"Теизм, од гр. θεός Бог - религийный свѣтонагляд, выходячый зоз идеи абсолутного бытя яко безконечной божественной особности, трансцендентной свѣту, сотворившой го в слободном актѣ воли и одтогды диспонуючой ним. В ортодоксном христианствѣ Бог розумѣе ся яко «триединство» такых особностей (Свята Тройця). == Одношѣня ку иншым концепциям == Трансцендентность ся представлять тым, же Бог, яко сотворитель вшиткого, одличуе ся од вшиткого. Тым ся теизм протиставлять пантеизму, котрый тотожнить Бога и свѣт. Дале, представов о тырваючой активности Бога во свѣтѣ теизм протиставлять ся деизму, котрый не вызнавать тырваючу роль Бога, а з тым ани Боже провиджѣня, ани чудо. Теизм ся вывинув в границях трьох генетично звязаных религий - юдаизма, христианства тай ислама. Вѣров во Бога творця теизм ся одличуе од атеизма, котрый не вызнавать сотворѣня свѣта Богом. == Жерела и одказы == Аверинцев С. С. (2010). Теизм (по русскы). //Новая философская энциклопедия в четырех томах. Том 4 Т - Я. Москва: Мысль. ISBN 978-2-244-01119-7. Аверинцев С. С.. Теизм (по русскы). Электронная библиотека ИФ РАН. [перевірено 2019-06-06].",rue,Наука (Sous-catégorie),,https://rue.wikipedia.org/?curid=15103,167,15103.0,['ru'],False,Наука,Sous-catégorie
,Христианска Церковь,"О христианствѣ як вѣрѣ см. Христианство Христиа́нска Це́рковь, од гр. Κυριακόν Божое - недѣлима сполочность людей, объединеных вѣров з Богом, Исусом Христом и Святым Духом. Во Святом Писмѣ Церковь означена як сполочность христианох, умерлых и живых, складуючых трансцендентне «Тѣло Христово», «Головов» котрого е Христос. Церковь условно раздѣляють на Небесну (Пресвята Богородица, ангелы, святы и спасены христиане) и Земну, котра на Землѣ боюе з диаволом и его слугами. == Жерела и одказы == О. Стефан Пружинський: Церква. //Ковач Ф. и др. Краєзнавчий словник русинів-українців. Пряшівщина. СРУСР. Пряшів, 1999. ISBN 80-85137-15-1 С. 366. Церковь. //Азбука православия.",rue,Наука (Sous-catégorie),,https://rue.wikipedia.org/?curid=14244,97,14244.0,['ru'],False,Наука,Sous-catégorie
,Зенит,"Зенит, од фр. zénith ← ар.سمت الرأس семт ар-рас (напрям над голову) - точка на представляной небесной сферѣ, умѣщена на звислой линии, проходячой через позорователя простопадно ку ровинѣ горизонта. Точка на небесной сферѣ, сопротивна зениту, умѣщена под ногами позорователя называть ся надир. З того означѣня слѣдствуе, же каждый позорователь мать властный зенит. == Жерела и одказы == Ottův slovník naučný. Illustrovaná encyklopaedie obecných vědomostí. Díl 27. Vyd. J. Otto. V Praze, 1908. Трёшников А.Ф. Географический энциклопедический словарь: Понятия и термины. /Гл. ред. А. Ф. Трёшников. - М.: Сов. энциклопедия, 1988.- 432 с.",rue,Наука (Sous-catégorie),,https://rue.wikipedia.org/?curid=15808,95,15808.0,['ru'],False,Наука,Sous-catégorie
,Малый круг,"Малый круг в сферичной геометрии - круг, вытвореный ростином сферы ровинов, котра не проходить через центер сферы. Напримѣр: небесна паралела (ровнобѣжник) - то малый круг, ровина котрого паралелна ровинѣ небесного екватора. алмукантарат - то малый круг небесной сферы, ровина котрого паралелна ровинѣ математичного горизонта. видимый рух звѣзд и Сонця - то малый круг небесной сферы, ровина котрого нахылена односно оси свѣта на величину, зависиму од географичной широкости мѣста позорованя == См. тыж == Великый круг Небесна сфера == Жерела и одказы == Глоссарий (по русскы). astronet.ru. [перевірено 2021-04-21]. Небесная сфера (по русскы). Специальная астрофизическая обсерватория РАН. [перевірено 2021-04-21].",rue,Наука (Sous-catégorie),,https://rue.wikipedia.org/?curid=17708,101,17708.0,['ru'],False,Наука,Sous-catégorie
,Великый круг,"Великый круг - круг, якый ся творить в резултатѣ перетину сферы з ровинов, котра проходить через центер сферы. На небесной сферѣ примѣром великого круга мож быти небесный екватор (червена), еклиптика (зелена) або небесны мередианы (вертикалны бѣлы), в каждом припадѣ - плоха, замкнута кружницьов, або сама кружниця. == См. тыж == Малый круг == Жерела и одказы == Климишин І.А., Корсунь А.О. (ред.) Астрономічний енциклопедичний словник - Львів : Голов. астроном. обсерваторія НАН України : Львів. нац. ун-т ім. Івана Франка, 2003. - 548 c. ISBN 966-613-263-X Доступне онлайн. Одчитане: 2020-07-11 укр. C. 65",rue,Наука (Sous-catégorie),,https://rue.wikipedia.org/?curid=16625,96,16625.0,['ru'],False,Наука,Sous-catégorie
,Сонцестояня,"Сонцесто́яня, синонимы: сонцезворóт, слункóви преóбрат (бачванске) солнцеворóт (давноруске), солсти́ций (латинске solsticium) - астрономична подѣя, коли Сонце над горизонтом в полудне досягне максималну (влѣтѣ) або минималну (взимѣ) вышку. == В астрономии == Лѣтня и зимушна точкы сонцестояня Понеже земна ось нахылена односно еклиптикы о 23,5° (приблизно) Сонце бывать раз в року в зенитѣ на зворотнику Рака (точка лѣтнього сонцестояня), а другый раз - на зворотнику Козорога (точка зимушного сонцестояня), котры мають приблизно тоту географичну широкость на сѣвер и на юг од земного екватора. Перва точка досягать ся 20-21. юна, друга - 21-22. децембра. Тоты точкы поважують зачатком лѣта и зимы. Часова неточность спричинена тым, же тропичный рок и рок григорианского календаря суть не цѣлком еднакы, а тыж суть нерегуларности в руху Землѣ. Етимология и обсервация Кедь в указаный час будеме даколькы днѣ по собѣ позоровати, як высоко подниме ся Сонце в полудне (углова величина), увидиме, же вышка каждый день росте, пак на день-два стане, аж наконець зачне малѣти. Од того станя в кулминачной точцѣ походить назва сонцестояня. Около 21. юна в середных широкостях сѣверной полукулѣ день найдовжый, а около 21. децембра - найкуртшый (на южной полукули обернено). == В обрядах == Около точок сонцестояня находять ся свята Рождества Христова (взимѣ) и Рождество Иоанна Крестителя, Ивандень/Яна, Русаля (влѣтѣ). == Жерела и одказы == Климишин І.А., Корсунь А.О. (ред.) Астрономічний енциклопедичний словник - Львів : Голов. астроном. обсерваторія НАН України : Львів. нац. ун-т ім. Івана Франка, 2003. - 548 c. ISBN 966-613-263-X укр. Климишин І.А., Корсунь А.О. (2003). Сонцестояння, с. 431 (по украинскы) (PDF). Львів. нац. ун-т ім. Івана Франка. [перевірено 2019-12-25]. Жаров В. Е.: Солнцестояние. // Большая российская энциклопедия. Том 30. Москва, 2015, с. 660. [1][2]русс. ЭСБЕ/Солнцестояния //Энциклопедический словарь Брокгауза и Ефрона, т. XXXa (1900): Слюз - София Палеолог, с. 779/ [3] русс.",rue,Наука (Sous-catégorie),,https://rue.wikipedia.org/?curid=15844,295,15844.0,['ru'],False,Наука,Sous-catégorie
,Cogito ergo sum,"Cogito, ergo sum лат. - выраз, уведеный французскым филозофом Рене Декартом в его роботѣ Основы филозофии (Principia Philosophiae, 1644), котрый значить «Мыслю, значить ествую» и в концентрованой формѣ подавать главну идею филозофии рационализма. == История выраза == Первый раз тот выраз Декарт поужив в роботѣ Дискурс о методѣ, як справнѣ напрямити розум и гледати истину в науках (Discours de la méthode pour bien conduire sa raison, et chercher la verité dans les sciences, 1637), написаной по французскы: Je pense, donc je suis. == Потолкованя == Смысел того выречѣня е безспорный, а главна часть в том выразѣ е друга: ествую. Бо кедь бы Диявол хотѣв мня здурити, же ествую, а я бы ем не ествовав, та и так мусѣв бы ем ествовати, обы мня Диявол годен здурити - так объяснять Декарт свой постулат «Мыслю, значить ествую» в другой части своей роботѣ Роздумованя о первой филозофии (Meditationes de prima philosophia, 1640-1642). Циже постулат Cogito, ergo sum е безспорным постулатом, а не силлогизмом, выведеным подля схемы: 1. кто мыслить - ествуе; 2. я мыслю; значит 3. я ествую. == См. тыж == Рационализм == Жерела и одказы == Cogito, ergo sum, philosophy. //Encyclopaedia Britannica. англ.",rue,Наука (Sous-catégorie),,https://rue.wikipedia.org/?curid=12030,195,12030.0,['ru'],False,Наука,Sous-catégorie
,Емпіричный доказ,"Емпіри́чный до́каз авадь емпі́рія є доказ, дустатый через сенсорну скушеность авадь експерименталну процедуру. Ун є критично важным про наукы тай має свою роль у многых другых сферах, наприклад епістемолоґії тай юріспруденції. Не є общого согласу в дефініції термінув доказ тай емпіричный. Разні сферы годні нарабляти з дуже разныма концепціями. У епістемолоґії, доказ є тым, што обґрунтовує вірованя, вадь тым, што дефінує, ци держати ся даякого вірованя раціонално. У філозофії наукы, доказом ся держит тото, што пудтвержує вадь опровергат научні гіпотезы тай арбітрує межи конкурувучыма теоріями. Емпіричный доказ є основнов частьов апостеріорного знаня вадь емпіричного знаня, знаня, управданя вадь опроверженя котрого залежит на скушеность авадь експеримент. Апріорноє знаня, на другого бока, видит ся врожденым авадь управданым раціоналнов інтуїційов тай зато незалежным на емпіричні доказы. Раціоналізм цілком принимат, ож є знаня а пріорі, котроє емпіризм авадь повнустю не признає, авадь допущат лиш у ограниченуй мірі. Научні доказы сут близко скапчані из емпіричныма, айбо не всі формы емпіричных доказув парувут на стандарты, диктовані научныма методами. Жерела емпіричных доказув ся пораз ділят на обзервацію тай експериментованя; розлука в тому, ож лиш експериментованя обсягує маніпулацію вадь інтервенцію: феномены ся активно творят умісто того, вбы ся пасивно обзервовати.",rue,Наука (Sous-catégorie),,https://rue.wikipedia.org/?curid=23123,195,23123.0,['uk'],False,Наука,Sous-catégorie
,Мудрость,"Мудростёв ся звычайно розуміть згорнуте практічне розуміня о світови і чоловікови, разом суверенне і тактно скромне, што давать певно і рішіня і поступы. К мудрости повинно належыть розвага, скусеность і одступ о беспосереднїх імпулзів і условій. Людьскы громады єй высоко оцїнёвали, клали єй до пословіць, росповіданя і реліґійных списів а у велё културах ся бере як добродительство.. === Повязаны статї === Філозофія Книга мудрости === Література === F. L. Čelakovský, Mudrosloví národu slovanského ve příslovích: připojena je též sbírka prostonárodních českých pořekadel. Praha: LIKA KLUB, 2000 - 917 s. ISBN 80-86069-04-4 M. Fermine, Konfuciova moudrost. Praha: Portál, 2004 - 143 s. : obr. ISBN 80-7178-841-4 Knihy tajemství a moudrosti: mimobiblické židovské spisy: pseudoepigrafy. Díl 1. Praha: Vyšehrad, 1995 - 381 s. ISBN 80-7021-144-X J. A. Komenský, Moudrost starých Čechů. In: Dílo Jana Amose Komenského, sv. 1. Praha: Academia, 1969 - 414 s. Lexikon východní moudrosti: buddhismus, hinduismus, taoismus, zen. Olomouc : Votobia, 1996 - XI, 565 s. ISBN 80-7198-168-0 P. Law (vyd.), Moudrost Ježíšova. Kostelní Vydří: Karmelitánské nakladatelství, 1997 - 48 s. : ilustr. ISBN 80-7192-216-1 M. Merleau-Ponty, C. Lévi-Strauss, R. Barthes, Chvála moudrosti. Bratislava: Archa 1994 - 99 s. ISBN 80-7115-077-0 K. Neradová (vyd.), Komenský kontra Gracián: Pansofie prodromus aneb O pravé a plné moudrosti: Příruční orákulum aneb Umění moudrosti. Praha: Evropský literární klub, 2006 - 99, 134 s. : il. ; 16 cm ISBN 80-86316-67-X H. J. M. Nouwen, Chléb na cestu: deník moudrosti a víry. Kostelní Vydří: Karmelitánské nakladatelství, 2000 - 159 s. ISBN 80-7192-475-X J. J. Petuchowski, Kniha rabínské moudrosti: příběhy mistrů staré židovské tradice. Praha: Portál, 2003 - 148 s. ISBN 80-7178-691-8 E. Wiesel, Příběhy proti smutku: moudrost chasidských mistrů. Praha: Portál, 1998 - 240 s. ISBN 80-7178-259-9 === Референції === Тоты даны суть часточно або цалком основаны на перекладї статї Moudrost на чеській Вікіпедії.",rue,Наука (Sous-catégorie),,https://rue.wikipedia.org/?curid=6301,300,6301.0,['cs'],False,Наука,Sous-catégorie
,Понятя,"Понятя (од понимати) або тыж концепт є цїлкова думкова представа про цїлу класу аналоґічных явів і правд, предметів і абстрактных тем. Понятя є становлене дефініціов, котра удавать ёго базовы властности і выдрізнять їх од другых. Понятя ся означують словами або сімболами. Тото саме понятя може быти выражене і веце словами а то або в рамках того самого языка сіномімами (напр. Місяць і Луна), або словами різных языків. Так слова the dog, der Hund і le chien означують тото саме понятя - пса. Кідь ся єдным словом означують різны понятя, говориме о омонімії. Понятя годни быти общі, загорнюючі цїлу класу предметів (апелатіва), або індівідуалны, означуючі єдиный предмет, наприклад властне імя (proprium). Не лем обще а ай індівідуалне понятя є але выслїдком розумовой актівіты, котра сортує і інтеґрує розмаїты змысловы вступы і скусености. Докінце понятя ""наш пес“ є таков абстракціов, што загорнює ушыткы можливы скусености з ним, в тім чіслї ёго минулости атд. === Повязаны статї === Мапа понятя Екстензія Інтензія Ідея Імя Катеґорія Лоґіка Мем Реалізм і номіналізм Термін === Екстерны одказы === [1] Heslo Concepts ve Stanford Encyclopedia John R. Anderson: What Are The Cognitive Units? [2] S. Laurence - E. Margolis. Concepts and Cognitive Science. In Concepts: Core Readings, MIT Press, pp. 3-81, 1999. M. Herberger, D. Simon: Wissenschaftstheorie für Juristen: Logik, Semiotik, Erfahrungswissenschaften. Frankfurt a.M., Metzner [1980]. (Текст на інтернетї) === Література === G. Lakoff, Ženy, oheň a nebezpečné věci: co kategorie vypovídají o naší mysli. Прага: Triáda, 2006. ISBN 80-86138-78-X Тоты даны суть часточно або цалком основаны на перекладї статї Pojem на чеській Вікіпедії.",rue,Наука (Sous-catégorie),,https://rue.wikipedia.org/?curid=6299,263,6299.0,['uk'],False,Наука,Sous-catégorie
,Нострадамус,"Нострадамус, властным именом Мишел де Нострдам (* 14. децембер 1503, Сен-Реми-де-Прованс, Франция - † 2. юл 1566, Салон-де-Прованс) - французскый дохтор, астролог и поет, широко познатый своима предповѣдями будучности. == Биография == Року 1518 иде до Авиньона, намѣряючи учити ся так званый тривиум - грамматику, реторику и логику, а пак квадривиум - геометрию, аритметику, музыку и астрологию. Уж року 1519 там пришла чума, и мусѣв лишити науку, але намѣрив стати ся дохтором и зачав гледати жерела, студовати лѣчебны ростины и способы. Од року 1529 студуе медицину на универзитѣ Монпелье. В часѣ студий там ся доставать до конфликту з поводу острых выречень о профессорах и свого интереса о заказану тогды фармацевтику. Ишло аж о выказаня з универзиты. Року 1534 зыскуе докторат и одтогды ся именуе на латинскый способ: Nostradamus. Первый раз добыв собѣ славу вынаходливым хоснованьем лѣков и новых лѣчебных поступов при чумовых морах в роках 1545-1547. Року 1547 в Салон-де-Прованс оженив ся з богатов вдовов Аннов Понсард, з котров мав шестеро дѣтей: три дѣвкы и три сына. Его дом в том городѣ, в котром он и умер, заховав ся доднесь. Его слава дошла до краля и зыскав у него приязень. Року 1560 достав Нострадамус пост кралевского дохтора од Карла IX. == Пророцтва == Первое пророцтво, зробив Нострадамус року 1538, коли стрѣтив монаха зо стадом свинь и ословив го ""Ваша Святость"". Тот монах быв Феличе Перетти (1521-1590), а року 1585 зостав выбраный на Папу и взяв имя Сикстус V. Другое пророцтво Нострадамуса збыло ся еще за его живота: ""Младый лев побѣдить старого на боевом поли в особном двобою. Пропихне му очи в золотой клѣтцѣ, двѣ раны нараз, а пак умре крутов смертьов."" За рок до смерти краля Генриха II. Нострадамус му межи иншым писав: О рок позднѣйше краль умер од двоитой раны одломками копии, котра ся зломила при ударѣ о кралёвы бронѣ и пропихла му раз чоло, а другый раз око. По смерти краля пророцтво Нострадамуса зачали розумѣти, и принесло му еще векшу славу. Пророцтва Нострадамуса много раз перевыдавали ся и трактовали ся. Астрологы и ясновиды и днесь находять пророцтва Нострадамуса цѣнным жерелом про свою профессию. Католицка Церковь року 1781 засудила пророцтва Нострадамуса. Официална наука поважуе тоты пророцтва за обычайный прояв середновѣкой мистикы и бабонства. Первым наремным критиком Нострадамуса быв уже его учитель, дохтор Скалигер, котрый твердив, же тоты пророцтва суть купов лжи и выгадок. Изгодя слово ""нострадамус"" стало ся высмѣшным апеллативом зо значѣньем: ворожиль, маг, астролог.) == Одказы == [Обкладка первого выданя Пророцтв] [Апеллатив ""нострадамус"" во французском словнику] == Жерела == Fekete Sándor Pál: Nostradamus titokzatos könyve: A Próféciák. Média Kiadó, 1991. ISBN 963-7905-14-6 Leroy, Edgar. Nostradamus: Ses origines, sa vie, son oeuvre. Jeanne Laffitte. 1993. ISBN 978-2-86276-231-9 Петров В., Разумов И. Датировка катренов Нострадамуса и акварелей Потерянной книги. Издательство Д.Стрельбицкого, 2015.",rue,Наука (Sous-catégorie),,https://rue.wikipedia.org/?curid=10649,455,10649.0,['ru'],False,Наука,Sous-catégorie
,Постулат,"Постулат, лат. postulatum пожаданя - тверджѣня (суджѣня), котре ся принимать в рамках даякой научной теории за истину, хоть и не годно быти доказане з помочов той теории, и так выступаюче в ней як аксиома. == Етимология == То, што ся формулуе яко постулат може мати характер очевидной истины, або правила, на основѣ котрого будуть ся розвивати далшы суджѣня (напримѣр теоремы ся выводять з аксиом), або религийной, идеологичной, филозофской догмы, але попри той рознородности общим е то, што закладено в етимологии слова: постулуе ся, значить пожадуе ся, обы тото было прияте. == Постулат и аксиома == Постулат и аксиома суть часто поважованы за синонимы. Напримѣр 5. постулат (о паралелности) Евклидовской геометрии во выкладѣ Гилберта называть ся аксиомов паралелности. Сам же Евклид называв постулатами тоты тверджѣня, што суть звязаны з его предметом, геометриов, а иншы логичны тверджѣня, што ся принимають без доказа, напримѣр: часть менша од цѣлого - называв аксиомами. == См тыж == Априори Аксиома Догма == Жерела и одказы == Прохоров А. М. (гл. ред.). Большой энциклопедический словарь. Москва: Советская энциклопедия, 1993. 1630 с. ISBN 5-85270-015-0 Постулат. //Большая Советская Энциклопедия.",rue,Наука (Sous-catégorie),,https://rue.wikipedia.org/?curid=13989,183,13989.0,['ru'],False,Наука,Sous-catégorie
,Таксономия (биология),"Таксономия (од гр. taxis - упорядкованя, nomos - закон) в биологии означать научну дисциплину, котра ся занимать теориов и практиков биологичной класификации. == История == Термин подав в року 1813 швайчарскый ботаник Огюстен Декандол, котрый выпрацовав класификацию ростлин. == Одводны термины == Таксон - група объектох, якы мають сполочны характеристикы, одповѣдають конкретному класификачному уровню Таксономиста, таксономистка - особа, котра ся занимать таксономиов Таксономична категория - означѣня и параметры конкретного класификачного уровня == Жерела и одказы == Тимченко А. Д. Краткий медико-биологический словарь. Киев. Вища школа. 1988. ISBN 5-11-000102-2. русс. Таксон (в систематике)//Большая Советская Энциклопедия. русс.",rue,Наука (Sous-catégorie),,https://rue.wikipedia.org/?curid=12918,98,12918.0,['ru'],False,Наука,Sous-catégorie
,Терминология,"Терминология - система терминох, циже фаховых назв, котрыма ся означують шпецифичны понятя в конкретной сферѣ наукы, умѣня або иншой людской чинности. Од обычайных слов ся термины одличують семантичнов точностьов. Термин и его дефиниция термин е фахова назва, техничный выраз термин належить ку даякой науцѣ, або даякому умѣню термин е слово або выраз зоз точно окресленым значѣньом, котрый ся повинно мусить хосновати во том фаху, ку котрому належить Система терминох подавать ся в шпециализованых терминологичных словниках и енциклопедиях. Такы словникы в куртой формѣ, але не без додержаня енциклопедичных жадань обсягують словну засобу выбраного фаху. Енциклопедии и научны словникы обсягують повный фаховый выклад терминологии выбраного фаху. == Жерела и одказы == DOSTÁL, J. Termín a jeho definice ve výkladových, terminologických a naučných slovnících a encyklopediích. In: Modernizace výuky v technicky orientovaných předmětech a oborech. Dodatky. 1. vyd. Olomouc: Votobia, 2003, s. 57. ISBN 80-7198-531-7. Кубійович В.: Енциклопедія українознавства. У 10-х т. / Гол. ред. Володимир Кубійович. - Париж; Нью-Йорк: Молоде Життя, 1954-1989. Прохоров А. М. (гл. ред.). Большой энциклопедический словарь. Москва: Советская энциклопедия, 1993. 1630 с. ISBN 5-85270-015-0",rue,Наука (Sous-catégorie),,https://rue.wikipedia.org/?curid=15035,179,15035.0,['ru'],False,Наука,Sous-catégorie
,Сіціліанська защита,"Сіціліанська защита - шахматный дебют за чорных, є бізувным удвітом на первый ход білых е4, удвітным ходом с5, чорні ся ціплявут ид польови d4. == Історія == Сіціліанська защита ся появила як удвіт на е4, якый ся часто поважовав ги ідеалный дебют, с5 бере под контроль важноє поле, і одходит од таліянської партії вадь іспанської партії, при тум суть варіанты у якых, приміром отровеного пішака, єден недобрый ход веде ид катастрофі. == Варіанты == 1. e4 c5 2. d4 cxd4 3. c3 - ґамбіт Сміта-Мора, білі дуставут лїпшину у розвуйови, айбо жертвувут пішака, поважує ся за недобрый дебют, чорні простыми ходами урівнювут позіцію, ай набывавут лїпшину из часом. 1. e4 c5 2. Kf3 d6 - модерн «сіціліанка», має множество пудвидув 1. e4 c5 2. Kf3 d6 3. d4 cxd4 4. Kxd4 Kf6 5. Kc3 a6 - варіант Найдорфа, єден из майхоснованых, у нього суть такі варіації: 1. e4 c5 2. Kf3 d6 3. d4 cxd4 4. Kxd4 Kf6 5. Kc3 a6 6. Cg5 e6 (e5?! веде ид комфортнув позіції коня на f5, білі можут погуршити позіцію ходом g6?! за тым може послїдовати жертва коня, 8. f4 gxf5 9. fxe5 Kbd7 (через угрозу Сxf6), айбо пусля того 10. Kd5 добиват чорных.",rue,Шпорт (Sous-catégorie),,https://rue.wikipedia.org/?curid=19790,200,19790.0,"['uk', 'ru']",True,Шпорт,Sous-catégorie
,Мальдівы на літньых дітвацькых Олімпійськых играх 2014,"Мальдівы на літньых дітвацькых Олімпійськых играх 2014, проходившых у китайскӯм Нанкінови из 16 по 28 авґуста, были представлены трёма спортсменами у двох видах спорта. === Легка атлетика === Плаваня",rue,Шпорт (Sous-catégorie),,https://rue.wikipedia.org/?curid=22066,83,22066.0,['ru'],False,Шпорт,Sous-catégorie
,Жерард Піке,"Жерард Піке (кат. Gerard Piqué Bernabéu) - є шпанєльскый професіоналный фотбаліста, оборонець, грач ФК Барцелона, де играе под числом 3. == Ла Ліґа: 2008-09, 2009-10, 2010-11, 2012-13, 2014-15, 2015-16 Шпанєльскы погар: 2008-09, 2011-12, 2014-15, 2015-16, 2016-17 Шпанєльскы суперпогар: 2009, 2010, 2011, 2013, 2016 Майстровска Ліґа УЕФЗ: 2008-09, 2010-11, 2014-15 Суперпогар УЕФЗ: 2009, 2015 === Шпанєлско === Майстровство світу: 2010 == Одказы == Сторона ФК Барцелона на int.soccerway.com",rue,Шпорт (Sous-catégorie),,https://rue.wikipedia.org/?curid=12483,76,12483.0,"['ru', 'uk']",True,Шпорт,Sous-catégorie
,Серхіо Бускетс,"Серхіо Бускетс (шпа. Sergio Busquets) - є шпанєльскы професіоналный фотбаліста, оборонець, грач ФК Барцелона, де играе под числом 5. == Майстровство світу:2010 == Одказы == Сторона ФК Барцелона на www.fifa.com",rue,Шпорт (Sous-catégorie),,https://rue.wikipedia.org/?curid=12493,75,12493.0,"['ru', 'uk']",True,Шпорт,Sous-catégorie
,Теніс,"Теніс (анґл. tennis < angl. tenes, tenetz < fr. tenez! = nate, берьте, тримте!), означованый і як білый шпорт, є лоптова гра про 2 аж 4 грачів. Варіант з 2 грачами є двогра, варіанта зо 4 грачами ся пак зове штирьгра. Розлишує ся тыж змішана штирьгра, у котрій в каждій двойцї грає єдна жена і єден хлоп. Суперы стоять на гріску проти собі, і пробують одразити лоптічку тенісовов ракетов так, жебы єй супер не міг в рамках правил тенісу вернути назад. == Історія == Року 1592 были в Паріжі зазначены правила французькой гры пауме. Анґічан Валтер Клоптон Вінґфілд ся тыма правилами іншпіровав, жебы собі року 1875 дав патентовати гру звану теніс. В юлії 1877 ся у Вімбледонї дїяло перше змаганя. Теніс належыть ку олімпійскым шпортам. З тенісу взникло пару подобных шпортів граных векшынов під стріхов на шпеціалнім куртї, наприклад сквош або рікочет, або іншы модіфікації як наприклад плажовый теніс.",rue,Шпорт (Sous-catégorie),,https://rue.wikipedia.org/?curid=1117,149,1117.0,['uk'],False,Шпорт,Sous-catégorie
,Баскетбал,"Баскетбал (анґл. basket - кошык і анґл. ball - лопта) - шпортова тімова гра з лоптов, котру метають руками до коша закріпленого на щітї у высотї 3 метры 05 центіметрів (10 футів) над гріском. Грають дві команды по 5 особ на гріску 28 х 15 м. На куртых сторонах гріща вкапчаны на щітах у высотї 305 цм «кошыкы» - металовы цірклї з діаметром 45 цм з мотузянов сїтков без дна. Переможцём є тот тім, котрому ся подарило бівше разы шмарити лопту до «кошыка» противників. Час гры - штири періоды по 10 мінут, з півдругамінутовыма перервами міджі першов та другов і третёв і четвертов четвертинов, і великов перервов з 15 мінутами міджі другым і третїм періодом. В Націоналній баскетбаловій Асоціації гра тырвать 48 мінут тай розбивать ся на 4 четвертины. == Референції == Тоты даны суть часточно або цалком основаны на перекладї статї Баскетбол на україньскій Вікіпедії. == Література == Башкин С. Г., Уроки по баскетболу, М., 1966; Гомельский А., Тактика баскетбола, М., 1966. == Вонкашнї лінкы == Офіціалный веб-сайт FIBA Офіціалный веб-сайт FIBA Europe Офіціалный веб-сайт ULEB",rue,Шпорт (Sous-catégorie),,https://rue.wikipedia.org/?curid=6559,177,6559.0,['uk'],False,Шпорт,Sous-catégorie
,Фотбал,"Фотбал (за анґліцького football, foot=нога, ball=лобда), є колектівна лобдова гра, котра є найпопуларнїшым колектівным шпортом на світї. У фотбалї грають дві дружства по єденадцять грачів на обдовжниковім гріску, найчастїше на траві. Їх цілём є здобыти веце (ґолів) як противник. Ґол ся здобуде тогды, коли лобда перейде бранковов чаров міджі тычами бранкы. Грать ся переважно ногами, але граче можуть про граня хосновати будьякы части тїла окрем рук. Лем бранкарь може близко властной бранкы грати і руками. Фотбал пришов з Анґлії. Найвысшы плацы мають фотбалісте в Европі.",rue,Шпорт (Sous-catégorie),,https://rue.wikipedia.org/?curid=4225,85,4225.0,['uk'],False,Шпорт,Sous-catégorie
,Бадмінтон,Бадмінтон є індівідуалный олімпійскый ракетовый шпорт. Ёго прямым опередником є індіцька поона. При грї противници (респектіве дві двоїцї) одпалюють през сітьку помочов ракеты кошык - лобдочку з пірками і намагають ся дістати противника ку хыбі. Хыбов є заграня кошыка мімо вымеджену теріторію або неодограня противником правилно заграного кошыка. На роздїл од тенісу ся гев кошык не одражать од земли а є граный все з волея. Бадмінтон є єдным з найшвыдкішых ракетовых шпортів. Грач мусить мати чутя і выняткову кондіцію. Бігом єдиного запасу часто набігать аж пару кілометрів.,rue,Шпорт (Sous-catégorie),,https://rue.wikipedia.org/?curid=4711,87,4711.0,['uk'],False,Шпорт,Sous-catégorie
,Михаил Михалина,"Михаил Михалина (*15. марец 1924, Порошково, Подкарпатска Русь, Чехословакия- †30. август 1998, Ужгород, Украина) - вызнамный шпортовець Подкарпатской Руси, Мадярщины и Украины, заслуженый майстер шпорта СССР. Фотбалову карьеру зачав во клубѣ ШК Русь (1937), успѣшно выступав за тот клуб в майстровствѣ Мадярщины (1943-1944), по войнѣ бавяч, а неодовго капитан дружины Динамо (Киев) (1949-1955), од року 1955 тренер дружин Спартак (Ужгород), Спартак (Ивано-Франковск), Буковина (Чорновцѣ), предсѣдник федерации фотбала Закарпатской области. == Хронология фотбаловой карьеры == Михаил (Михайлович) Михалина зачав фотбалову карьеру яко 13-рочный юниор в ужгородском клубѣ ШК Русь, понад 15 рокы бавив в командах высшой лигы, а в другой половцѣ живота занимав ся тренерсков роботов и быв организатором шпорта: 1938-1940 в резервѣ ШК Русь; 1941-1944 в основной дружинѣ ШК Русь; 1945 Динамо (Ужгород); 1945 шампион Украины в 1. повоенной Спартакиадѣ в репрезентации Закарпатя; 1945-1948 Спартак (Ужгород); 1949-1956 Динамо (Киев), в роках 1952-1934 капитан дружины, заграв 108 мечи, в року 1954 держатель погара СССР; 1954 в репрезентации СССР выступовав в Норвегии, Мадярщинѣ. == Тренерска и организаторска робота == 1956-1990 на тренерской роботѣ; 1977-1983, 1991-1995 предсѣдник федерации фотбала Закарпатской области. == Честь памяти == Як честь памяти вызнамного шпортовця, в Ужгородѣ каждорочно одбывать ся юниорскый фотбаловый турнир. == Жерела и одказы == Гаджега В. М.: Михалина Михайло Михайлович. //Енциклопедія Закарпаття. Визначні особи ХХ століття. Закарпатський осередок НТШ. Під наук. ред. Довганича О.Д. «Гражда». Ужгород, 2007, сс. 217-218. ISBN 978-966-8924-33-0 Поп, И. Энциклопедия Подкарпатской Руси. Ужгород: Изд-во В.Падяка, 2001. 431 с. ISBN 966-7838-23-4",rue,Шпорт (Sous-catégorie),,https://rue.wikipedia.org/?curid=14001,243,14001.0,['ru'],False,Шпорт,Sous-catégorie
,Иван Фирцак “Кротон”,"Иван Фирцак “Кротон”, * 28. юл 1899, Бѣлкы, Мадярске кральовство - † 10. новембер 1970, Бѣлкы, Украина - шпортовець, циркусовый артиста. == Шпортова и циркусова чинность == Од зачатку 1920-х рокох выступовав в Празѣ яко пасовач тяжкой вагы, двигач куль, боксер, циркусовый артиста. Участнив ся в указовых суперѣнях в 64 державах свѣта, в том числе и яко тореадор в Испании. В тых выступлѣнях фурт быв найлѣпшый, завойовав множество наград. Од кральовны Великой Британии достав за оцѣнѣня честный борецкый пояс, манджеты и декоративну гелму, инкрустовану драгоцѣнныма камѣнями. В старшом вѣку працовав тыж шпортовым инштруктором, выховав цѣлый ряд шпортовцьох в тяжкой атлетицѣ. Интересны факты Подля основных жерел: 1899 - родив ся яко десята дѣтина в родинѣ середнього селянина 1919 - одыйшов до Прагы за роботов, зачав яко неквалификованый фабричный роботник 1922 - шампион Чехословакии з тяжкой атлетикы, по часѣ тыж з вольного бою 1928 - в часѣ туры в США достав титул наймоцнѣйшого чоловѣка Землѣ 1930 - в Лондонѣ выграв бой з шампионом Англии, в резултатѣ чого тот закончив самогубством, а обожателѣ английского шампиона проломили Кротонови голову 1970 - умер од раны, котру достав в Лондонѣ == Оцѣнѣня == В совѣтской добѣ “Кротон” быв в немилости, понеже его сын быв засудженый як участник ОУН. Але по смерти тота немилость была забыта и, напротив, о “Кротонѣ” зачали выдавати книгы, ширити легенды и небылицѣ. В добѣ независимой Украины героизация “Кротона” еще набрала на силѣ, были одкрыты «новы факты», написаны новы статьи и книгы, накрученый филм. В Бѣлках на домѣ, де жив, установлена памятна табла, а в центрѣ села 26. юла 2009 сяточно быв отвореный памятник. == Жерела и одказы == Федак В. В.: Фірцак Іван //Енциклопедія Закарпаття. Визначні особи ХХ століття. Закарпатський осередок НТШ. Під наук. ред. Довганича О.Д. - Ужгород: «Гражда», 2007 - 400 c. ISBN 978-966-8924-33-0 укр. Поп Д.: Фирцак Иван //Иван Поп: Энциклопедия Подкарпатской Руси. Ужгород: Изд-во В.Падяка, 2001. 431 с. ISBN 966-7838-23-4 русс. Закарпатець Іван Фірцак - він же ""Іван Сила"", найсильніший у світі (по украинскы). 2014-12-14. [перевірено 2019-12-10]. ""про нього вигадували різні небилиці"" Олександр Рудченко (2018-07-28). Фірцак. Легенда батярської вдачі (по украинскы) (ФОТО). УКРІНФОРМ. [перевірено 2019-12-11]. Василь Шкіря (2014-11-24). Як силач Фірцак став Кротоном? (по украинскы). karpatnews.in.ua. [перевірено 2019-12-10]. ""Про Івана Фірцака із Білок написано багато. Першу пробу і найбільш вдалу, як на мене, зробив відомий письменник і журналіст Антон Копинець... Про всесвітньо відомого силача український письменник Василь Басараб написав роман «Ломикамінь», намагався відтворити його славне життя і Василь Гаджега, і Андрій Савко, і Олександр Гаврош.""",rue,Шпорт (Sous-catégorie),,https://rue.wikipedia.org/?curid=15787,410,15787.0,['ru'],False,Шпорт,Sous-catégorie
,Алекса Бокшай,"Алекса Бокшай (чеськ. Alexa Bokšay; 27. марца 1911, Великы Лазы - 27. авґуста 2007, Прага) - вызначний русиньскый і ческый фотбаловый шпортовець - бранкарь. Пережыв векшыну свого жывота в Празї і выразно ся записав до шпортового руху Чeскoслoвeньска. == Біоґрафія == Народив ся Алекса Бокшай як дванасте дітя у родинї учітеля. В 1936 роцї поміг підкарпаторусиньскому клубу ШК РУСЬ Ужгород к поступу до 1. ческословеньской ліґы. Грачом ШК РУСЬ Ужгород быв до року 1937, потім перешов до Прагы. в 1938 роцї быв єден із стовпів славной перемогы ШК Славії Прага в Середнёевропскім погарї. По Другій світовій войні працював як фотбаловый тренер і нескорше як учітель у Празї (до року 1971). == Жрідла == Народны новинькы ч.25-28, юл 2008 Іван Поп: Podkarpatská Rus - osobnosti její historie, vědy a kultury, Libri; Перше выданя (2008), ISBN 978-80-7277-370-1",rue,Шпорт (Sous-catégorie),,https://rue.wikipedia.org/?curid=10273,135,10273.0,['uk'],False,Шпорт,Sous-catégorie
,Якым (Яша) Баков,"Якым (Яша) Баков (*9. децембер 1906, Дюрдьов, Войводина - †21. октобер 1974, Новый Сад, Войводина) - педагог, шпортовець, тренер, поет, публициста, културный активиста войводянскых Русинох. == Педагог и шпортовець == Родив ся 9. децембра 1906. року в Дюрдьовѣ в селянской фамилии, як единець. Основну школу закончив в родном селѣ, до гимназии зачав ходити в Зренянину (тогды Велькый Бечкерек), а продовжив в Новом Садѣ. Записав ся на Филозофску факулту в Београдѣ, фах югославянска литература, сербскохорватскый и французскый язык. Дипломовав в року 1934 и того року зачав педагогичну роботу яко суплент в Славонской Пожезѣ, в Копривници, а од осени 1936 - яко професор на Реалной гимназии в Зомборѣ. Од штудентскых рокох выступовав з призерскыма резултатами в легкоатлетичных запасах. По закончѣню школского року 1942/43 быв мобилизованый до робочых баталионох, «мункашох», але яко фахман перемѣщеный до Нового Саду на пост професора Сербской гимназии. Во фебруару 1945 посланый до Руского Керестура за професора новооснованой гимназии зоз русинскым выуковым языком. Ту быв и воспитатель и активиста во шпортѣ. Бакововы шпортовы амбиции переростли за розмѣры Керестура, та он року 1949 вернув ся до Нового Саду, де зачав робити як атлетичный тренер. Одты перешов до Сараева, Панчева, а пак до Београду. Свою тренерску карьеру закончив в Новом Садѣ и року 1971 одышов до пензии. Под час тренерской роботы властным накладом выдав 20 книжок шпортовой тематикы. == Публициста и културный активиста == Быв членом редакчной колегии новинок Руске слово од их зачатку, а тыж 1945 року быв закладаючым членом Руской маткы в Руском Керестурѣ и ей подсекретарьом. Одтогды ся активно ангажовав в културном животѣ. Инициовав реформу правопису литературного языка, котра мала за цѣль перейти од украинской правописной традиции ку сербской, але реформа не была прията. Литературны творы Якима (Яши) Бакова опубликованы книжков посмертно. Писав переважно поезию и есеи на темы русинского живота. В Народном календарю были появлены даскельо его вершы, перекладав и з русского языка, а тыж писав и прозу. == Честь памяти == Якым (Яша) Баков умер в Новом Садѣ 21. октобра 1974. Погребеный на Новом теметовѣ. Яко памятка на его роботу в керестурской гимназии, де выховав цѣлу плеяду скакачи з тычов, з котрых поедны стали ся и державныма рекордерами, уже вецей рокы ся по русинскых валалох держать Шпортовы бависка «Яша Баков». == Жерела и одказы == Магочій П.Р., Поп І. (уклад.) Енциклопедія історії та культури карпатських русинів. Вид-во В.Падяка. Ужгород, 2010. - 856 c.+ХХХІІ с. ISBN 978-966-387-044-1 Сс. 35-36. Яша Баков. Вибрани твори; ""Руске слово“, Нови Сад, 1983. Атлетска леґенда Яша Баков (1906-2006), 100 роки од народзеня, зборнїк роботох з науково-фахового сходу, видавателє: Орґанизацийни одбор и НВУ ""Руске слово“, Нови Сад. Дюра Варга. Яша Баков - найвекши руски спортист у Югославиї. //Нова думка, XVI (58), Вуковар, 1987, сс. 22-23. Яким Яша Баков. //Новинарска Асоциация Руснацох.",rue,Шпорт (Sous-catégorie),,https://rue.wikipedia.org/?curid=12946,451,12946.0,['ru'],False,Шпорт,Sous-catégorie
,Славія Прага,"ФК Славія (чес. Sportovní Klub Slavia Praha), знамый так само як Славія Прага - є професіоналный фотбаловый клуб з мїста Прага, Чесько. == Історічны названя клубу == 1892 - SK ACOS Praha (Sportovní klub Akadamický cyklistický odbor Slavia Praha) 1895 - SK Slavia Praha (Sportovní klub Slavia Praha) 1948 - Sokol Slavia Praha 1949 - ZSJ Dynamo Slavia Praha (Základní sportovní jednota Dynamo Slavia Praha) 1953 - DSO Dynamo Praha (Dobrovolná sportovní organizace Dynamo Praha) 1954 - TJ Dynamo Praha (Tělovýchovná jednota Dynamo Praha) 1965 - SK Slavia Praha (Sportovní klub Slavia Praha) 1973 - TJ Slavia Praha (Tělovýchovná jednota Slavia Praha) 1977 - TJ Slavia IPS Praha (Tělovýchovná jednota Slavia Inženýrské průmyslové stavby Praha) 1978 - SK Slavia IPS Praha (Sportovní klub Slavia Inženýrské průmyslové stavby Praha) 1991 - SK Slavia Praha (Sportovní klub Slavia Praha) == Успіхы == Чеська ліґа Шампіоны (7): 1996, 2008, 2009, 2017, 2019, 2020, 2021 Чеськый погар Шампіоны (7): 1997, 1999, 2002, 2017/18, 2018/19, 2020/21, 2022/23 == Славны грачі == Франтішек Планічка Фердінанд Даучік Ладіслав Женішек == Одказы == Домашна сторінка клуба",rue,Шпорт (Sous-catégorie),,https://rue.wikipedia.org/?curid=11869,178,11869.0,['cs'],False,Шпорт,Sous-catégorie
,Атлетік Клуб,"Атлетик Клуб Билбао - е испанскый фотбаловый клуб зоз резиденциов в Билбау в краю Баскох в Испании. == История == Клуб основаный року 1898. Клуб быв еден из трех членох-закладательох Первой Лигы (Primera División), два другы - Реал Мадрид и Барцелона. == Позиция == Клуб никда не одпав од высшой дивизии, выграв Лигу восемь раз, и е четвертый в истории лиги. В клубе тыж грать една из найуспѣшнѣйшых женскых дружин в Испании, котра выграла пять шампионаты Первой Лигы Жен (Primera División Femenina). == Одказы == Официалный сайт (баск.) (исп.) (англ.) (фр.)",rue,Шпорт (Sous-catégorie),,https://rue.wikipedia.org/?curid=10862,94,10862.0,['ru'],False,Шпорт,Sous-catégorie
,Скок з тычов,"Скок з тычов - атлетична дисциплина, в котрой шпортовець мусить перескочити горизонталну латку, послугуючи ся довгов еластичнов тычов. Тота дисциплина стала ся олимпийскым шпортом про мужи од року 1896, а про жены од року 2000. Латка е умѣщена на двох стоянах так, же легко з них упаде, кедь ся ку ней дотулити. Шпортовець мать три пробы, а проба ся поважуе за успѣшну, кедь шпортовець перелетѣв над латков, а она зостала недотулена. Тот шпорт е техничный, а резултат моцно зависить од тычи. Первы тычи были з тяжкого дерева, в року 1904 пришли бамбусовы, а в сучасности ся хоснують склоламинатовы. Диаметер и довжка тычи не лимитованы. Первы олимпийскы рекорды были под 4 м, в сучасности суть над 6 м у мужох и над 5 м у жен. == Одказы == Pole vault. // Encyclopaedia Britannica",rue,Шпорт (Sous-catégorie),,https://rue.wikipedia.org/?curid=13970,140,13970.0,['ru'],False,Шпорт,Sous-catégorie
,Мартін Шкртел,"Мартін Шкртел (слов. Martin Škrtel, ур. 15. децембер 1985 в Гандловой окрес Прьевидза Тренчинского края) - є словеньскый фотбаловый оборонець, грач ФК Фенербахче (тур. Fenerbahçe SK, Istanbul), де играе под числом 37. Днесь є стабілным членом базовой зоставы словацкой фотбаловой репрезентації и ей капітаном. Свій дебютовый ґол зазначів в кваліфікації о Евро 2008 проти Ціпрусу. == Облюбеный клуб == 11. януарa 2008 подписав 4-рочный контракт за 6,5 міліоны лібер з Ліверпулом (Liverpool FC), а так став ся найдрагшым словацкым фотбалістом днешности. За тот клуб играв девять рокы, а поважуе го за свой облюбеный. == Дотеперішны клубы == Играв за клубы: Ráztočno (до року 1995) Prievidza (1995 - літо 2002) AS Trenčín (літо 2002 - юл 2004), Зенит Санкт-Петербург (юл 2004 - 2007) FC Liverpool (2007-2016) == Одказы == Особна сторінка Мартіна Шкртела Môj Martin je dedinský chlapec",rue,Шпорт (Sous-catégorie),,https://rue.wikipedia.org/?curid=10839,137,10839.0,"['uk', 'ru']",True,Шпорт,Sous-catégorie
,Принстонска универзита,"Принстонска универзита, англ. Princeton University, лат. Universitas Princetoniensis - четверта найстарша универзита в Споеных Штатах Америцкых, една з восьмох елитных универзит США, што суть познаты як Давна Восѣмка або Блющова лига. == История == Закладена в року 1746 в Елизабет, Ню Джерзи яко Коледж провинции Ню Джерзи, в року 1756 пересунула ся до Принстона, а од року 1896 коледж достав статус универзиты. == Штруктура == В року 2013 в штруктурѣ универзиты были 34 фа­кул­ты, 75 инштитуты и цен­тры, 6 колед­жѣ, Шко­ла сполоченскых и ме­джи­народных одношѣнь Вудро Вил­со­н ( од року 1930), Шко­ла ин­же­нер­ных и ужитковых на­ук (1875), Шко­ла ар­хи­тек­ту­ры (1919), Умѣлецкый му­зей (1882), Библиотека Гарви Файр­сто­уна, 10 шпе­циа­лных биб­лио­тек, ре­гио­нал­ный те­атер Мак­кар­те­ра (1930). == Интересны факты == Од року 1902 ректором быв Томас Вудро Вилсон, будучый Президент США. До року 1969 на Принстонской универзитѣ не могли ся учити жены. == Жерела и одказы == Принстонский университет // Большая российская энциклопедия. Том 27. Москва, 2015, стр. 511-512 [1][2] Princeton University (по англицкы) (официалный сайт). [перевірено 2020-01-28].",rue,Шпорт (Sous-catégorie),,https://rue.wikipedia.org/?curid=16012,168,16012.0,['ru'],False,Шпорт,Sous-catégorie
,Бравнова универзита,"Бравнова универзита, Brown University або просто Brown англ. - приватна универзита в Провиденс, Род Айленд. Бравнова универзита, закладена в року 1764 яко Коледж Род Айленда и плантаций в Провиденсу, е сема найстарша высока школа в Споеных штатах и една зоз девятьох колониалных универзит, котры екзистовали на територии будучых США еще до взнику той державы. Една з восьмох елитных универзит США, што суть познаты як Давна Восѣмка або Блющова лига. == Назва универзиты == Днешня назва универзиты походить од ей закладательох, родины Бравн: Николаса Бравна, его сына Николаса Бравна мл., Джона, Йозефа и Мозеса Бравнох. 8. септембра 1803 справча Корпорация коледжа официално рѣшила, же особа, котра пожертвуе на коледж $5 000 буде мати право дати назву высшой школѣ. 6. септембра 1804 Николас Бравн мл. даровав коледжу потребну суму и одтогды на его честь надале коледж называть ся Бравнова универзита. == Нобеловы лавреаты == Зоз Бравновов универзитов по рок 2016 звязаны семеро Нобеловы лавреаты. == Вступ до универзиты == В США не екзистуе едина система вступу. Векшина высшых школ, меджи нима и Бравнова универзита, мать свои властны критерии. В найвецей престижных америцкых высокых школах число приятых е ниже як 10% од подавшых жадость. До той категории належить и Бравнова универзита, де од року 2015 тот процент стабилно ся знижать, а в року 2019 досяг 6,6%, а на найпопуларнѣйшый фах медика - 2,9%, з чим ся Бравнова универзита умѣстила на пяту позицию в США. == Интересны факты == Меджи абсолвентами Бравновой универзиты на рок 2014 были восьмеро милиардарѣ. Од року 1991 на универзитѣ выучуе политологию професор Сергей Хрущов, сын Никиты Хрущова, совѣтского найвысшого штатника з рокох 1953-1964. Абсолвентом Бравновой универзиты быв Джон Ф. Кеннеди мл., сын президента США Джона Ф. Кеннеди з рокох 1961-1963. == Жерела и одказы == Walter C. Bronson (1914). The History of Brown University, 1764-1914. Providence. Brown: Official website (по англицкы). [перевірено 2019-08-30]. Encyclopedia Brunoniana | Bicentennial celebration (по англицкы). Brown University. [перевірено 2019-08-30]. == Референции == Тоты даны суть часточно або цалком основаны на перекладї статї Brown University на анґліцькій Вікіпедії.",rue,Шпорт (Sous-catégorie),,https://rue.wikipedia.org/?curid=15383,333,15383.0,['ru'],False,Шпорт,Sous-catégorie
,Блющова лига,"Блющова лига, англ. Ivy League - шпортова лига восьмох елитных приватных универзит на сѣверовыходѣ США. == Члены лигы == Суть то вшиткы престижны, найстаршы и найбогатшы высокы школы достойного уровна академичного и социалного. Основаны суть: Гарвард - 1636, Йейл - 1701, Пенни - 1740, Принстон - 1746, Колумбия - 1754, Бравн - 1764, Дартмут - 1769, Корнелл - 1865. Хоть формално Блющова лига основана в року 1956, меджи сима высокыма школами шпортове суперѣня точило ся уже од 1870х рокох. Блющова лига доминовала в америцком фотбалѣ од року 1913, але пак ей слава угасла в 1920х рокох. == Интересны факты == Назва походить од лѣзучой декоративной ростлины лат. Hedera, котра обвивать стары будовы универзит. Еден рок наукы в тых высокых школах коштуе найменше $60 000, але про худобных, талентованых и добрых шпортовцьох суть штипендии и гранты. == Жерела и одказы == Ivy League (по англицкы). Encyclopaedia Britannica. [перевірено 2020-01-28]. 5 вопросов о ВУЗах Лиги Плюща (по русскы). Inostudent .ru. [перевірено 2020-01-28].",rue,Шпорт (Sous-catégorie),,https://rue.wikipedia.org/?curid=16014,163,16014.0,['ru'],False,Шпорт,Sous-catégorie
,1978,"1978 рік подля ґреґоріаньского календаря - непереступный рік, котрый ся зачінав у недїля. То є 1978 рік нашого лїточіслїня, 978 рік 2. тысячроча, 78 рік XX. стороча, 8 рік 8-го десятьроча XX. стороча, 9 рік 1970-х років. == Подѣи == 8. юн - Наоми Джеймс завершила соло плавбу доокола свѣта за рекордны 272 днѣ. == Уродили ся == 28. новембер - Радка Цоуфалова, чешска театрална актерка і музикалова спѣвачка. == Умерли == 15. януар - Федор Манайло - русиньскый малярь, педаґоґ, сценоґраф і ґрафік. 23. фебруар - Степан Добош, педагог, литературознатель, первый ректор Ужгородской универзиты. 6. септембер - Йоанн Полянскый, лемковскый народный активиста, священник Грекокатолицкой Церкви, поет, историк и мемуариста.",rue,Random,,https://rue.wikipedia.org/?curid=2477,110,2477.0,['ru'],False,Random,Aléatoire
,Петро Лодій,"Петро Лодій (Лодінко) (4. май 1764, Збой - 10. (22) юн 1829, Санкт-Петербурґ) - правник, філозоф, педаґоґ. == Животопис == Отець будучого філозофа быв ґрекокатолицькый священик Дмитро Лодій (Лодінко, Lodinkó), парох церкви Св. Миколая в Збою. Днесь тот деревяный храм, поставленый в XVIII. сторочу, перенесеный до музею людовой архітектуры (сканзену) в Бардійовскы Купели. По штудіях у Великім Варадинї і Львівскім духовнім семінарю Петро Лодій став ся професором у Львові, де быв вызначнов фіґуров серед ученых на універзітї (1787-1802). В року 1802 Петро Лодій достав пост професора філозофії ай математикы на універзітї Кракова. Позитивный образ професора Лодія з той добы замонтовав до свого познатого роману ""Роріоłу“ (1904) польскый писатель Стефан Жеромскый. Але ани у Кракові ся довго не завгурив и вже од року 1803 одышов до Санкт-Петербурґу. Того року быв позваный з Австрии до Росії на пост професора по порадї од Івана Орлая и одышов до Санкт-Петербурґу професором лоґікы, метафізікы, моралной філозофії. В «кавзї» професорів Петербургской універзіты (1821) стояв на проґресивній позіції и трафив під подозріня. Наконець, удавач писав, же його преподаваня было філозофскым приготовлїньом возстаня 14. децембра 1825. Петро Лодій быв «знешкодненый» переводом на катедру натуралного права. Вшыткы пробы вернути ся ку преподаваню філозофії зостали безрезултатны. Петро Лодій умер в Санкт-Петербурґу 1829. року, 65-рочный. Його сын Андрій (1812-1871) зостав вызнамным оперным співаком (ліричный тенор). Знаным співаком (лірико-драматичный тенор) зостав внук ученого, сын Андрія Петровича - тыж Петро Лодій (1852-1920). Сценічну карьеру зробила і донька Петра Андрійовича - Зоя Петрівна Лодій (1886-1957), російска камерна співачка (ліричне сопрано). == Творба == В Санкт-Петербурґу Петро Лодій выдав два фундаменталны высокошколскы учебникы з лоґікы ай права: 1815 - Логические наставления, руководствующие к познанию и различению истинного от ложного 1828 - Теория общих прав, содержащая в себе философское учение о естественном всеобщем государственном праве == Жрідла == Биография П. Д. Лодия рос. Краєзнавчий словник русинів-українців. Пряшівщина. Упорядник Федір Ковач. - Пряшів: СРУСР, 1999. ISBN 80-85137-15-1 укр. Ігор Мельник (15.05.2014). Петро Лодій, філософ (по укр.). Вебсайт Zbruč. [перевірено май 2024]. Яворскій Ю. А. (1930). П. Д. Лодій въ изображеніи польскаго романиста (по русс.). Общество имени Александра Духновича, Ужгород. [перевірено май 2024].",rue,Random,,https://rue.wikipedia.org/?curid=2841,348,2841.0,['uk'],False,Random,Aléatoire
,Цїлосвітова павучіна,"World Wide Web (WWW, скорочено тыж веб), у вольнім перекладї ""цілосвітова павучіна“, є означіня про аплікації інтернетового протоколу HTTP. Тым є думана сістема пропоєных гіпертекстовых документів. Документы уміщены на компютеровых серверох суть адресованы за помочі URL, котрого сучастёв є і домена і назва компютера. Назва векшыны такых серверів зачінать скорочінём www, і кідь ся дасть хосновати хоцьяка назва, котра ся хоснує правилами URL. Протокол HTTP ся днесь хоснує і про прямый перенос іншых документів, як лем файлів у форматї HTML і выраз World Wide Web ся поступно ставать про лаіцку публічность сінонімом про інтернетовы аплікації. Автором вебу є Тім Бернерс-Лі, котрый го сотворив за свого дїяня в CERN. Пропоновав язык HTML і протокол HTTP, написав першый вебовый перезерач WorldWideWeb і кінцём рока 1990 спустив першый вебовый сервер на світї info.cern.ch. В октобру 1994 основав World Wide Web Consortium (W3C), котре дозерать на далшый вывой вебу.",rue,Random,,https://rue.wikipedia.org/?curid=1191,145,1191.0,"['uk', 'ru']",True,Random,Aléatoire
,Царю небесный,"Царю небесный, грец. Βασιλεῦ Οὐράνιε - курта молитва Христианской Церкви восточного обряда, обернена ку Святому Духу, часть ранной молитвы христиана. В той молитвѣ ся обертаеме ку Святому Духу, третьой особѣ Святой Тройцѣ. Царь небесный, Утѣшитель, Дух истины, Сокровище благых (комора добра), Податель жизни - суть то вшитко ословлѣня Святого Духа, котрый е всягды и наповнять вшитко, без чого не было бы живота духовного, святого и вѣчного. Зоз словами «прииди и вселися в ны» христиане просять, обы Дух Святый наповнив тыж их. Обычайно тота молитва ку Святому Духу ся читать рано и перед всякым важным дѣлом. == Жерела и одказы == О. Иоаннъ Кутка: Букварь языка рускаго съ прочїимъ руководїемъ начинающихъ учитися. - В Будинѣ, 1799 О. Иоаннъ Кутка: Катихисїсъ малый или наука православно-христїанская сокращенная во благочестное воспитанїе юношества дїецесїи Мункачовскїя, составленная въ Унгварѣ. - В Будинѣ, 1801 Царю Небесный. Православная энциклопедия Азбука веры. [перевірено 2020-07-08]. русс.",rue,Random,,https://rue.wikipedia.org/?curid=16617,149,16617.0,['ru'],False,Random,Aléatoire
,Німицька инвазия у Люксембурґ,"Німицька инвазия у Люксембурґ - воєнная операція Вооруженых сил Тритёго Рейха по захватови території Люксембурґа; составна часть Французькой кампанії у 1940 рокови. == До во̄йны == У яри 1940 рока начали ся роботы выбудованя ряда блокпостӯв на выходнӯв граници Люксембурґа и Німицька. Укріпленя, знамы ге лінія Шустера, у основі были учинены из сталі и бетона. По звекшіню числа люксембурзькых вӯйськ на німицькӯм гатарови 9 мая 1940 року укріпленя лінії Шустера были демонтованы. == Хӯд инвазиї == У 6:35 рана 10 мая 1940 року німицькый Вермахт, начав єдночасно инвазию на територію Люксембурґа, Нидерландӯв и Белґії по плану операції «Ґелб». Почти ниякого одпора на території Люксембурґа німцям не было дано. У 8:00 рана у Люксембурґ зашли французькі вӯйська - 3. кавалерійска дивізія, 1. бриґада, спагы и танкова рота. Єднако, через пару годин французькі вӯйська лишили Люксембурґ, не вступив у бої против німцю̄в. За динь німці окуповали крайну. Файта монарха и управа утікли у Францию. Німицькі вӯйська скоро прӯйшли по території крайны и уйшли ид границям из Белґіёв, на наступаня на Францию. == Удкликованя == Тоты даны суть часточно або цалком основаны на перекладі статі Немецкое вторжение в Люксембург на Російськӯв Вікіпедії (чісло ревізії не было становлене).",rue,Random,,https://rue.wikipedia.org/?curid=21760,194,21760.0,['uk'],False,Random,Aléatoire
,Виктория (Австралия),"Виктория, англ. Victoria, покуртано Vic - штат на юговостоку Австралии зоз административным центром Мелбурн. В Мелбурну жиють 3/4 обывательства штату Виктория. == История и назва == Штат быв названый подля кральовной Виктории, коли выдѣлив ся з Нового Южного Велса в року 1851. Еще еден австралийскый штат, Квинсленд, быв названый на ей честь. == Землепис == Штат Виктория на сѣверѣ сосѣдить з Новым Южным Велсом, на западѣ - з Южнов Австралиев, на юговостоку омывать ся Тасмановым морьом, на югозападѣ - Индийскым океаном. Розлога штату Виктория чинить 237 659 км2, и так е штат другым найменшым в Австралии по Тасмании. == Политичне зряджѣня == Парламент штата складать ся з двох комор: нижна комора (Асамблея) 88-членна, верхна комора (Рада) 40-членна. Подля Вестминстерской традиции, партия, што зыскала векшину в Асамблеи, формуе владу, котра пак одповѣдать перед парламентом. Губернатор е представительом Британской Коруны, менуе премьер-министра, надавать кральовске схвалѣня легислативным актам, мать право роспустити парламент и огласити новы вольбы. == Жерела и одказы == Трёшников А.Ф. Географический энциклопедический словарь: Географические названия. /Гл. ред. А. Ф. Трёшников. - 2-е изд., доп. - М.: Сов. энциклопедия, 1989.- 592 с. ISBN 5-85270-057-6. русс. Парламент штата Виктория англ.",rue,Random,,https://rue.wikipedia.org/?curid=13263,191,13263.0,['ru'],False,Random,Aléatoire
,Гнуштя,"Гнуштя, словац. Hnúšťa, мад. Nyustya, нѣм. Nusten - варош в Словакии в окресѣ Римавска Собота. == История == Перва документована споминка датована роком 1438 под латинсков назвов Hirmistia. Во феодалной добѣ первы властникы Гнуштѣ были з мадярского немешского рода Feledy, послѣдны - з рода Fáy. Варошскый статус зысканый в року 1960 злучѣньом з сосѣдным селом Ликер, а тогды дочасна назва была Гнуштя-Ликер. == Зложѣня обывательства == Етничне Словаци - 93,12 % Ромы - 3,36 % Мадяре - 1,07 % Чехы - 0,40 % Нѣмцѣ - 0,04 % ай иншы Набоженске римокатолици - 36,10 % атеисты - 35,44 % протестанты - 21,62 % грекокатолици - 0,37 % ай иншы == Вызнамны родаци == Ян Францисци Римавскый (1822-1905), поет, народный будитель Словакох == Жерела и одказы == Mesto Hnúšťa //E-obce.sk Oficiálna stránka mesta архивна копия 2022-08-24 Počet obyvateľov podľa pohlavia - obce (ročne). Bratislava: Štatistický úrad SR, rev. 2022-03-31 == Референции == Тоты даны суть часточно або цалком основаны на перекладї статї Hnúšťa на словеньскій Вікіпедії.",rue,Random,,https://rue.wikipedia.org/?curid=18547,164,18547.0,['ru'],False,Random,Aléatoire
,Пейцликы,"Пейцликы, пейсы авадь пеїсы по-русинськы, пейот по-єврейськы, (Єврейськый: פֵּאוֹת, романизовано: pēʾōt, ""куткы"") авадь паєс ( ),то є єврейскый выраз, што значит боковині волося авадь бакы. Пейцликы носит дакотра частина чоловіку і хлопцю в ортодоксалнуй єврейськуй сполочности, бо то базовано на тувмачіню Танаху про заборону голити «куткы» головы. Слово «пе'а» означає «куток, бук, край». У рузных традициях, ги гаредійські авадь гасідські, єменські тай хардалські, сут не єднакі штилі пейцлику. Єменські євреї называвут тоты боковины «сіманы» (Єврейськый: סימנים), дослувно «знакы», бо довгі закручині пейцликы были ознаков удлічаня уд неєврею в єменскуй сполочности. === Причина === Подля Маймоніда, голіня боковин было паґанськым звычайом. === Спеціфіка === В Торі ся пише: «Не обріж куткы головы свойої (Єврейськый: פֵּאוֹת)». Слово «пе'а» было вытувмачино ги волося перед ухами, што ся тягнут пудскулю аж до носа (Талмуд - Маккот 20а). Мішна вытувмачила, што правило ся кыват лем чоловіку. Тым ся в певных хробах став звык дозволяти волосям над ухами рости тай звисати в локончі авадь кругачы. В галахічнуй літературі є много діскузій о точнуй локалізациї пейцлику і способу, як їх не мож выдаляти. == Спеціфіка по громадах == Кідь ся кабалістічні вчіня пошырили на словянські теріториї, звык носити пейцликы став ся прийнятым і там. У 1845 годови Російска імперия заборонила тоту практіку. Крымскі караїмы не носили пейцликы, зато крымскі татары называли їх «зулюфсыз чюфутлар» («жыды без пейцлику»), обы удрузнити їх уд крымчаку, котрых называли «зулюфлы чюфутлар» («жыды із пейцликами»). Многі гасіды і єменські євреї («теймани») дозволявут свойым пейцлика рости особливо довгыми. дакотрі гаредійскі чоловікы тоже удрощувут пейцликы, айбо обрізувут їх або закладавут за уха. Навіть у сполочностях, де ношіня пейцлику не є звычным для чоловіку, молоді хлопці часто удрощувут їх аж до віка бар-міцвы. == Штилі == Довжина і догляд за пейцликами рузнят ся миже єврейськыми сполочностями. === Єменскі євреї === Дакотрі традиційні єменські євреї все носят довгі тай тонкі закручині локоны, што часто сягавут аж до горішньої части рукы. Зона, де росте волося і де зачинат ся локон, выглядає акуратно тай чисто. === Гасідські ґрупы === Сатмарські євреї мавут товсті пейцликы, айбо часто закладавут їх за уха. Белзькі гасіды обкручувут свої пейцликы кругом уха тулько раз, кулько гія, без обрізаня. Многі гасіды Бреслава носят довгі закручені локоны, так як їхньый рабин Нахман із Бреслава. Айбо инші носят рузні штилі, удповідно до навчінь рабина Нахмана, што не вшыткы мавут носити одностайне вбраня. У гасіду Хабад-Любавичc пейцликы не сут очевидні, айбо існувут. Доста, обы было волося кругом уха і за ним, яке мож выдергнути - то ся лічат пейцликы. Дакотрі гасіды Ґур пуддыймают свої пейцликы уд скронь і прячут їх пуд ярмулку. Инші, особливо в Ізраїльови, дозволявут їм висіти. Скер гасіды закручувут свої пейцликы в щільні локоны і лишавут їх выступати перед ухом. Бульшость иншых гасіду носит свої пейцликы долу і закручині. === Литвакські ґрупы === Литвакські євреї май мало вплинуті кабалістічными практиками, айбо всьо ж усокочуют пейцликы в дакотрых варіантах штиля: Литвакські євреї часто обрізувут пейцликы, айбо лишают пару волосин необрізаных і закладают їх за уха. Тот стиль май докладно видный у студенту єшивы котрі даколи выдаляюто тоты необрізані волосины, коли у них выростают бакы.. Члены руха Бріск розчисуют волося прямо долу, обыкновено аж до мочкы уха; по-раз частину пейцлику не обрізуют і закручуют їх назад за уха. == Див. тоже == Юдаїзм Єврейськый язык Євреї Стрижка == Удкликаня == Тоты даны суть часточно або цалком основаны на перекладї статї Payot на анґліцькій Вікіпедії (чісло ревізії не было становлене).",rue,Random,,https://rue.wikipedia.org/?curid=22392,569,22392.0,['uk'],False,Random,Aléatoire
,Николай Бескид,"PhDr. Николай Бескид (*29. юн 1883, Болдогкеваралйа, Мадярске кральовство - †10. децембер 1947, Кошіцї) - священик, * історік, літературознатель, русофіл. == Біоґрафія == Сын грекокатолицкого священика пряшівской єпархії Александра Бескида (1854-1923), брат Александра Бескида (1887-1975), стрый Мґр. Гавриила Бескида (*1929). В року 1900 окончів ґімназію в Пряшові. По закончіню духовного семінаря ся в 1906 став священиком. Тітул доктора філозофії здобыв в року 1910. Робив як архіварь ґр.кат єпархії у Пряшові (од 1906), там ся став секретарём єпіскопа (од 1908) і членом єпархіалной рады (1912). Прожывав в селї Леґнава (1923-45) де быв і священиком (1923-28). В Пряшові выдавав русофільскы новины Голос русского народа і основав Русскую народную партію. Працовав в товаристві ім. А. Духновіча. == Творба == 1920 - Карпатская Русь 1928 - Карпаторусская древность 1928 - Поэзія Попрадова 1929 - Ю. И. Ставровский-Попрадов 1930 - А. В. Духнович и его поэзия 1930 - Т. Г. Масарик 1933 - Карпаторусская правда 1934 - Духновичи Кирилица и глаголица == Жрідла == Peter Krajňak, ml.. BESKYD, Nikolaj, PhDr.. ZOE. [перевірено 2020-11-30]. словац. Федір Ковач: Бескид Микола //Краєзнавчий словник русинів-українців. Пряшівщина. Упорядник Федір Ковач. - Пряшів: СРУСР, 1999. ISBN 80-85137-15-1 укр. ПгДр. Кветослава КОПОРОВА (27.11.2007). Жывот і дїятельство Др. Н. Бескида в публіцістіцї і научных публікаціях од року 1947, але главно по 1989 роцї. rusynacademy.sk. [перевірено 2020-11-30].",rue,Random,,https://rue.wikipedia.org/?curid=2808,216,2808.0,"['uk', 'ru']",True,Random,Aléatoire
,Венецка република,"Пресвѣтла република Венецка, ит. Serenissima Repubblica di Venezia - од рока 697 по 1797 република в Европѣ зоз главным городом Венеция. Република з выбераным пановником, котрый ся называв дожа, екзистовала тысяч и сто рокы и была вызнамным економичным и торговым центром Середоморя. == История == Город Венецию основали в року 421, по падѣ Римской империи племена Венетох, котры жили на островах и занимали ся рыболовом и добываньом соли. Спочатку была частьов Остготского кральовства, а од року 555 - Византии. Од конця VII. стороча - република, на челѣ котрой стояв дожа, выбераный мѣстныма панами и схвальованый екзархом Равенны. Од року 840 подля догоды меджи Византиев и Франками Венецка република достала самостойность и поступно стала ся великым пунктом транзитной торговли меджи Выходом и Западом, зачала бити властны стрѣберны дукаты. Од XI. стороча зачала росширяти свои територии. В XI. - XII. сторочах стала ся силнов морсков державов, влада дожы была ограничена Радов мудрых, котру выберали патриции. Од року 1310 зачали выберати екзекучный орган (суд) - Раду десятьох. Република ся перетворила на олигархичну, де влада была в руках 200-300 родин. Найвекшой проспериты досягла в XIV. - XV. сторочах. По заятю Турками Константинополя (1453) и великих географичных объявлѣнях утратила вызнам про меджинародну торговлю и зачала упадати. В року 1797 завойована Наполеоном и перестала екзистовати як самостойный штат, а стала ся частьов Австрии. == Иредентизм == Од року 2010 ся указуе рух в италиянском регионѣ Венето, котрый голосить за свою цѣль зысканя независимости бывшых територий Венецкой републикы путьом демократичных выберанок. Але тот рух посямѣст маргиналный и не мать шансы на успѣх. == Жерела и одказы == ВЕНЕЦИЯ. ЭНЦИКЛОПЕДИЯ Всемирная история. [перевірено 2020-12-16]. русс. == Референции == Тоты даны суть часточно або цалком основаны на перекладї статї Млетачка република на сербскій Вікіпедії.",rue,Random,,https://rue.wikipedia.org/?curid=17337,285,17337.0,['ru'],False,Random,Aléatoire
,Дикое Поле,"Дикое Поле (укр. Дике Поле, русс. Дикое Поле, пол. Dzikie pola, лит. Dykra) - исторична назва незаселеной территории на сѣвер од Чорного и Азовского моря, на западѣ ограничена Днѣстром, на востоку Доном. Сѣверна границя Дикого Поля не окреслена дефинитивно, але на мапѣ Боплана може быти означена линиев Умань-Кременчук. == История == В 9-13. вѣках на тых землях бывали кочовы племена Куманох и Печенѣгох, Золота Орда и др. В 14-15. вѣках Дикое Поле было залучено до Великого княжества Литовского, але часть территории периодично контроловали Крымске ханство и Ногайска орда, одкы нападали на богаты городы на сѣверѣ. Од того часу про оборону тых городох на землѣ Дикого поля высували передову страж, козацкѣ дозоры, з котрых поступово творили ся и войсковы осады. Территория Дикого поля помалы ставала ся все менша. == Назва == Назва «Дике поле» появила ся в 15. вѣку и означала, очевидно, никым не контролованы землѣ. Жити на тых землях могли лем тоты люде, котры знали самы заручити свою беспечность збройнов силов. На мапѣ Боплана на краю Дикого Поля находить ся замок Кодак. Назва заникла в 18. вѣку, коли зачала ся интензивна колонизация территории и на тых землях могли беспечно жити цивилны обывателе. == Колонизация == О тоты землѣ мали интерес Великое княжество Литовское, Рѣчь Посполита, пак Русске царство и Османска империя. Бахчисарайскый договор (1681) подѣлив Дикое Поле межи Русскым царством и Османсков империов з границьов по Днѣпру. Але воеваня России за выход на Чорное море продовжив первый российскый император Петро І. в далшых войнах з Османами. Особенны успѣхы в добываню новых земель мала его наступниця императорка Катарина II. Велика. Року 1774 Кючук-Кайнарджийскый договор дав Российской империи право плавбы и триманя флота на Чорном морю и часть Крыма, року 1783 она прилучила цѣлый Крым, а року 1791 Ясскый договор посунув границю межи двома империями уже на Днѣстер. И так вшитка территория Дикого Поля одтогды достала ся под владу Российской империи. В ходѣ российско-турецкых войн военны осады просували ся все дале на юг. За 16-18. вѣкы з Дикого Поля став ся доста заселеный регион, в яком на конець 18. ст. было 2500 осад з числом обывательства около едного миллиона особ, што фактично приближало ся до заселености давно осадженых украинскых земель (на сѣвер од Дикого Поля). Назва Дикое Поле помалы стратила смысел. == Жерела == Пірко В.О. Заселення і господарське освоєння степової України в XVI-XVIII ст. «Східний видавничий дім» Донецьк. 2004. Чухліб Т.В. Бахчисарайський мир 1681 р. // Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. - К. : Наук. думка, 2003. - Т. 1 : А - В. - С. 207. - ISBN 966-00-0734-5. Шемшученко Ю.С. та ін. Дике Поле // Юридична енциклопедія: В 6 т. / Шемшученко Ю.С. (гол. ред.) та ін. - К.: «Укр. енцикл.», 1998. ISBN 966-7492-00-1 Щербак В.О. Дике Поле // Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. - К. : Наук. думка, 2004. - Т. 2 : Г - Д. - С. 381. - ISBN 966-00-0405-2. == Одказы == Delineatio Generalis Camporum Desertorum vulgo Ukraina (Боплан) Шемшученко Ю.С. та ін. Дике Поле Щербак В.О. Дике Поле",rue,Random,,https://rue.wikipedia.org/?curid=10950,529,10950.0,['ru'],False,Random,Aléatoire
,Обсерватория Клеть,"Обсерватория Клеть, чеш. Observatoř Kleť - найвысше положена обсерватория Чехии, котра лежить на верху Клеть (1070 м н.м.) в Югочешском краю, около 30 км на югозапад од Чешскых Будейовиць. Обсерватория Клеть была основана в року 1957. В роках 1966-1991 ведучым обсерватории быв Антонин Мркос. Од року 1992 ведучов е Яна Тиха. Канцеларня и архив обсерватории суть в Чешскых Будейовицах. Найлегшый выступ - сѣдаловый вытяг Красетин-Клеть, а недалеко од обсерватории Клеть на верху горы навщѣвителѣ можуть тыж увидѣти найстаршу в Чехах муровану звѣздарню з рока 1825, а мають ту ай туристичну хату. == Жерела и одказы == Observatoř Kleť. [перевірено 2021-10-19]. чеш. Официалный сайт обсерватории Клеть. [перевірено 2021-10-19]. англ. planetky.cz Сайт о планетках од обсерватории Клеть. planetky.cz. [перевірено 2021-10-19]. чеш. komety.cz Сайт о кометах од обсерватории Клеть. komety.cz. [перевірено 2021-10-19]. чеш.",rue,Random,,https://rue.wikipedia.org/?curid=18076,133,18076.0,['ru'],False,Random,Aléatoire
,Гайнрих фон Штефан,"Га́йнрих фон Ште́фан, нїм. Heinrich von Stephan; *7. януар 1831, Штолп, Пруссия (нынѣ Слупск, Польща) - †8. апрѣль 1897, Берлин, Германия - генералный директор пошты Сѣверогерманской конфедерации (од року 1870), штатный секретарь Имперского поштового уряду Германии (од року 1880), вызнамный дѣятель поштовой организации нового часу. Створив з необертливых окремѣшных поштовых служеб старогерманскых держав XVIII.-XIX. стороча модерный единый апарат комуникации. Карьера Быв сыном ремеселника, а в року 1848 вступив до поштовых служеб, де поступовав доста скоро: в року 1859 уже быв позваный на генералный поштовый уряд, в року 1863 - верхный поштовый радник, 1868 - верхный тайный поштовый радник. Реформы Удало му ся скласти поштовы договоры з Белгиев (1863); Нидерландами (1864); Испаниев и Португалиев (1865); Норвегиев, Швециев, Швайцом, Италиев (1868), Ватиканом (1869), котрыма ся установили едины правила и тарифы на поштовы службы. Ему належить идея вельох новот, котры днесь суть оддавна привычныма службами на поштѣ: пошткарта, грошова пересылка, туня доправа печатных выдань. Организация Дякуючи доброй организации за час его службы 7-кратно выросло число поштовых урядох, дякуючи туньым тарифам 6-кратно выросло число писем. Пошта зачала давати державѣ значный зыск. Заслугы Найвекша его заслуга - основаня Свѣтовой поштовой унии (1874). В року 1885 за свои заслугы быв повышеный до дѣдичного шляхтицтва. Гайнрих фон Штефан заслужив собѣ надзвычайно великой популарности, поступаючи ся лем Отто фон Бисмарку. == Жерела и одказы == Ottův slovník naučný. Illustrovaná encyklopaedie obecných vědomostí. Díl 24. Vyd. J. Otto. V Praze, 1906, с. 104. Стефан, Генрих // Энциклопедический словарь Брокгауза и Ефрона - СПб., 1901: т. XXXIa, с. 646.",rue,Random,,https://rue.wikipedia.org/?curid=15556,252,15556.0,['ru'],False,Random,Aléatoire
,Ахейцѣ,"Ахе́йцѣ, дгр. Ἀχαιοί, лат. Achaei, Achivi - едно з четырьох основных племен античной Греции, попри Йонцях, Дорцях и Еолцях. Подля мифологии, Ахейцѣ вели свой род од прародителя Ахея. В Гомеровой Илиадѣ Ахейцями суть называны вшиткы Греци Пелопонеза, понеже в добѣ Троянской войны на полуостровѣ тото племя доминовало. У Гомера Ахейцѣ тыж называются Данайцями. == Жерела и одказы == Козовик І. Я., Пономарів О. Д. (укл.): Словник античної міфології. - К.: Наукова думка, 1985. - 236 с. ISBN 5-12-001101-2 укр. А. А. Немировский. АХЕ́ЙЦЫ (по русскы). Большая российская энциклопедия. [перевірено 2020-02-29].",rue,Random,,https://rue.wikipedia.org/?curid=16091,93,16091.0,['ru'],False,Random,Aléatoire
,Прапор Білгорода,"Прапор Білгорода - єден з офіціалных сімболів (вєдно з гербом) вароша Білгород Білгородьской области Російской Федерації. Прапор є сімболом єдноты і сполудїяня жытелів вароша. Теперішнїй платный прапор быв утвердженый 22. юла 1999. року рішінём Білгородьской містьской Рады депутатів ч. 321 і внесеный до Державного гералдічного реґістра Російской Федерації з присвоєнём реґістрачного чісла 978 в роцї 2002. == Опис == Прапор є двофаребне полотно, розділене горизонтално на дві части: верхня часть синя, нижня - біла. В верхнїй синїй части прапора суть зображены дві гералдічні звірята. В центрї верхнёй части є стоячій на заднїх лабах золотый лев. Над левом є зображеный білый орел з розпростертыма крылами.",rue,Random,,https://rue.wikipedia.org/?curid=23162,107,23162.0,['uk'],False,Random,Aléatoire
,Зборна Чехії по хокейови,"Зборна Чехії по хокейови заступає Чехію на межнародных турнірах по хокейови, на чемпіонатови світа, олімпійськых іграх и кубкови Світа. Нив управляє Чеська федерація хокея. Появила ся вна в 1993. годї, пусля розпада Чехословакії, коли й розпала ся зборна Чехословакії (они были дустали 6 титулу чемпіона світа). Чехія была выбрана директором IIHF як наслїдник Чехословацької зборної, и были включені до елітної ґрупы чемпіону світа. == Ґалерея майок зборної == Майка из левом на грудях хосновала ся в 2018-2023. годах. Йся майка была показана хокейнов асоціаційов для избераня гонорару, айбо ї вид многым не полюбив ся. == Удкликованя == Тоты даны суть часточно або цалком основаны на перекладї статї Česká hokejová reprezentace на чеській Вікіпедії.",rue,Random,,https://rue.wikipedia.org/?curid=21140,113,21140.0,['uk'],False,Random,Aléatoire
,Сідзуока (префектура),"Сідзуо́ка (яп. 静岡県 Сідзуока-кен) - префектура, находит ся в реґіонови Чубу на острові Хонсю, Японія. Адміністративный центр - варош Сідзуока. Площа префектуры 7780,50 км², обывательство - 3 699 527 чоловік (1. авґуста 2014), густота обывательства- 475,49 чол./км². == Ґеоґрафія == Префектура на западї граничит из префектуров Айті, на сїверо-западї - префектуров Наґано, а на сїверо-востоцї из префектуров Канаґава. Сідзуока омыває ся водами Тихого океана в заливови Суруга. На западови префектура переходит Японські Альпы, а дале на сїверї находит ся гора Фудзі, а май на восток - повостров Ідзу. == Історія == Префектура раз была роздїлена на провінцію Тотомі, провінцію Суруґа и провінцію Ідзу. Выразным фактом префектуры є то, што она є отцюзнов первого сьогуна Токуґава. Провінція была пуд властю Токуґава Іеясу, докить ун не завойовав території клана Ходзьо в реґіонови Канто. Пусля сього ун прикапчав ся ид Ода Нобунаґе и передав території пуд його управляня. Пусля того як ун став сьогуном, Токуґава вернув землї своюй родині. == Символіка == Емблема префектуры была оглашена 6. авґуста 1968. года, а прапор - 26. авґуста. Синьый цвіт прапора означає Тихый океан, што символізує розвиваня и успішность префектуры. Косичков префектуры была выбрана 21. септембра 1965. года азалія, деревом - османтус душистый (27. децембра 1966.), а птицьов - чорна райська мухоловка (2. октовбра 1964.). == Удкликованя == Тоты даны суть часточно або цалком основаны на перекладї статї Сидзуока (префектура) на російскій Вікіпедії.",rue,Random,,https://rue.wikipedia.org/?curid=21157,227,21157.0,['uk'],False,Random,Aléatoire
,Звізда,"Звізда є козмічный обєкт такой вагы, же в нїм загорїла термонуклеарна реакція. Звізды мають майже кулёвову форму, в котрій ся утримує ротація. == Звізда в міфолоґії == Появлїня мореплавства та рільництва запрічінило збожнёваня звізд. Уже в сиву давнину люди зєдинили ґрупы звізд в созвіздя тай дали їм назвы людей, быдел, рослин і річей. Немало назв созвіздей тай звізд повязано з давноґрецьков міфолоґіов. Александрійськы вчены в 3 ст. до н. е. привели в певну сістему уявлїня антічности о созвіздях, дали їм назвы, котры ся сокотили до нашого часу. Велика Медведіця повязана з міфом о Каллістови; Візничий - кучер Еномая Міртіл. Созвіздя Дївы повязане з міфом про нещастя дївкы Ікарія або з міфом про Астрею, што охабила землю. Созвіздя Геркулеса, Гіад, Делфіна ся односять до міфа о Аріонови або Діоніса й тірреньскых розбійників, відомы созвіздя Дракона - до Ладона, якых стеріг сад Гесперид, Змієносця - до Асклепія. Кассіопея, Цефей, Персей, Андромеда - ґрупа созвіздь, повязаных з міфом про Персея та Андромеды, Корабель Арго - з міфом про арґонавтів.",rue,Random,,https://rue.wikipedia.org/?curid=672,166,672.0,['uk'],False,Random,Aléatoire
,Янг Ли-вей,"Янг Ли-вей (традичн. кит. 楊利偉; *21. юн 1965, Суйчон, провинция Лаонин, КЛР) - китайскый козмонавт и перва особа, котра побывала в козмосѣ подля властной козмичной програмы КЛР. == Родина == Его мати была учителька, а отець книговод в державной агрофирмѣ. Его жена, з котров мать сына, е таксамо офицером китайского войска. == Карьера == В року 1983 наруковав до войска и быв одобраный на выуку в авиатичном коледжу военного летецтва. В року 1987 закончив школѣня и став ся пилотом-ловцьом зоз 1350 налѣтаныма годинами. В року 1998 быв одобраный спомеджи 1500 кандидатами на пятьрочне козмонавтичне школѣня, котрое обсяговало тѣлесный и психологичный тренинг. Янг быв з еще двома резервныма козмонавтами выбраный про первый китайскый пилотованый козмичный лет. Тот лет успѣшно реализовав 16. октобра 2003 в мисии Шенчоу-5. По летѣ быв менованый на заступника высшого велителя козмичной програмы КЛР, а в року 2008 аванжованый на генерал-майора. В року 2017 Янг быв меджи первыма лавреатами Медалии Козмонавтикы од UNESCO. == Одказы == Yang Liwei, Chinese astronaut. // Encyclopaedia Britannica United Nations: Background Information on Chinese Astronaut, Yang Liwei Тоты даны суть часточно або цалком основаны на перекладї статї Yang Liwei на анґліцькій Вікіпедії.",rue,Random,,https://rue.wikipedia.org/?curid=13923,192,13923.0,['ru'],False,Random,Aléatoire
,Еффельова турня,"Е́ффельова ту́рня (фр. Tour Eiffel) є 330-мийтрова каркасна турня из кованого желіза на Марсовому польови у Парижі, Франція. Свою назывку дустала вдяку інженірови Ґуставу Еффельови, компанія котрого спроєктовала тай поклала турню у період уд 1887. по 1889. рук. Была задумана як централный елемент Світової торговици 1889. року тай ги уособліня стороча Французької револуції. На зачаткови была критикована знамыма французькыма малярями тай інтелектуалуами того часу, айбо з часом стала ґлобалным културным знаком Франції тай Парижа, а на днешньый день є єднов из майупознаваных будовель у світови. Межи містным населеньом має кличку ""La dame de fer“ - “Желізна паніка”. У 1964. рокови Еффельова турня дустала націоналный статус ""історичного монумента“ (фр. monument historique), а у 1991. - статус части світового наслідства ЮНЕСКО.",rue,Random,,https://rue.wikipedia.org/?curid=21961,128,21961.0,['uk'],False,Random,Aléatoire
,Торкы,"То́ркы - тюркськый народ описанный у руськых літописах мавучый происхождіня из народа Огузӯв котры у IX-X сторочу кочовали у прикаспію и дельті Волгы. == Перві контакты из торками == 965 року Святослав Игорёвич рушив у похӯд на волзькых булгар и хозар. У ёго вӯйську уже йшли конні полкы степовикӯв-торкӯв. У походови Володимира Великого на волзькых булгар 985 року торкы брали участь ге союзникы. У розгромови печенігӯв, які досаждали Руси, велику роль играли торкы. До 50000 сих воїнӯв фурт были у командованю кыйӯвськых князйӯв. По кӯнцю службы Торкы поселяли ся на Діпро и южно-руські зимлі. == Торкы и Русь == У середині ХІ стороча майвеликі орды торкӯв пуд тиском половцю̄в перекочовали на причорноморські степы и Нижнёє Подніпровля, у́тіснивши удтӯть на запад печенігӯв. У 1146 році племена торкӯв и печенігӯв были споєны руськыми князями у воєнный союз, изнамый за літописами ге «чорні клобукы» - позад высокых чорных шерстяных шапок, які напоминали руськым головний убӯр православного священника. Чорні клобукы ставуть приграничниками раннёго руського Середнёвіка, які несли службу за князёву плату. Иппен, сыны руськых князю̄в всё май часто проходять боёвоє крещіня, главлячи полкы самых чорных клобукӯв. Ген так чорні клобукы, идучи из руськыми на половцю̄в, описувуть ся у «Слові о полку Игорёвӯм»: «А мои ти куряни свѣдоми къмети: подъ трубами повити, подъ шеломы възлелѣяны, конець копїя въскръмлени, пути имь вѣдоми, яругы имъ знаєми, луци у нихъ напряжени, тули отворени, сабли изъострени; сами скачють, акы сѣрыи влъци въ полѣ, ищучи себе чти, а князю славѣ». Главным врагом Руси, торкӯв и печенігӯв на довгый час стали кочові племена половцю̄в. Руські князі за помӯчов чорных клобукӯв неєдноразово удбивали их, докӯть они не пӯшли из історичної сцены У 1240 році при облозі Киёва векшына Торкӯв умерли, тотых што ся обстали Монґолы переселили на Волгу.",rue,Random,,https://rue.wikipedia.org/?curid=22119,289,22119.0,"['ru', 'uk']",True,Random,Aléatoire
,Сербска Вікіпедія,"Серьбска Вікіпедія (серб. Википедија на српском језику, Vikipedija na srpskom jeziku) - серьбскоязычна часть Вікіпедії. Всі статї є у двох варіантах - кіріліцов і латініцов, читатель може собі выбрати той або другый варіант. Серьбска Вікіпедія була створїня 16. фебруара 2003 року. Днём 8 мая 2025 року Серьбскый оддїл Вікіпедії обсягує 706 638 статей. Зарегистрированы 420 472 участникы, з них 2329 учинили даяку операцію за послїдны 30 днї. Обще число оправ выносить 29 835 339. == Штатістіка == 23 авґуста 2007 - 50 000 статей. 20 новембра 2009 - 100 000 статей. 6 юля 2013 - 200 000 статей. 14 януара 2018 - 500 000 статей. 17 януара 2018 - 600 000 статей. == Одказы == Серьбска Вікіпедія - Головна сторінка",rue,Random,,https://rue.wikipedia.org/?curid=19351,120,19351.0,['uk'],False,Random,Aléatoire
,Синоним,"Синонимы од гр. συνωνυμος ровноменный - слова, розличны подля звуковой формы, але тотожны або близкы подля вызнаму, хоснованы про розличованя тых ци иншых змысловых або штиловых одтѣнкох, напримѣр: путь и дорога. Так званы повны, або точны синонимы трафлють ся рѣдко, напримѣр меджи терминами, напр.: орфография - правопис. Обычайно, кедь добрѣ ся вдумаеме во выразы, котры на первый погляд видять ся нам абсолутно ровнозначныма, мож увидѣти, же они не зовсѣм тотожны. Напримѣр, пригварька од М. Лучкая, котра мала бы указати саму идею розличных способох повѣсти тото саме: Што камѣньом у голову, што головов у камѣнь. Поправдѣ, едно и друге - не зовсѣм тото саме. == Виды синонимох == Мож выдѣлити три виды синонимох: Синонимы понятийны (идеографичны), одличуючы ся передо вшиткым лексичным значѣньом, напр. розличнов мѣров властности (великый - гигантичный), розличным припадом хоснованя [плащ - дождьовик) и т.п. Синонимы штиловы (функчны), одличуючы ся сферох хоснованя, их поужитьом в тых ци иншых штилах литературного языка, в наслѣдку чого суть в протикладѣ синонимы-поетизмы и синонимы-прозаизмы, литературны и просторечны слова; серед функчных синонимох мож выдѣлити диалектизмы, архаизмы и варваризмы. Синонимы емочно-оцѣночны, выражаючы, в протикладѣ ку невтралным синонимам, отворене одношѣня говорячого ку особѣ, предмету, яву: мати - мамка - мамочка (ласк.). == Жерела и одказы == Жеребило Т. В.: Словарь лингвистических терминов. Изд. 5-е. - Назрань: изд. ООО «Пилигрим», 2010. - 486 с. ISBN 978-5-98993-133-0 Синономия. //Энциклопедия Кругосвет.",rue,Random,,https://rue.wikipedia.org/?curid=14303,225,14303.0,['ru'],False,Random,Aléatoire
,1902,"1902 рік подля ґреґоріаньского календаря - непереступный рік, котрый ся зачінав у середу. То є 1902 рік нашого лїточіслїня, 902 рік 2. тысячроча, 2 рік XX. стороча, 2 рік 1-го десятьроча XX. стороча, 3 рік 1900-х років. == Подѣи == 30. юн - в Унгварѣ створене акцийне дружство Уніо, котре выдавало русинскы книгы и периодикы. == Уродили ся == 24. януар - Федор Лабош, економ, історік, дїятель серед Русинів у Войводинї. 26. септембер - Йолана Мондичова, Русинка, перва професионална скулпторка в Чехословацкой Републицѣ.",rue,Random,,https://rue.wikipedia.org/?curid=2488,86,2488.0,['uk'],False,Random,Aléatoire
,Чертеж,"Чертеж - слово валашско-русинского роду, звязане з архаичным газдованьом в лѣсовых масивах. Означать оно вычищене мѣсто в лѣсѣ (орташ). Може оно означати поляну в горском лѣсѣ (лаз). Такы вычищены поляны были хоснованы або як паствиска, або як мѣста про закладаня новых сел. Алтернативна етимология - ""найстаршы российскы мапы з XVI. ст., створены подля описох подорожных"" (пор. русс. чертёж) - не може быти валушне про тот припад, бо иде о топонимы, намного старшы. == Населены пункты == Чертеж - село в Подкарпатском воеводствѣ в Польщи Чертеж - осада в Подляшском воеводствѣ в Польщи Чертеж - село Жидачовском районѣ Львовской области Украины Чертеж - село в Ужгородском районѣ Закарпатской области Украины Чертеж - осада в Хустѣ Закарпатской области Украины == Горскы верхы в Польщи == Чертеж - верх в Бескидѣ Сандецком (Любовнянской Верховинѣ) Чертеж - верх в Пенинах Чертеж - верх в Бескидѣ Низком Чертеж - верх в Бещадах (Буковскых Верхах) == Жерела и одказы == Jarosław Horoszczak. Словник лемківско-польскій / польско-лемківскій. Rutenika. Warszawa 2004. == Референции == Тоты даны суть часточно або цалком основаны на перекладї статї Чертеж на польскій Вікіпедії.",rue,Random,,https://rue.wikipedia.org/?curid=11789,180,11789.0,['ru'],False,Random,Aléatoire
,Ярослав Бем,"Ярослав Бем, чеш. Jaroslav Böhm, *8. марец 1901, Голешов, Австро-Мадярщина (дн. Чехия) - †6. децембер 1962, Прага, ЧССР - академик, высокошколскый педагог, археолог. == Биография == Походив з родины оломоуцского даньового урядника. Уже в часѣ штудий на гимназии в Оломоуцу интересовав ся давнинов и працьовав в помочи кустоса оломоуцского крайского музея Филипа Коваржа, а од року 1916 в часѣ вакаций - у моравского нотаря и археолога Ярослава Паллиарди. По закончѣню гимназии, в року 1918 зачав штудии в фаху истории, географии и праистории. В року 1924 обгаив дизертацию з темов лужицкой културы и быв промованый доктором филозофии. Одтогды його животна дорога звязана навсе з археологиов. Карьера Од року 1924 працовав в Державном археологичном инштитутѣ (Státní archeologický ústav), а од року 1939 аж до смерти быв его директором. Од року 1946 доцент на филозофской факултѣ Карловой универзиты в Празѣ. Од року 1952 рядный член Чехословацкой Академии Наук и ей подпрезидент. Од року 1953 главный редактор академичного часописа Памяткы археологии. В року 1962 выбраный за президента Меджинародной унии праисторичных и протоисторичных наук. == Выбраны публикации == Skythové na Podkarpatské Rusi 1. Mohylové pohřebiště v Kuštanovicích (1936, s J. M. Jankovich) Základy hallstattské periody v Čechách (1937) Kronika objeveného věku (1941) Naše nejstarší města (1946) Význam objevu nejstaršího kostelíku na Pražském hradě, Praha 1951 (spoluautor) == Жерела и одказы == Biografický slovník českých zemí 6, Praha 2007, s. 12-13 чеш. Milan Churáň: Kdo byl kdo v našich dějinách ve 20. století - Praha: Libri, 1998. 473 с. ISBN 80-85983-44-3 С. 57. чеш. Pavel Kodera (2001 feb). Jaroslav Böhm, 100 let od narození. Akademický Bulletin. [перевірено 2020-05-05]. . чеш. == Референции == Тоты даны суть часточно або цалком основаны на перекладах статей Jaroslav Böhm на чеській Вікіпедії a Jaroslav Böhm на мадярьскій Вікіпедії.",rue,Random,,https://rue.wikipedia.org/?curid=16306,288,16306.0,['ru'],False,Random,Aléatoire
,Церьков Архангела Михаила (Фрічка),"Церьков Архангела Михаила є ґрекокатолицька деревяна церьков, котра ся находить в селї Фрічка в окресї Бардеёв в Пряшівскім краю. Храм быв збудованый в 18. сторочу в року 1830 быв переставляный і в роках 1933 і 1979 были учінены далшы управы. Церьков є уміщена в центрї села і до ареалу церькви ся входить через невелику капурку. З погляду тіполоґії є то лемківскый храм складженый з трёх частей, штворцовой святынї, навы і бабінця. Обєкт лежыть на камяных підвалинах і покрытый є скоро цалый шынґелём, лем з малой части є обитый дочками. Іконостас є часточно захованый з року 1830, доповненый новшыма іконами кінцём 19. стороча. Вежа над бабінцём мать горї простор з трёма дзвонами, єден з них, означеный роком 1697 є з дїлнї дзвонолїяря М. Шнайдера з Кошіць. == Література == Міклош Дудаш, Іван Ґойдіч, Марґіта Шуклаёва. Drevené kostoly - 1. - Тырнава: Dajama, 2007. - 128 с. - ISBN 80-89226-14-0. Бланка Ковачовичова-Пушкарёва, Імріх Пушкарь. Науковий збірник музею українськой култури в Свиднику, Дерев'яні церкви східного обряду на Словаччині - 1. - Пряшів: Slovenské pedagogické vydavateľstvo, 1971. - Т. 5. - 528 с. - 2500 екз.",rue,Random,,https://rue.wikipedia.org/?curid=4862,182,4862.0,"['uk', 'ru']",True,Random,Aléatoire
,Кура,"Кура́, (тур. Kura, груз. მტკვარი Мтквари, аз. Kür) - рѣка в Турции, Грузии, Азербайджанѣ. Довжка 1364 км, плоха басейну 188 тыс. км2. Мать выток на Арменской высочинѣ в Турции, вливать ся до Каспийского моря. == Характеристика току == В горном току, до Тбилиси, тече переважно серед тѣснин и проломох (найвеце знатый - Боржомскый пролом), черяючых ся з межгорныма котлинами и ровнинами; пониже Тбилиси корыто сѣм-там роздѣлить ся на рукавы, долина рѣки расширять ся. Около Мингечаура перетне скалисте пасмо Боздаг, повыш котрого створена клавзура. О 236 км от устя Кура прийме правый приток Аракс. При устю творить делту плохы 100 км2. == Векшы населены пункты == Протѣкать через векшы городы в Грузии: Гори, Тбилиси, Рустави; в Азербайджанѣ; Мингечаур, Евлах, Ширван. == Господарскый вызнам == На Курѣ суть гидроелектрарнѣ: Читахеви, Земо-Авчалска (Мцхета), Ортачала, Мингечаур; даколько меншых суть на притоках. Пониже Тбилиси воды рѣкы активно ся хоснують на заводньованя земледѣлскых готари. В делтѣ розвите рыбарство: рѣка надзвычайно богата на рыбу. Рѣка сплавна од устя до Евлаха. Плавба про парникы можна на 200 км горѣ рѣков, про меншы лодѣ на 500 км. == Жерела и одказы == Révai nagy lexikona. 1-21. köt. Révai Testvérek Irodalmi Intézet Részvénytársaság, Budapest. 1911-1935. Том 12, с. 358. БСЭ: Попов И.В. Кура. //Большая Советская Энциклопедия русс. УСЭС: Украинский советский энциклопедический словарь в трех томах. / Кудрицкий А.В. и др. (ред.). Главная редакция Украинской Советской Энциклопедии им. М.П. Бажана. К., 1988. Том. 2, с. 267. == Референции == Тоты даны суть часточно або цалком основаны на перекладї статї Kura (Caspian Sea) на анґліцькій Вікіпедії. Тоты даны суть часточно або цалком основаны на перекладї статї Кура на російскій Вікіпедії.",rue,Random,,https://rue.wikipedia.org/?curid=12302,268,12302.0,['ru'],False,Random,Aléatoire
,Тимин,"Тимин, англ. thymine - една з четырьох основ в молекулѣ DNA (три иншы суть: аденин, гуанин и цитозин). В молекулѣ DNA тимин, умѣщеный на едном завитѣ шпиралы творить хемичну вязь зоз аденином, умѣщеным на опозитном завитѣ шпиралы. Послѣдовность четырьох основ творить генетичный код бункы. Формула: C5H6N2O2. Една з пиримидиновых основ, иншак ся называть 5-метил-2,4-диоксипиримидин, 5-метилурацил. Тимин входить до вшиткых живых организмох яко зложка нуклеотидох, коензимох, деоксирибонуклеового кваса. == Жерела и одказы == Тимченко А. Д. Краткий медико-биологический словарь. Киев. Вища школа. 1988. ISBN 5-11-000102-2. Украинский советский энциклопедический словарь в трех томах. / Кудрицкий А.В. и др. (ред.). Главная редакция Украинской Советской Энциклопедии им. М.П. Бажана. К., 1988. Том 3. ISBN 5-88500-007-7. Thymine. //Глосарий терминох генетикы. англ.",rue,Random,,https://rue.wikipedia.org/?curid=13432,119,13432.0,['ru'],False,Random,Aléatoire
,Иновець,"Иновець (по словен. Inovce) - село крайном востоку Словакии в окресѣ Собранце. == Полога == Село находить ся на граници з Украинов, на другой сторонѣ находить ся село Новоселиця. На юговостоку од села высить ся верх Голиця (984 м), де мать свой выток Иновскый поток, протѣкаючый селом. Од Иновця до Подгороди, де находить ся поштовый уряд и школа, одстояня 9 км. == История == Село первый раз упоминать ся в документах року 1555. Тогды належало Гуменскому панству рода Другетох. Селяне занимали ся земледѣлством и роботами в лѣсѣ, сушѣньом садовины: каждый газда мав свою сушарню. Подля Елека Феньеша (1851) ""Иновець, руське село... од В. Березного на двѣ годины ходу: 251 грекокатолицкый обыватель., 317 га ораницѣ, худый горскый готарь.”. Важны крокы розвою села: 1914 - выбудована мурована школа, котра днесь служить яко сельскый уряд и културный дом. 1958 - отворена нова, векша школа, в котрой днесь находить ся туня убытовня позната яко «Школа в природѣ», котра мать ай шпортовы плацикы, лыжарскы вытягы и е здобна про зимушну и лѣтну рекреацию, организацию фаховых курсох, туристичных вылетох. 1959 - село достало електрику через державну електричну сѣть. 1961 - до села зачав ходити автобус. == Обывательство == Первы штатистичны податкы суть з року 1828, коли в селѣ было 34 газдовства и довъедна 251 обыватель руськой (русинской) народности, грекокатолицкого вѣросповѣданя. Року 1921 - 57 газдовств з довъедна 329 обывателями, з того 311 Русины, 18 чужинцѣ; подля вѣры 318 грекокатолици, 5 римокатолици, 5 израелиты. В 1950-х роках была коммунистичным режимом переведена административна украинизация, русинска народность, язык и школа, а тыж грекокатолицка вѣра были поставлены поза законом. Наслѣдком того року 1991, по падѣ коммунистичного режима, в селѣ быв евидованый 281 обыватель, з того 273 Словаци, 5 Украинцѣ, 2 Русины; подля вѣры 158 православны, 41 грекокатолик, 1 римокатолик, 81 без вызнаня. Подля списованя року 2011 обывательство чинить 213 особ, з них 168 Словаци, 36 Русины, 3 Украинцѣ, а ку русинскому языку яко материнскому ся приголосили 110 особ. == Памяткы == Церковь Св. Архангела Михаила з року 1836, находить ся в реестрѣ народных културных памяток. == Вызначны родаци == В селѣ родив ся Мориц Баллаги (мад. Ballagi Mór 1815-1891), мадярскый языкознатель, академик МАН (1858). Занимав ся лексикографиов, мадярсков грамматиков, зберав мадярскы пословицѣ. Автор Повного словника мадярского языка, и еще многых иншых. == Жерела и одказы == Ковач Ф. и др. Краєзнавчий словник русинів-українців. Пряшівщина. СРУСР. Пряшів, 1999. ISBN 80-85137-15-1 Fényes Elek: Magyarország geographiai szótára, mellyben minden város, falu és puszta, betürendben körülményesen leiratik. Pest, 1851. Сайт сельского уряду Топографична мапа Иновця Туристична мапа Иновця",rue,Random,,https://rue.wikipedia.org/?curid=2708,417,2708.0,['ru'],False,Random,Aléatoire
,Гыд (компютерный червак),"Гы́д авадь Уробо́рос - компютерный червак на операчнӯв сістемі Windows. == Информація == Изслідникы британьской фірмы BAE Systems Applied Intelligence зафіксовали у 2013-2014 роках шлюбовсаня уявленых припадкӯв подобенкы информаційных сістем приватных діл и державных установ Украйины компютерным черваком (из руткітом), якый они назвали «Гыд» (анґл. snake). Изслідникы из німицькой фірмы GData назвали сёго червака «уроборос», анґл. uroborus (також анґл. ouroborus - гадюка у ґрецькӯв міфолоґії, авадь анґл. sengoku и анґл. snark). На думаня изслідникӯв обох фірм, сись червак може быти споєный и быв сотвореный на основі червака Agent.BTZ, якый у 2008 році урази́в информаційны сістемы Централного Командованя ВС ЗША. == Назва == Даный пробник хыбливого програмного обезпечіня одержав разні назвы уд разных компаній, изокреме, вӯн изнамый ге: «Уроборос», анґл. uroborus, тоже анґл. ouroborus - гадюка у ґрецькӯв міфолоґії анґл. Sengoku и анґл. snark) анґл. Turla. == Удкликованя == Тоты даны суть часточно або цалком основаны на перекладі статі Змія (комп'ютерний хробак) на Украйиньскӯв Вікіпедії (чісло ревізії не было становлене).",rue,Random,,https://rue.wikipedia.org/?curid=21856,159,21856.0,['uk'],False,Random,Aléatoire
,Орден Бѣлого лева,"Орден Бѣлого лева, чеш. Řád Bílého lva - найвысше штатне вызнаменаня Чешской републикы, котре придѣлять президент републикы за выникаючы заслугы гражданам штату або чужоземным особам. Орден установленый в року 1922 и до року 1990 ся официално называв Чехословацкый орден Бѣлого лева. Од року 1994 орден мать нову, сучасну подобу. == Опис == Дѣлить ся на цивилну и военску групы. Цивилна мать на завѣсцѣ скрижованы палмовы голузкы, а военска - мечѣ. Дале ся дѣлить на пять клас. Ку первым двом приходить восемраменна лучовита стрѣберна звѣзда. Орден мать форму червеной пятьраменной звѣзды зоз стрѣберным двохвостым левом на серединѣ, а кажде рамено мать три шпицы, завершены золотыма кульками. На аверсѣ выписане гесло ""Pravda vítězí“, а в роках 1921-1961 были гербы пятьох части републикы: Чехы, Морава, Шлезия, Словакия, Подкарпатска Русь. Орден з ланцком ся удѣлять лем головам штатох. Чешскому президентови ся орден не удѣлять, але ся придавать автоматично на добу его президентства въедно з Орденом Томаша Гаррига Масарика, котрый мать наступный низшый ранг. Шпециалным рѣшѣньом парламента ся му годен придати доживотно. В роках 1922-1961 екзистовала ай медайла Бѣлого лева в двох класах: золота и стрѣберна. == Пантликы == Во святочных припадах ся мали вызнаменаня носити в повной парадѣ, в обычайных могли быти заступлены пантликами. == Жерела и одказы == State decorations of the Czech Republic. Czech President's Personal Pages. [перевірено 2022-02-14]. англ.",rue,Random,,https://rue.wikipedia.org/?curid=18389,224,18389.0,['ru'],False,Random,Aléatoire
,2001,"2001 рік подля ґреґоріаньского календаря - непереступный рік, котрый ся зачінав у понедїлёк. То є 2001 рік нашого лїточіслїня, 1 рік 3. тысячроча, 1 рік XXI. стороча, 1 рік 1-го десятьроча XXI. стороча, 2 рік 2000-х років. == Подѣи == 27. юн - быв благословеный Теодор Ромжа - русиньскый мукачовскый єпіскоп і мученик. 21. октобер - в Гливищах отворили памятну таблу Иоанникию Базиловичу, родаку села. == Умерли == 20. новембер - Василь Орос, слависта, диалектолог, фолклориста, педагог.",rue,Random,,https://rue.wikipedia.org/?curid=257,81,257.0,"['ru', 'uk']",True,Random,Aléatoire
,Мала етіка,"Мала етіка (укр. Мала етика) - книжка україньского філософа і оратора Миколы Овчарова. Опублікована в 2024 році. == Зміст == Мала етіка - філософско-етична праца Миколы Овчарова, котра розкрывать вічны етічны вопросы, такы як добро і зло, щастя, свобода, почливость ку собі і другым. Окрем того, автор обертать ся ку сучасным етічным выкликам, такым як толерантность, фемінізм, раціоналне споживаня, а тыж представлять етікет в діловім і особистім спілкованю, правила діґіталной комунікації і справованя в громадскых містах. Кажда глава кінчить ся даскількома порадами і етічныма вправами, котры поможуть чітателю вдосконалити етічны аспекты в каждоденнім жывоті. Книжка дає можливость задумати ся над складныма вопросами, котры не мають єднозначных одповідей, але їх обговоріня є ключом ку проґресу і розвою. Цільом книжкы є підпора взаємодії чоловіка на основах почливости із собов, сполочностьов, природов і Всесвітом - жебы досягнути гармонію і щастя. == Жерела и одказы == Офіційна страниця у Facebook",rue,Random,,https://rue.wikipedia.org/?curid=22471,149,22471.0,['uk'],False,Random,Aléatoire
,Слёзы,"Слё́зы, Слёза́ (лат. lacrima) - жыдкӯсть, уроблена слёзными желізами на змочованя и ухаріня поверхности ока. == Слёзоотворіня == При реві путёви всасованя и самотёка слёзы стікавут у нӯс, так ся отворявуть смолі, тым ся объяснят ош чоловік годен пудтягати смолі при реваню. Иппен слёзы ся отворявуть при роздражіню ока авадь кідь вас ""про́тягне"" (уд слова Про̄тяг), слёзоотворіня годно ити уд 3-5 минут (даколи и менше) до многых го̄дин. == Удкликованя == Тоты даны суть часточно або цалком основаны на перекладї статї Слеза на Російськӯв Вікіпедії (чісло ревізії не было становлене).",rue,Random,,https://rue.wikipedia.org/?curid=21389,90,21389.0,['uk'],False,Random,Aléatoire
,Саксен-Ваймар,"Са́ксен-Ва́ймар (нім. Herzogtum Sachsen-Weimar) - ґерцоґство у составови Священной Римской Рішы, єдно из Ернестиньскых Ґерцоґств. Держава у составі Священной Римской Рішы (до 1806 р.) Член Ринского Союза (из 1806 р.) Столиця Великого Ґерцоґства Саксен-Ваймар, и у кӯнци XVIII и зачатку XIX стороча центер Класической Німицькой Літературы - Ваймар. == Історія == Лейпциґськый Ро̄зділ У кӯнци XV стороча векша часть Тюринґії была у составі Курфӯрства Саксония . У 1485 році Западна Тюринґія і Саксония удойшли пуд власть князя Ернста. У 1804 році Карл Авґуст Ґерцоґ Саксен-Ваймара вступив у Велику Европейску Політику, женивши свого сына на сестрі Русского Императора Александра І. У 1806 році Ґерцоґство вступило у Ринскый Союз. У 1809 році Саксен-Ваймар і Саксен-Айзенах зъеденилися у Ґерцоґство Саксен-Ваймар-Айзенах. == Удкликованя == Тоты даны суть часточно або цалком основаны на перекладї статї Саксен-Веймар на Російськӯв Вікіпедії (чісло ревізії не было становлене)",rue,Random,,https://rue.wikipedia.org/?curid=21126,139,21126.0,['uk'],False,Random,Aléatoire
,Земплинска ширява,"Земплинска ширява, слов. Zemplínska šírava - преграда, рекреачна и хранена область в Михаловецком окресѣ в Кошицком краю и часточно в Собранецком окресѣ в Земплинѣ, друга найвекша водна плоха на Словаках по Оравской преградѣ. Окрем рекреации служить на заводньованя земледѣлскых готарьох и на регулацию Лаборця в припадѣ грозячой повѣни. На берегах Земплинской ширявы розмѣщены сѣм рекреачных зон. == Полога == Земплинска ширява зачинать ся о 3 км на сѣверовосток од Михаловець, одкаль дорога ІІ. класы ч. 582 веде через рекреачны зоны и села Бѣла гора, Винне, Калужа, Клокочов, Кусин, Йовса. == История == Земплинска ширява была выставлена в роках 1961-1965, тогдышне главне назначѣня было земледѣлске и протиповѣньове. Але по первой сезонѣ указав ся великый интерес о рекреацию. В року 1968 Земплинску ширяву навщивили 1/2 млн людей, а в другой половцѣ 1970-х - над 1 млн особ рочно. Од другой половкы 1980-х розвой хемкомбината Хемко Стражске, котрый выпущав одпады до Лаборця поклав зачаток упадку рекреачной популарности Земплинской ширявы. Далшый упадок настав по падѣ комунистичного режиму в року 1898. В зачатку 21. ст. рочна навщивность была лем 200 тыс. особ. В сучасности ся ситуация зачала поступно вылѣпшовати. == Жерела и одказы == Хранена область Zemplínska šírava слов. Тоты даны суть часточно або цалком основаны на перекладї статї Zemplínska šírava на словеньскій Вікіпедії.",rue,Random,,https://rue.wikipedia.org/?curid=13337,215,13337.0,['ru'],False,Random,Aléatoire
,14. апріль,"14. апріл - 104. день рока (105. в переступнім роцї) в ґреґоріаньскім календарю. До кінце рока оставать 261 днїв. == Подѣи == 1865 - атентат на Президента США Абрагама Линколна, наслѣдком котрого умер другый день рано. == Уродили ся == 1629 - Гюйґенс, Христіан, нидерландьскый механік, фізик, математик, вынаходник и астроном. 1911 - Теодор Ромжа, русиньскый мукачовскый єпіскоп і мученик. == Умерли == 1759 - Ґеорґ Фрідріх Гендел, нїмецькый музичный складатель. 1930 - Владимир Маяковскый, ведучый русскый поет револуции 1917 и первого пореволучного периода, футуриста. == Жерела и одказы == Хроника: //Всемирная история в датах и событиях. Москва: ОАО Изд-во «Радуга», 2002 ISBN 5-05-005005-7 - Chronologie universelle/ Paris: Larousse, 1997 ISBN 03-521229-0 русс.",rue,Random,,https://rue.wikipedia.org/?curid=68,116,68.0,['ru'],False,Random,Aléatoire
,11. януар,"11. януар - 11. день рока в ґреґоріаньскім календарю. До кінце рока оставать 354 днїв (355 днїв в переступнім роцї). == Уродили ся == 1807 - Езра Корнелл, америцкый бизнисмен, вынаходник, меценаш. == Умерли == 1877 - Янко Матушка, словацкый поет романтизма, писатель, новинарь, автор текста словацкой гимны 2008 - Едмунд Гиллари, алпиниста, выгледователь и меценаш. 2009 - Милан Руфус, вызнамный словацкый поет, есеиста, литературознатель, товмач. 2020 - Ян Пловайко - полковник чешского войска, ветеран Другой свѣтовой войны, носитель найвысшой награды Чешской републикы, Ордена Бѣлого лева.",rue,Random,,https://rue.wikipedia.org/?curid=2185,89,2185.0,['ru'],False,Random,Aléatoire
,18. децембер,"18. децембер - 352. день рока (353. в переступнім роцї) в ґреґоріаньскім календарю. До кінце рока оставать 13 днїв. == Подѣи == 1787 - Ню Джерзи вошов до США яко третий штат. == Родили ся == 1878 - Й.В. Сталин - вождь СССР в роках 1927-1953. 1908 - Николай Грицак - лінґвіста, зоставитель ґіґантського Русинського Словаря, матеріал для котрого збирав 50 рокув. 1921 - Яромир Горжец, чешскый поет, писатель, новинарь и публициста. 1934 - Николай Макара - історік, етнолоґ. == Умерли == 1997 - Михайло Молнар, педагог, фолклорист и прозаик, културный дѣятель.",rue,Random,,https://rue.wikipedia.org/?curid=123,92,123.0,"['ru', 'uk']",True,Random,Aléatoire
,Плач,"Плач є спроваджаючій яв дакотрых емоцій, передовшыткым смутку. Плакати годен але і про боль або почутя стеку, безнадїї, а і силной радости. Про плач є тіпічна характерістічна міміка і течіня слыз. Слызы обсягують ендорфін утишуючій боль і стресовы гормоны, змыслом плачу є упокоїня чоловіка. Плач выкликує в околицї сочутя і жаль, значіть же мать ай сіґналну функцію. Не кажде слызїня є плач - як прийде к зранїню або пошопаню ока, пак то не є плач. Вшыткы ссавцї мають слызы про звогчованя поверьхнї ока і выплавлёваня брудноты, але очівісно лем чоловік є способный плакати. Нахылность про плач у каждого чолоціка залежыть од културы, віку і поглавя: дїти плаюуть частїше, жены середнї плачуть веце як хлопі, тыж старшы люде мають міру про плач низше. Тыж сполоченьска толеранція плачу ся в різных обладтях різнить - в Европі ся наприклад хлопі намагають утисковати і плачуть лем при дуже жалостных подїях. За дакотрых душевных порухах приходить плач без прічіны. У істерії може плач тырвати і дакілько годин. == Повязаны статї == Слёзы Істерія Смуток Сміх Боль == Література == Тоты даны суть часточно або цалком основаны на перекладї статї Pláč на чеській Вікіпедії.",rue,Random,,https://rue.wikipedia.org/?curid=6262,188,6262.0,['uk'],False,Random,Aléatoire
,Ґо (бавка),"Ґо (кит. трад. 圍棋, спр. 围棋, піньїнь wéiqí, кор. 바둑падук; яп. 囲碁, іґо) - стародавня китайська стратеґічна настольна бавка для двох учаснику, май розширена в країнах Восточної Азії. Бавка появила ся у Китайови бульше 2. тисяч году назад. Професійно в ґо бавлят пару тисяч людий, орґанізованых у професійні лігы, які сут в Японії, Китайови, Южнуй Кореї и на Тайваньови. На аматорському уровньови в ґо бавлят міліоны чоловік в Азії тай у всьому світови. В Японії, де бавка стала май популярнов, она є частинов традиційної культуры и рахуют ї, як бавку самураю. Именно з Японії бавка популізувала ся на Запад у другуй половині XX. стогудя. == Удкликованя == Тоты даны суть часточно або цалком основаны на перекладї статї Ґо (гра) на україньскій Вікіпедії.",rue,Random,,https://rue.wikipedia.org/?curid=21301,122,21301.0,['uk'],False,Random,Aléatoire
,Жовтогрудка,"Жовтогрудка (Serinus canaria) є вид меншого птаха з родины вюрковых. == Опис == Довжка тїла: 12,5 цм Довжка крыла: 71-77 мм Вага: 15-20 ґ Жовтогрудка мать верьхню часть тїла і бокы буро лінькованы. Самець мать жовто зелену голову і грудь, тварь і надочну смужку. Гудзіця є сыто жовта, спід білаво світлый. Саміця є зафарблена подобно але фарбы суть менше выразны, голова є сивіша і грудь насподї менше жовта. Молоды птахы суть буры з тмавшым закалїнём.. == Еколоґія == Жовтогрудка жыє іщі днесь на Канарьскых островах, Азорах і Мадеірї. Тіпічным біотом суть загороды, виніцї і кряковы збоча. Ёго спів є приємне цверликаня, котре але не годен порівнати із співом днешнїх шляхтеных жовтогрудок. Гнїздить в лїсовых країнах бо про успішне гнїздїня потребує стромы або крякы. Гнїздо будують векшынов саміцї з моху і конариків і стелять го світлым матеріалом і білыма волокнами. Дико жыючі жовтогрудкы жыють в часї гнїздїня в парах, в далшій части рока але творять ґрупы аж з пятьдесят екземпларів, припадно і веце. == Курта історія удомашнїня == Жовтогрудка признавана за найдовше удомашненого клїткового птаха. Чолові доместіковав другы виды птахів, наприклад куркы правда уж давно, але добывав їх все лем з природы. Аж жовтогрудку зачав в клїтках і одхововати. Мусило то быти выгодне, практічне і выносне. Тоты условія были у жовтогрудкы сповнены і зачала так історія ховательства птахів, окрем того і історія охраны природы, бо без хову в заятю бы жовтогрудка в своїй домашнїй країнї асі не пережыла. == Референції == Тоты даны суть часточно або цалком основаны на перекладї статї Kanár divoký на чеській Вікіпедії.",rue,Random,,https://rue.wikipedia.org/?curid=5697,255,5697.0,['uk'],False,Random,Aléatoire
,Быстрый (комунна),"Быстрый, Бістра (рум. Bistra) - комунна у Повітови Мараморош, Румыния, у комунну входять такі села: • Быстрый (1316 людий) - адміністративный центр комунны. • Вышавска Долина (1646 людий). • Вышавска Красна (1461 людий). == Обывательство == На 2002 рӯк у комунні жило 4423 людий, из них: Русины - 4019 (90,9%) Румыны - 400 (9%) Мадяры - 3 (0,1%) Німці - 1 (<0,1%) == Удкликованя == Тоты даны суть часточно або цалком основаны на перекладї статї Бістра (комуна, Марамуреш) на Украйинськӯв Вікіпедії (чісло ревізії не было становлене).",rue,Random,,https://rue.wikipedia.org/?curid=21404,86,21404.0,"['ru', 'uk']",True,Random,Aléatoire
,Швабахер,"Швабахер, нѣм. Schwabacher -готичный заокругленый ламаный тип писма, котрый быв вывинутый в XV. сторочу на основѣ писма текстура. Швабахер скоро по вынайджѣню книгопечатаня около року 1467 достав найвекше хоснованя в нѣмецкых краях. В XVI. сторочу вычеряв го новшый тип писма фрактура. Але де факто швабахер хосновали аж до половкы XVIII. стороча, коли го вытѣснила латинка. == Интересне == В добѣ нацизма в Германии тип писма швабахер быв выголошеный за нежаданый и мав быти цѣлком елиминованый (тайный оббѣжник Мартина Бормана з дня 3. януара 1941), понеже, рекомо, мать жидовске походжѣня (Schwabacher Judenlettern). == Жерела и одказы == Ottův slovník naučný. Illustrovaná encyklopaedie obecných vědomostí. Díl 1-28. Vyd. J. Otto. V Praze, 1888-1909. Révai nagy lexikona. 1-21. köt. Révai Testvérek Irodalmi Intézet Részvénytársaság, Budapest. 1911-1935. Burke, Christopher (1998), Paul Renner: the Art of Typography, New York: Princeton Architectural Press, pp. 165-167, ISBN 978-1-56898-158-1 Google-books",rue,Random,,https://rue.wikipedia.org/?curid=14735,145,14735.0,['ru'],False,Random,Aléatoire
,Поповзень,"Поповзень (Sitta europaea) є малый вид співака з родины поповзенёвых (Sittidae). == Опис == Поповзень є великый приближно дас як воробель, росте до довжкы 13-14,5 цм, роспятя крыл мірять 23-27 цм а важыть коло 23 ґ. Матз завалисте тїло, курты ногы, хвіст і карк, велику голову і шыловитый дзёбак. Верьх головы і тїла є сивосинїй, пірка лїтаня суть тмавы. Чорна смуга, як ся тягне од корїня дзёбака кріз око аж к тылу бывать у саміць дакус узша. Лице і горло суть білавы, спід жовтопомаранчовый (у северо- а выходоевропскых популацій вілый), бокы і спіднї кровкы хвоста начервенїлы, у самця велми тмавы, очі чорны а ногы жовтопомаранчовы. Лїтать швыдко і шыковно в плохых вовнках. Вавить голосныма писканями і мягкішым синицёвым ""сіт сіт“. Спів є трилковый, в базї звучіть як ""квіквікві...“. == Росшырїня == Поповзень є росшыреный на россяглій теріторії Евразії а в северозападній Африцї (т.є. мать палеарктічне росшырїня). Є сталый. Творить ряд підвидів. Стримує ся переважно в листяных а змішаных лїсах зо старыма стромами, жыє тыж в загородах і містьскых парках. Найбогатше ся находить в низинах, у высшых надморьскых вышках жыє уж рідше. == Еколоґія == Іде о теріторіалный вид, якый ся шторік вертать на тоты самы гнїздовиска. Добрї ся рушать по стромах, як єдиный европскый співак ай долов головов. Страву, яку творить особливо дрібна хробачіна, выглядавать в щербинах скоры стромів, або тїсно під нёв. В зимі ся жывить головно насїнями, часто навщівлять кормитка вєдно зо синицями. Цїлорочно собі навеце робить засобы, котры пак поступно выглядавать. Гнїздить раз за рік од марца до юна в дутинах стромів, найчастїше выдзёбаных даякым дятлёвым птахом (не одвергне ани будьку), окремо пак в старых дубах. Кідь є вступна дїра дуже велика, замурує єх часточно глинов, жебы днука не міг войти жаден векшый вид. Дутину стеле переважно кусами сосновой або дубовой скоры. В зношцї бывать 5-9 білых, буро флякастых, 19,6 x 14,7 мм великых яєць, на котрых сидить сама саміця 14-17 днїв. Молодята гнїздо опущають по далшых 22-25 днях. === Референції === Тоты даны суть часточно або цалком основаны на перекладї статї Brhlík lesní на чеській Вікіпедії.",rue,Random,,https://rue.wikipedia.org/?curid=5816,343,5816.0,"['uk', 'ru']",True,Random,Aléatoire
,1799,"1799 рік подля ґреґоріаньского календаря - непереступный рік, котрый ся зачінав у віторок. То є 1799 рік нашого лїточіслїня, 799 рік 2. тысячроча, 99 рік XVIII. стороча, 9 рік 10-го десятьроча XVIII. стороча, 10 рік 1790-х років. == Подѣи == 9. новембер - Наполеонов переворот. == Уродили ся == 23. децембер - Карл Брюллов, русскый малярь и рисовач. == Умерли == (датум непознатый) - Иван Пастелий, русинскый церковный и културный дѣятель, педагог, каноник, историк, поет. 14. децембер - Джордж Вашінґтон - першый презідент США.",rue,Random,,https://rue.wikipedia.org/?curid=122,84,122.0,['ru'],False,Random,Aléatoire
,Конолфинген,"Конолфинген, нѣм. Konolfingen - комунита з обывательством над 5 тыс. особ (2018) в Швайцу, в округу Bern-Mittelland кантона Берн. == История == Комунита Конолфинген взникла в року 1933 злучѣньом комуниты Гизенштайн и комуниты Шталден в Емменталу. Але еще скорше, в року 1864 на желѣзничной линии Берн-Лангнау была отворена штация Конолфинген-Шталден, што дало зачаток економичному розвою. == Вызнамны родаци == Фридрих Дюрренматт (1921-1990), нѣмецкоязычный драматик и прозаик. == Жерела и одказы == Официална веб-сторонанѣм. Ständige Wohnbevölkerung nach Staatsangehörigkeitskategorie Geschlecht und Gemeinde; Provisorische Jahresergebnisse; 2018. Federal Statistical Office. 9 April 2019. [перевірено 2021-01-04]. нѣм. Willi Blaser (18.02.2014). ""150 Jahre Eisenbahn Konolfingen"" Teil 1: Gustav von May lockte Bahn und BAMG. Bern-Ost. [перевірено 2021-01-04]. нѣм.",rue,Random,,https://rue.wikipedia.org/?curid=17411,115,17411.0,"['ru', 'bg']",True,Random,Aléatoire
,Новоселиця (Межгорскый район),"Новоселиця - село в Межгорском районѣ Закарпатской области Украины. == Днешность села == Село оддалене 23 км од Межгорья. В нижном конци села злитьем меншых поточков зачинать ся поток Голятинка, приток рѣчкы Рѣка. Село умѣстнене под галицков границев, на другой сторонѣ котрой лежить село Ялинкувате, оддалене около 15 км з перепадом высот дорогы около 200 м. Од центра Новоселицѣ до желѣзничной штации Воловець - 55 км. Середня надморска вышка 675 м. Найвысша точка над селом - Чорна Рѣпа (1285 м), находить ся на Ивано-Франковской граници. Примѣрно в едном километрѣ од Чорной Рѣпы на сѣверо-восток лежить верх Ровный (1276 м), де стыкають ся границѣ трех областей: Закарпатской, Ивано-Франковской и Львовской. Новоселиця занимать площу 42 км², з чого 17 км² - сѣнокосы и паствиска, 5 км² - ораниця. Обывательство подля списованя-2001 чинить 1054 особы. Поштовый индекс - 90013. Телефонный код - 3146. Адрес сельской рады: 90013, Закарпатська обл., Міжгірський р-н, с. Новоселиця, 147. == История == В писемных жерелах село упоминать ся року 1599, тогды называло ся Вышный Голятин (Felseo Holyatyn). Року 1715 упоминать ся яко Новый Голятин (Ujholyatin). Село основали землепанскы роды Бѣлкейов и Долгайов. Року 1910 в селѣ были 1064 обывателѣ, з того Русины - 898, Нѣмцѣ - 156, Мадяре - 9, иншы - 1. Подля вѣры: грекокатолици - 906, израелиты - 157, иншы - 1. В селѣ находить ся грекокатолицка церковь св. Михаила, освячена року 1851, матрику ведуть од року 1760. Мадярска назва Tarújfalu повела ся од року 1904, коли реализовали урегулованя назв сел. До Трианона село административно належало ку Воловскому округу (Ökörmezői járás) жупы Мараморош (Máramaros vármegye). Року 1930 в селѣ было 1155 жителей, з них Русинов - 930, Евреев - 181, Чехов и Словаков - 20, Нѣмцьов - 1, иншых - 23. Грекокатоликов - 929. В селѣ быв нотарскый уряд. Была четыриклассна руська школа. За «другых Мадяров» (1939-1944) веце як 60 людей из села утѣкли до Совѣтского Союзу. Червена армия пришла в село 13. октобра 1944. Року 1969 в селѣ жило 1258 людей. Была розмѣщена централна управа колгоспу «Перемога». В Новоселици были зачаточна школа, восямрочна школа, клуб, болниця на 15 постелей. == Заимавости == Подля дакотрых жерел, в околици села находять ся слѣды едной давной шахты, такого типа, в якых добывала ся соль еще за доб римлянскых в давной Дакии, до котрой належав и Мараморош. Были то ямы, до 40 м глубокы, 4-8 м широкы и 15-30 м довгы. Тот способ добываня соли удержав ся до середновѣку. == Жерела == Достал Я. Підкарпатська Русь. (Закарпаття періоду Чехословацької республіки 1919-1938). Ужгород, 2014. Тронько П. и др. (ред.). Історія міст і сіл Української РСР. Том 7. Закарпатська область. Київ, 1969. С. 374. A történelmi Magyarország atlasza és adattára 1914 ISBN 963 85683 3 X Dr. Jiří Král. Podkarpatská Rus. V Praze, nákladem vlastním, 1924. == Одказы == Достал Я. Підкарпатська Русь (Закарпаття періоду Чехословацької республіки: 1919-1938) pdf ISBN 978-966-671-374-5. [1] Мапа высот в околици [2] Тронько П. и др. (ред.). Історія міст і сіл Української РСР. Том 7. Закарпатська область. Київ, 1969. [3] Церковь в Новоселици (фото)",rue,Random,,https://rue.wikipedia.org/?curid=10697,501,10697.0,['ru'],False,Random,Aléatoire
,Монґольска ріша,"Монґольска ріша была другов найвекшых ріш в історіях людства. Екзістовала в 13. і 14. сторочу і в добі свого найвекшого розмаху овладала теріторії о плосї 33 000 000 км2 (22 % сушы). Під монґольсков владов жыло коло 100 міліонів жытелїв. Монґольска ріша выникла в роцї 1206, коли Темуджін зъєднотив роскыршены монґольскы кменї і став ся Чінґізханом (""найвысшым пановником""). Чінґізхан започав могутнов експанзіёв, при котрій была добита Китай, Середня Азія, Перзія, Кавказ і Выходна Европа. В роцї 1241 ся монґольскы войска находили і на Мораві і в Угорьску. Монґолы ся тыж пробовали добити Індію, Японію, Яву і Еґіпет, але безуспішно. При монґольскых атаках вмерло веце як 40 міліонів людей.",rue,Random,,https://rue.wikipedia.org/?curid=4706,108,4706.0,['uk'],False,Random,Aléatoire
,Есей,"Есей, фр. essai - проба, шкица - прозове писаня филозофского, литературного, историчного, публицистичного або иншого характера, выкладаючое в емотивной, невязаной формѣ розмышляня автора. Есей може быти аналитичный, интерпретачный або критичный але е невеликого розсягу и говорить о темѣ зоз субъективного и часто ограниченого погляду, кедь бы сьме го хотѣли поровнати з научнов роботов. == Авторство термина == Термин есей установив Монтень в 16. ст., а перед ним подобного рода писаня называли трактатами. == История вывину == До найдавнѣйшых писань такого рода належали трактаты Святого Августина з 4-5. ст. але они были, як христианска литература обвыкло, барз дидактичны. Аж в добѣ Ренесанции, коли выросла вага индивидуалности, вывинула ся флексибилна и замѣрно недзбала и пружна форма есея, котру Монтень допрацовав до совершенства. Идеал Монтеня быв освоеный и приятый его наступниками на цѣлы столѣтя. Тот идеал понукав етичну норму чоловѣка толерантного, недогматичного, влюдного ку свому социалному окружѣню. == Жерела и одказы == Essay. Encyclopaedia Britannica англ. Жеребило Т. В. Словарь лингвистических терминов. Изд. 5-е, исправл. и дополн. Изд-во «Пилигрим». Назрань, 2010. русс..",rue,Random,,https://rue.wikipedia.org/?curid=12745,172,12745.0,['ru'],False,Random,Aléatoire
,Козмонавтика,"Козмонавтика, од козмос и гр. ναύτιλια nautilia плаваня, вандровка - умѣня навигации в козмосѣ, комплекс наук и технологий, потребных про выгледованя и освоеня козмоса на хосен людства. В англозычных жерелах хоснують еквивалентный тому термин астронавтика, англ. astronautics. Зачатком козмонавтикы быв штарт первого штучного сателита Земли 4. октобра 1957 (СССР). == Астронавтика и аеронавтика == Козмонавтика тѣсно звязана з аеронавтиков (воздухоплавбов ), або авиатиков, уже прото, же выход земного козмичного апарата в козмос и его навернѣня на Землю подлягають законам аеродинамикы. Подобно до аеронавтикы, в козмонавтицѣ строгы ограничѣня масы, екстремны теплоты и вонкашны силы выжадують шпециалны рѣшѣня, але в козмичном летѣ, што ся одбывать за границями атмосферы, аппарат и обсада мусять еще пережити высокый вакуум, козмичне зарѣня, иншы небезпечности. З того выплывать, же кандидаты на козмонавтох суть найчастѣйше выбираны з числа пилотох бойовой авиации. == Проблемы козмонавтикы == Главныма проблемами, котры рѣшать козмонавтика, суть: теории козмичных летох - вырахункы траекторий тай инше; конштруованя ракет, ракетовых моторох, палубных систем ряджѣня; конштруованя автоматичных станиць и козмичных лоди, научных пристройох; переведжѣня траекторных мѣрянь, организация и забезпечѣня орбит, станиць и апаратуры; вывой медицинско-биологичных палубных систем про животны потребы обсады, компензация неприязнивых факторох про людскый организм (многократне затяжѣня, безваговость, зарѣня и др.); меджинародне правне регулованя проблем хоснованя козмичного простору и планет; козмодромы, поземны службы. == Принос козмонавтикы == Дякуючи вывою козмонавтикы: люде достали новы знаня о планетах и вселеной; козмичны администрации отворили вельо новых робочых мѣст и прислужили ся розвою наук и технологий; вывинуты сателиты про мониторинг поземных явох, военску безпечность, глобалну навигацию, телекомуникацию, метеорологию. == Жерела и одказы == Прохоров А. М. (гл. ред.). Большой энциклопедический словарь. Москва: Советская энциклопедия, 1993. 1630 с. ISBN 5-85270-015-0. What is Astronautics? //WiseGeek англ.",rue,Random,,https://rue.wikipedia.org/?curid=13931,278,13931.0,['ru'],False,Random,Aléatoire
,Гайворон,"Гайворон, тыж грач (лат. Corvus frugilegus) - великый вороновый птах. == Опис == Великый дас ги ворона, росте до 45-47 цм, важыть 200-625 ґ і роспятя крыл мірять 81 - 94 цм. Тїло мать зароснуте тмавым пірём, яке мать в яснім сонячнім світлї характерістічный металовый надых, выразно суть на ёго тїлї тырчачі пірка на ногах і міцный, сивобурый дзыбак, котрого корїнь мають дорослы екземплары світлый і неопіреный, з чім го годен добрї одлишыти од далшых середоевропскых вороновых співаків. Молоды птахы але мають згруба аж до шестого місяця корїнь дзёбака опіреный. == Росшырїня і чісленость == Гайворон мать дуже россяглый ареал росшырїня і належыть к найросшыренїшым і найчіселнїшым европскым вороновым птахам (лем европска популація рахує дас 20-35 000 000 екземпларів). Практічно ся находить в цїлій Европі з вынятком северной части Шкандінавії і Ісланду і в шырокім пасї од западной Азії аж по выходне прибережа Японії. В роках 1862-1874 быв інтродукованый тыж на Новый Зеланд, де ся але в сучасности находить уж лем рїдко. Переважно є переселивый, в зимі звычайно міґрує лем на куртшы оддалености. == Еколоґія == Належыть міджі силно сполоченьскы птахы. В мімогнїзднїм часї ся находить в чісленых ґрупах, на сполочныйх становищах ся многораз згромаждюють і десять тісячі птахів. Є тіпічный вчыткопожераючій, выглядавать переважно глисты, хробакы і ларвы, одпадкы, в меншій мірї жере і овоцины і пташачі яйця, годен уловити і меншых ссавцїв. Многораз быв уж збаченый коло морьского прибережа, де їмать переважно водяны хробакы і слимакы. Через зиму любить навщівляти складкы одкаду і центры міст. Гайворон є релатівно голосный вид. Часто ся озывать глубокым ""крааа-крааа“, ""кро“ або куртым ""ґаґ“. Гнїздить в колоніях. Величезне, неуправене гнїздо з конарїв будує справила на верьхах стромів і бігом апріля до нёго кладе 3-5 світло бурых, 39,1 × 27,9 мм великых яєць з тмавыма фляками. На їх інкубації, яка тырвать дас 16-18 днїв, ся дїлять лем саміцї; самцї на яйцях не сидять, але по цїлый час зганяють про саміцї їджіня. Молодята суть опірены по 32-33 днях і поглавно доростатють уж коло 1. рока жывота. Середня довжка жывота гайворона у вольній природї є веце як 15 років, затля найстарпый вольно жыючій екземплар ся дожыв цїлых 22 років. == Гайворон і чоловік == Тыж як кавка або ворона мать ай гайворон вызначне заступлїня в народнім фолклорї. уж од давных часїв выступує в добовій літературї і малярьстві і в давнинї быв обще браный як сімбол смолы, зказы, напастї, приходячой зимы і біды. == Підвиы == Гайворон ся находить цїлково в двох підвидах: C. f. frugilegus - Европа і западна Азія. C. f. pastinator - решта Азії. == Жрідла і референції == Тоты даны суть часточно або цалком основаны на перекладї статї Havran polní на чеській Вікіпедії. ARKive",rue,Random,,https://rue.wikipedia.org/?curid=5517,440,5517.0,"['uk', 'ru']",True,Random,Aléatoire
,1821,"1821 рік подля ґреґоріаньского календаря - непереступный рік, котрый ся зачінав у понедїлёк. То є 1821 рік нашого лїточіслїня, 821 рік 2. тысячроча, 21 рік XIX. стороча, 1 рік 3-го десятьроча XIX. стороча, 2 рік 1820-х років. == Уродили ся == 10. януар - Янко Матушка, словацкый поет романтизма, писатель, новинарь, автор текста словацкой гимны 4. юн - Аполлон Майков, русскый поет. 20. юл - Карой Мейсарош, мадярскый новинарь, правник, историк. што писав и о Русинах. 11. новембер - Федор Достоєвскый - російскый писатель і філозоф. 28. новембер - Николай Некрасов, класик русской поезии, поет и публициста. 12. децембер - Гюстав Флобер, основателя реалистичной школы во французской литературѣ. == Умерли == 18. октобер - Иоанникий Базилович, первый карпаторуськый историк, протоигумен Мукачовского Василианского монастыря.",rue,Random,,https://rue.wikipedia.org/?curid=135,126,135.0,['ru'],False,Random,Aléatoire
,5. авґуст,"5. авґуст - 217. день рока (218. в переступнім роцї) в ґреґоріаньскім календарю. До кінце рока оставать 148 днїв. == Подѣи == 1772 - в Петербургу (быв 25. юл Юлианского календаря) Россия, Австрия и Пруссия подписали договор о роздѣлѣ Польщи; при тому Россия достала землѣ днешной восточной Бѣлоруси, Австрия - Галичину по Збруч, а Пруссия сѣверну Польщу == Уродили ся == 1877 - Антоний Бобульскый, писатель, драматик и выдаватель на Подкарпатской Руси. 1912 - Силвестер Саламон, священик и поет з войводинскых Русинох 1930 - Нил Армстронг, америцкый астронавт, первый чоловѣк, што выступив на Мѣсяць. == Умерли == 1995 - Кирил Галас, поет, педагог, лингвиста, литературознатель",rue,Random,,https://rue.wikipedia.org/?curid=2334,105,2334.0,['ru'],False,Random,Aléatoire
,Ґвінея,"Ґвіне́я (фр. Guinée), офіціално Република Ґвіне́я (фр. République de Guinée) - держава в Западнуй Африці на березі Атлантічного океану. Має границі из Ґвінейов Біссау, Сенеґалом, Малі, Кот-д’Івуаром, Ліберійов и Сієрров Леоне. Столиця Ґвінеї є Конакрі. Жителі сут збулша мусулмане (дас 85% населеня). Ґвінея має булше як 20 містных етнічных ґруп. Офіціалным языком є французькый. Економіка країны зависит майбулш уд земледілства и добываня мінералув. Ґвінея є другый у світі выробник боксіта, ид тому має богаті запасы діамантув и золота.",rue,Random,,https://rue.wikipedia.org/?curid=9487,81,9487.0,['uk'],False,Random,Aléatoire
,Укріпленый район,"Укрі́пленый райо́н (УР) - район авадь полоса містности, оснащены системов довгодержных и полёвых строёк у поєднанні из разными инженерными загородами тай пудготовлені на довгу и уперту оборону спеціално призначеными вӯйськами самостойно авадь у взаємодійству из общевойськовыми частями. У даякых припадках УР годен обороняти ся леш общевойськовыми вӯйськами. == Иппен позерайте == Кріпость Бастіон Равелін Плацдарм Инженерны вӯйська Мінно-зрывні загороды == Удкликованя == М.В. Ющенко. Укріпленый район // Енциклопедія історії Украйины : у 10 т. / редкол.: В. А. Смолій (голова) тай инн. ; Институт історії Украйины НАН Украйины. - К. : Научна думка, 2013. - Т. 10 : Т - Я. - С. 222. - ISBN 978-966-00-1359-9. Радянська військова енциклопедія. «ТАШКЕНТ» - ЯЧЕЙКА» // } / Маршал Советского Союза Н. В. ОГАРКОВ - председатель - М. Т. 8. - 688 с. - ISBN 00101-150. русс. Строительный фронт у годы Великой Отечественной войны",rue,Random,,https://rue.wikipedia.org/?curid=22490,142,22490.0,"['ru', 'uk']",True,Random,Aléatoire
,Аперітіф,"А́перітіфы (фр. apéritif, ['apeʁitif] высловность) сут алкоголні напої, котрі ся подавут перед їдіньом, обы стимуловати апетит. Обычно аперітіф сухый, а не солодкый. Часто ги аперітіф хоснувут вермуты, шампанськоє вино, пастіс, джін, узо, фіно, амонтіядо авадь иншакі варіанты сухого шері. Аперітіф ся годен подавати из малов закусков, котра ся їст перед основным їдіньом - ордывром (фр. hors d'oeuvre ци анґл. appetiser) авадь ищи меншов його верзійов - амуз-бушом (фр. amuse-bouche). Прикладами такого сут крекеры, сыр, паштет, кіш авадь оливкы. == Етимолоґія == Термін а́перітіф має французькоє походжіня; фр. apéritif, (МФА: ['apeʁitif]) походит уд лат. aperitīvus ""удкрытя“ уд лат. aperīre ""удкрывати“. У французькому языкови є ай колоквіална куртанка apéro (МФА: [a.pe.ʁo]). == Історія == Аперітіфы екзистувут маймало уд пятого стороча нашої еры, як указує фраґмент из ""Філокалії“: ""Людьом, котрі хотят дисципліновати полові орґаны, варта не пити тоты штучні суміші, котрі ся кличут ,аперітіфы‘ - так ся тримле, ож они удкрывавут путь у жолудок про послідувучоє їдіня.“ У 1796. рокови турінськый винороб Антоніо Карпано унайшов сучасный вермут. Аперітіфы дустали шыроку популарность у 19. сторочу в Італії, де їх подавали у мовдных кафе у Туріні, Римі, Ґенові, Флоренції, Мілані тай Венеції. Аперітіф ""Дубонне“ (фр. Dubonnet) быв унайденый у 1846. році у Франції хеміком Жозефом Дубонне про полегшеня приятя хініна против маларії. Лікарство было поквасным, зато ун розробив формулу из трав и спецій, котра бы пригасила острый смак хініна - у резултаті тото быв натулко читавый успіх, ож удтовды формулу файно сокотят. Катуны Французького чужоземного леґіона хосновали ""Дубонне“, обы ужыти у Сівернуй Африці, де бушовали маларійні комарі. Аперітіфы стали дуже популарні у Европі тай из часом перейшли Атлантичный океан - до 1900. року они стали частым явліньом ай у США. === Франція === У Франції выбор аперітіфув залежит на реґіон: на юзі крайины популарный пастіс, у Нормандії ""Калвадос“, на востоці ""Кремант д’Алзас“. Кромі того ся подавут як аперітіфы вина тай конякы. Коктейл кір, знамый ай як ""Блан-кассі“ тото пошыреный аперітіф, чиненый из крема де кассі (лікыра из чорної смородины) тай білого вина ги бурґонь аліґот. Є щи варіація сього коктейла з назвов ""кір роял“, у котруй білоє вино замінено на шампанськоє. Просто погар черленого вина ги ""Божоле нуво“ тоже годно быти аперітіфом, уєдно наприклад из амуз-бушом. === Італія === У Італії роль аперітіфа (іт. aperitivo) часто сповнявут вино вадь вермут. Кромі того сут популарні мартіні, апероль шпріц и кампарі з солодков водов. === Восточноє Середземноморя === У восточному Середземноморьови, на Балканах як аперітіфы хоснувут місні алкоголні напої, наприклад арак, узо, ракію, котрі ся подавут из морепродуктами ци мезе. === Британія тай Ірландія === У Великуй Британії й Ірландії традиційныма аперітіфами сут шері тай сухоє вино Мадейра. == Читайте ай == Діжестіф",rue,Random,,https://rue.wikipedia.org/?curid=23046,443,23046.0,['uk'],False,Random,Aléatoire
,1948,"1948 рік подля ґреґоріаньского календаря - переступный рік, котрый ся зачінав у четверь. То є 1948 рік нашого лїточіслїня, 948 рік 2. тысячроча, 48 рік XX. стороча, 8 рік 5-го десятьроча XX. стороча, 9 рік 1940-х років. == Подѣи == Пустили в обіг нїмецьку марку. == Уродили ся == 13. апріль - Михаил Шуфутинськый, совітськый, америцькый и російськый естрадный співак. 17. юл - Юрко Харитун, учитель, збератель русинского фолклору, русинскый поет в Словакии. == Умерли == 11. фебруар - Серґей Михайлович Ейзенштейн - російскый режісер. 15. фебруар - Методий Трохановскый, лемковскый учитель и сполоченскый дѣятель. 13. май - Василий Такач, грекокатолицкый священик и первый епископ Русинской Грекокатолицкой Церкви США. 3. септембер - Едвард Бенеш) - політік, презідент Чеськословеньской републікы у рокох 1935-1938 і 1945-1948. 20. септембер - Гавриил Костельник, священик, педагог, писатель, филозоф, закладатель литературы и литературного языка Русинох Сербии, сполоченскый дѣятель украинской ориентации.",rue,Random,,https://rue.wikipedia.org/?curid=215,144,215.0,['ru'],False,Random,Aléatoire
,13. фебруар,"13. фебруар - 44. день рока в ґреґоріаньскім календарю. До кінце рока оставать 321 днїв (322 днїв в переступнім роцї). == Подѣи == 1984 - по смерти Юрія Андропова новым ґенералным секретарём ЦК КПСС ся став Константин Черненко. == Уродили ся == 1871 - Леся Украинка, найпознатѣйша украинска поетка, драматичка, прозаичка. 1923 - Гавриил Мирошай, диригент и хормайстер Старославянского грекокатолицкого катедралного хору св. Йоанна Хрестителя в Пряшовѣ. 1979 - Андерс Брейвік, норьскый ултраправый неонацістьскый тероріста. == Умерли == 1795 - Георгий Конисскый, православный просвѣтитель Российской империи, ученый, филозоф, мыслитель, писатель, казатель, професор и ректор Могылянской Академии, архиепископ. 1883 - Ріхард Ваґнер, нїмецькый музичный композітор, выразный представитель музичного романтізму. 1904 - Иван Силвай, грекокатолицкый священик, русинскый писатель, етнограф, културный дѣятель на Угорской Руси. 1918 - Калман Демко - педаґоґ, историк, редактор русинской новинкы Недѣля, посланець угорского парламента. 1997 - Ернев Рубик, мадярскый авиаконштруктер, вынаходник, пилот.",rue,Random,,https://rue.wikipedia.org/?curid=2216,144,2216.0,['ru'],False,Random,Aléatoire
,Жестовый язык,"Жестовый (знаковый) язык се є язык, што передават значеня жестами рук вєдно з міміков и положенём тіла (напротив звуковуй комунікації). Жестові языкы ся появляют у общинах нечуючых, де ся розвивают дале. Мимо нечуючых и недочуваючых членами сякых общин годні быти ай товмачі, цімборы нечуючых и члены їх фамілій. Жестовый язык можут хосновати ай люде з розладами речи, напримір из афазіёв. Хоть жестові языкы сут неєднакі з устными, они мают тоты самі лінґвістичні особености и хоснуют тоты самі участкы мозґа. У світі ся хоснуют стовкы жестовых языкув, айбо не ушиткі мают даякый правовый статус.",rue,Random,,https://rue.wikipedia.org/?curid=9539,93,9539.0,['ru'],False,Random,Aléatoire
,Карпатска котлина,"Карпатска котлина або Паннонска котлина - територия, ограничена на сѣверѣ и выходѣ Карпатами, на западѣ Алпами, на югу Динарскыма горами. В днешной добѣ в границях той територии цѣлком положены Мадярщина и Словакия, а часточно лежать Австрия, Босния и Герцеговина, Румыния, Сербия, Словения, Хорватия, Украина и Чешска република. Плоха Карпатской котлины чинить около 200 тыс. км2. Геологично е то меджигорне тектоничне понижѣня, в сучасности заповнене лесом и алувийом. В геологичной минулости было то море, солене, полусолене, наконець солодководне, котре по тектоничных ссувах стекло и высохло. Третьогорны версти указують ся лем на крайох котлины, иншак покрыта она штвертогорныма ай поводневыма верстями о грубинѣ 100-150 м. Карпатска котлина стала ся барз важным земледѣлскым регионом з ровнинами, покрытыма великыми просторами лесовых земель, котры надзвычайно уродны. Хоть атмосферичны выпады не суть богаты, их звыкло быти доста про ростлины. Гидрографично е то базен середного току Дуная, котрый ся дренуе его притоками Тиса, Драва, Сава и др. Найвекшы городы суть: Будапешт (Мадярщина), Белград (Сербия), Загреб (Хорватия), Братислава (Словакия), Темешвар (Румыния). == См. тыж == Велика мадярска низина Мала мадярска низина == Жерела и одказы == Pannonian Basin, geographical region, Europe. Encyclopaedia Britannica. [перевірено 2021-02-05]. англ. Alföld.2. //Révai nagy lexikona. 1. köt. Révai Testvérek Irodalmi Intézet Részvénytársaság, Budapest. 1911. мад. С. 341. СРЕДНЕДУНАЙСКАЯ НИЗМЕННОСТЬ // Большая российская энциклопедия. Том 31. Москва, 2016, стр. 118 Верзия: 2017. Одчитане: 05.02.2021русс. == Референции == Тоты даны суть часточно або цалком основаны на перекладах статей Kárpát-medence на мадярьскій Вікіпедії a Pannonian Basin на анґліцькій Вікіпедії.",rue,Random,,https://rue.wikipedia.org/?curid=17542,243,17542.0,['ru'],False,Random,Aléatoire
,Скрентон (Пенсілванія),"Скрентон - варош у округови Лакавана, штат Пенсілванія, США. Маючи 76,328 душ населеня подля списованя людности у США рока 2020, Скрентон є шестым майнаселеным варошом Пенсілванії. Сітка из пяти варошув тай булш ги 40 районув, покладеных у формі прямої линії у самому варошському сердцьови Сіверо-восточної Пенсілванії, културно тай лоґістично фунґує ги єден великый варош, та хоть Скрентон по мірках США є просіковым варошом за своима розмірами, метрополійна територія Скрентон/Вілкс-Бер обсягує пув міліона душ населеня на площи у 780 км² (300 кв. міль). Скрентон/Вілкс-Бер - културный тай економічный центер Сіверо-восточної Пенсілванії, реґіона штата из май булш ги 1.3 міліонами чоловік. Історія кличкы Скрентона ""Електричный варош“ (""Electric City“) зачала ся, кой у 1880. рокови было установленоє електричноє освітленя при мануфактурі Dickson. Через шість рокув, у вароши зачали ходити перші в історії США тролейбусы, котрі ся живили сугубо уд електрикы. Превелебный Девід Спенсер, містный баптистськый пастор, пак дав Скрентонови кличку ""Електричный варош“. Скрентон розміщеный за 124 км (77 міль) на сівер уд Алентавна, 190 км (120 міль) на сівер уд Філаделфії тай за 190 км (120 міль) на сіверный запад уд вароша Ню Йорк. === XVIII. стороча === У 1778. рокови, у епоху колонізації, Айзек Тріп, знамый ги першый білый поселенець у сих земльох, поклав туй свою хыжу; она и дотеперь стоит на сівері Скрентона, тот район даколи быв окремым варошом, котрый ся кликав Провіденс. Другі поселенці из Конектікутської колонії прийшли сюды пуд конець XVIII. тай на зачаткови XIX. стороч, кой ся кунчила Америцька война за Независимость, бо їхньый штат претендовав на йсю територію у рамках свої колоніалної хартії. == Знамі уроженці == Джов Байден, 46. президент Споєных Штатув Америкы (2021-днесь), 47. віцепрезидент Споєных Штатув Америкы, сенатор уд Делавера (1973-2009) == У популарнуй културі == У вароши є папірьова фірма Pennsylvania Paper and Supply Company, котра стала іншпіраційов про скрентонську конару угаданої папірьової компанії ""Dunder Mifflin“, указаної у серіалови ""Офіс“ (The Office) уд NBC. Ипен скрентонськый офіс став сетінґом про многі епізоды серіала.",rue,Random,,https://rue.wikipedia.org/?curid=20959,326,20959.0,['uk'],False,Random,Aléatoire
,Кацирство,"Кацирство, гереза, або ересь суть назвы, котрыма христианска Церковь характеризуе религийны учѣня або идеи, одхыляючы ся од официалных догм. Тото понятя ествуе тыж в буддизмѣ, исламѣ, юдаизмѣ и индуизмѣ.. == Етимология == Ересь - з давногрецкого αἵρεσις - «выбор, напрям, школа, учѣня, секта» Кацирство - з поздногрецкой назвы секты Katharoí, дословно 'Чисты'. Тота аскетична секта, во Франции звана Аlbigen ширила ся в Западной Европѣ од 11. до 13. ст., а выходила з так званого манихеизму, преслѣдованого филозофско-религийного учѣня, ествовавшого в 3. - 11. ст. В историчном планѣ слово haieresis хосновали на означѣня филозофскых напрямох як аристотелизм або платонизм, а понятя секта не мало негативного офарбѣня. == Уточнѣня понятя == Правовѣрна доктрина лежить в границях, окресленых через церковны догмы. Але не всяке одхылѣня од них означиме за кацирство. Межи кацирством а схизмов (росколництвом) роздѣл лежить в том, же кацирство ся бере як одхылка во внутри Церкви, а схизма означать розскѣплѣня Церкви на два новы субъекты. == Жерела и одказы == Heresy (et alii) (по англицкы). The New Catholic Encyclopedia. 6 (2 ed.). The Gale Group, Inc., a division of Thomson Learning, Inc.. pp. 780.... ISBN 0-7876-4010-7. Ересь, еретики // Энциклопедический словарь Брокгауза и Ефрона : в 86 т. (82 т. и 4 доп.). - СПб., 1890-1907.",rue,Random,,https://rue.wikipedia.org/?curid=11895,208,11895.0,['ru'],False,Random,Aléatoire
,Протекторатна коруна,"Протекторатна коруна (куртанка K) - грошова единиця в роках 1939-1945 на територии Протекторату Богемия и Моравия. в часѣ нѣмецкой окупации. На словацкой територии бывшой чехословацкой републикы быв выголошеный Словацкый штат зоз властнов валутов. Чехословацкый народный банк 31. марца 1939 змѣнив назву на Народный банк Богемии и Моравии. Фактично быв он подрядженый Райхсбанку, котрый мав право вплыву на чинность Народного банку. Протекторат ся 1. октобра 1940 став частьов мытного простору Райха, де коруна перестала быти окремов валутов. Заник валутной автономии быв наслѣдком мытной унии. Протекторат утратив независлу платничу систему зо заграничом. Курз протекторатной коруны быв штучно уложеный ку имперской марцѣ, а то 1 RM : 10 K. Така реалность вела ку раблованю чешской и моравской торговлѣ, бо нѣмецкы окупанты и Нѣмцѣ в Райху подля курзу, котрый не одповѣдав реалной вартости (тота была около 1 : 6), выкупововали товары, поживу, алкогол. == Референции == Тоты даны суть часточно або цалком основаны на перекладї статї Protektorátní koruna на чеській Вікіпедії.",rue,Random,,https://rue.wikipedia.org/?curid=17878,157,17878.0,['ru'],False,Random,Aléatoire
,1919,"1919 рік подля ґреґоріаньского календаря - непереступный рік, котрый ся зачінав у середу. То є 1919 рік нашого лїточіслїня, 919 рік 2. тысячроча, 19 рік XX. стороча, 9 рік 2-го десятьроча XX. стороча, 10 рік 1910-х років. == Подѣи == 9. януар на сходѣ обывательох Ясѣня выголосили Гуцулску републику и выбрали за президента Степана Клочурака. 15. януар - в Бостонѣ стала ся екологична катастрофа, позната яко Бостонска сирупова потопа. 21. януар - в Хустѣ одбыли ся Всенародны зборы угорскых Русинох, котры прияли рѣшѣня, о потребѣ прилучѣня ку Украинѣ. 10. марец - в Харьковѣ схвалена перва конштитуция УССР. 21. марец - выголошена Мадярска Совѣтска Република, котра продержала ся четыри мѣсяцѣ и еден тыждень. 15. апрѣль - в Совѣтской России вышов декрет о створѣню лагрох рабской праци, на основѣ котрых ся поступно вывинула система ГУЛАГ. 8. май - ЦРНР в Ужгородѣ рѣшила о прилучѣню Подкарпатской Руси ку Чехословакии. 11. юн - Гуцулска република, утративши подпору од востока, одкы польске войско вытѣснило Украинску Галицку армию, добровольно поддала ся и дала румынскому войску окуповати свою територию. 14.-15. юн - пилот Джон Олкок и навигатор Артур Виттн Бравн реализовали первый директный трансатлантичный перелет. 10. септембер - подписаный Сен-Жерменскый мирный договор. 7. новембер - чехословацка влада схвалила Генералный штатут про Подкарпатску Русь. 18. новембер - генерал Едмон Еннок, дочасный военный администратор, выголосив прокламацию ч. 26536/1919, котров достав платность Генералный штатут про Подкарпатску Русь. == Уродили ся == 1. януар - Джером Дейвид Селинджер, америцкый писатель, автор романа-бестселера Охранця в жытѣ (1951). 2. януар - Василь Бурч, педаґоґ, адміністратор школной сістемы, абсолвент Мукачовской учітельской семінарії, малярь-пейзажиста, послідователь подкарпатськой школы живопису. 29. януар - Ладислав Мнячко, словацкый писатель, новинарь, публициста. 1. фебруар - Олена Рудловчакова, историк русинской литературы и културы, педагог, сполоченско-културна працовничка в Словакии. 14. фебруар - Мирослав Зикмунд, чешскый писатель вандровник, филмарь, фотограф, новинарь. 21. фебруар - Емил Балецкый, лингвиста, педагог, поет, перекладатель, писатель. 15. марец - Юрий Гойда, поет и публициста на Подкарпатской Руси и в Украинѣ. 6. юн - Юрко Цимбора, педагог, хормайстер, композитор, фолклориста меджи Русинами Восточной Словакии. 20. юл - Едмунд Гиллари, алпиниста, выгледователь и меценаш. 3. август - Петро Продан, писатель, поет и педагог на Подкарпатской Руси и в Украинѣ. 12. август - Василь Орос, слависта, диалектолог, фолклориста, педагог. 15. август - Орест Дубай, академичный малярь, еден з найвызнамнѣйшых русинскых графикох XX. стороча в Словакии. 10. новембер - Майкл Стренк, америцкый герой Другой свѣтовой войны, Русин по роду. == Умерли == 3. януар - Йосиф Рубій - русиньскый публіціста, етноґраф, выкладач ґрекчины і латины на Пряшівскій ґімназії. 15. новембер - Генрик Сенкевич, польский писатель, автор историчных романох, Нобелов лавреат з литературы року 1905. 29. новембер - Иван Верхратскый, природник, филолог, педагог, писатель, перекладатель, етнограф и сполоченскый дѣятель.",rue,Random,,https://rue.wikipedia.org/?curid=193,449,193.0,['ru'],False,Random,Aléatoire
,Вульховцѣ (Тячовскый район),"Вульхо́вцѣ, укр. Вільхівці - село в Тячовском районѣ Закарпатской области Украины. Административный центер Вульховецкой териториалной громады. == Полога == Село лежить в горской долинѣ, на правом березѣ Тересвы, за 20 км од районного центру и за 15 км од желѣзничной штации Тересва. == Териториална громада == Село было центром сельской рады, до котрой административно припадали села Вульховцѣ, Вульховцѣ-Лазы, Вульховчик, Добрянске, Ракове, Сасово. Од року 2015 тоты села входять до териториалной громады. Вільховецька громадаукр. 90542, Закарпатська обл., Тячівський р-н, с. Вільхівці, вул. Центральна, буд. 118 == История == Перва исторична споминка датована роком 1389 под назвов Ilhoba. Далшы: 1404: Ilhoch; 1406: Ilholcz; 1448: Ilholtz; 1725: Irholcz; 1808: Irholcz, Irhowec, Walchowec, Jalková; 1828: Irholcz, Wulychuwci, Jalowa. Мадярска доба В року 1910 село мало 3150 обывателѣ, з котрых были 2490 Русины, 548 Нѣмцѣ, 110 Мадяре. Найвекшы конфесийны громады: 2538 - грекокатолици, 591 - израелиты. До Трианона належало Тересвянскому округу Мараморошской жупы. В роках 1908-1912 из села до США, Франции и Белгии емигровали понад 50 особ. Чехословацка доба В року 1930 обывательство села числом 4085 особ складовали 3269 Русины, 774 Евреи, 20 Чехы и Словаци, 8 Мадяре, иншы -1, чужоземцѣ - 13; конфесийны громады: 2659 - православны, 598 - грекокатолици. Державны уряды: нотарскый, поштовый, жандарскый; школы: русинска (6 клас), чешска (2 класы). Церкви: грекокатолицка мурована Успѣня Пр. Богородицѣ, 1889; православна деревяна св. Тройцѣ, 1928 (згорѣла в 1962); православна деревяна Вознесѣня, 1923 (розобрана в 1950-х); православна деревяна св. Юрия, 1937 (перебудована на муровану в 1982). Доба УССР ся зачала 21. октобра 1944 выслободжѣньом од фашистичной окупации. В селѣ было створене земледѣлске дружство «Зоря комунизму», котрому припав готарь величинов 67 км2, 1300 голов маргы и 2400 овець. В селѣ быв соковый цех, середня школа, културный дом, библиотека, кино, фечарско-акушерскый пункт, породниця, купель, 10 продавалнѣ, дѣтска захоронка, поштовый уряд. == Вызнамны родаци == Александер Хира (1897-1983), Епископ Мукачовскый, Папскый прелат. ректор Ужгородской духовной семинарии. == Жерела и одказы == A történelmi Magyarország atlasza és adattára 1914. ISBN 963 85683 3 X. мад. Sebestyén Zsolt. //Máramaros megye helységneveinek etimológiai szótára. Nyíregyháza: Bessenyei könyvkiadó, 2012. Old. 61-62. ISBN 978-615-5097-53-9. мад. Достал, Ярослав. Vulchovce (Irhóc). //Підкарпатська Русь (Закарпаття періоду Чехословацької республіки: 1919-1938). Ужгород: Карпати, 2014. С. 240. ISBN 978-966-671-374-5. укр. Тронько П.Т. и др., ред.. Вільхівці. //Історія міст і сіл України. Закарпатська область. Київ, 1969. С. 644. укр.",rue,Random,,https://rue.wikipedia.org/?curid=18333,381,18333.0,['ru'],False,Random,Aléatoire
,Микены,"Микены, грец. Μυϰῆναι, дав­ный го­род на югу Гре­ции, в сѣверовыходной части полуострова Пелопонез, еден зоз цен­трох ми­кен­ской култу­ры. В сучасности суть то руины, од року 1999 мають статус свѣтового дѣдицтва UNESCO, Ref: 941. На югозапад одты лежить сучасне село Микены. == История == Микены были основаны в 3. тысячрочу до н. е., од XVII. стороча до н. е. - главный город ед­ного штата Ахей­цьох. Сере­ди пан­овникох Микен Агамемнон, упоминаный в Илиадѣ, Гомер, коли упоминав Микены, поуживав епитет «пребогаты на золото». Росцвѣт зажили в XIV. - XII. сторочу до н. е., з той добы походить захранена доднесь Левя брама, котра достала назву од зображеных над нев двох левох. Култура Микенской цивилизации ся росширять на Крету, Кипр, Сицилию, Южну Италию. == Жерела и одказы == Засяг Микенской цивилизации //Всемирная история в датах и событиях. Москва: ОАО Изд-во «Радуга», 2002 ISBN 5-05-005005-7 - Chronologie universelle/ Paris: Larousse, 1997 ISBN 03-521229-0 русс. МИКЕНЫ (по русскы). // Большая российская энциклопедия. Электронная версия (2018). [перевірено 2020-03-02].",rue,Random,,https://rue.wikipedia.org/?curid=16096,163,16096.0,['ru'],False,Random,Aléatoire
,Винцент Шерцл,"Винцент Шерцл (* 28. септембер 1843, Бероун, Австрийска империя - †4. децембер 1906, Любляна, Австро-Мадярщина) - чешскый и российскый лингвиста и полиглот, професор поровнателного языкознательства на Харьковской и Новороссийской универзитах. == Биография == Родив ся в Бероунѣ (1843), а в Празѣ выштудовав гимназию и правничу факулту Карловой универзиты (1865). Але найвеце интересовали го языкы, котрым оддавав вшиток вольный час. В року 1866 быв скушаный пражскыма языкознателями, а так зачудовав их своима зналостями, же подля их рекомендаций ишов до Лондона на далшы штудии. Там достав роботу в Британском музею. В Лондонѣ штудировав китайскый язык, а в конци року выѣхав до России. Ту зачав як учитель сынох началника мѣстской самоуправы Петербурга пана Быкова, а при том достав можность три мѣсяцѣ побыти в Финландии, навщѣвити сѣвер России, а штудовати языкы тамошных народох. Мав тыж можность на русской торговой шифѣ накурто вернути ся до Лондона, а там побрав ся зо своев милов паннов Бриттоновов, котру познав еще за свого первого побыту, а так вернув ся до Петербурга уж зоз женов. В С.-Петербургу од року 1867 штудировав санскрит; в року 1869 з дизертачнов роботов «Особны мѣстоназывникы в санскритѣ» добыв ступень магистра и быв выбраный на Харьковской универзитѣ за доцента поровнателного языкознательства. В року 1870, яко 27-рочный, обгаив ступень доктора на Московской универзитѣ з дизертациев «Числовникы в индоевропскых языках» и быв менованый професором поровнателного языкознательства на Харьковской универзитѣ, а од року 1885 - на Новороссийской универзитѣ. В року 1886 быв з лингвистичныма выгледованями на Крымѣ. В Харьковѣ учив 16 рокы, в Одессѣ - 12. Мав титулу штатного радника (статский совѣтник русс.). Нескорше ся з родинов (мали едну дѣвочку) перебрав до Граца, а наконець зо здоровелных доводох до Любляны, де собѣ освоив послѣдный язык - словинскый, а де жив до конця живота. == Научны роботы == Главны роботы подля енциклопедии Брокгауза и Ефрона: ""Сравнительная грамматика славянских и других родственных языков"" (1 часть, Харьков, 1871; 2 часть, 1873); русс. ""Краткий изборник текстов на славянских языках"" (ib., 1872); русс. ""Санскритская грамматика"" (ib., 1873); русс. ""Синтаксис древнеиндийского языка"" (ib., 1883); русс. ""О словах с противоположными значениями"" (""Филологические записки"", 1884); русс. ""Названия цветов и символическое значение их"" (""Филологические записки"", 1884); русс. ""О конкретности в языках"" (ib., 1885); русс. ""Начала религии и следы монотеизма в язычестве"" (""Православное Обозрение"", 1884); русс. ""Очерки из области фонетики"" (""Филологические записки"", 1886); русс. ""Основные элементы языка и начала его развития"" (ib., 1886 - 1889); русс. ""Z oboru jazykozpytu"" (Прага, 1883); чеш. (З округа языкознательства) ""Mluvnice jazykа ruského"" (ib., 1882); чеш. (Граматика русского языка) ""Skladba jazyka ruského"" (ib., 1884); чеш. (Синтаксис русского языка) ""Ze života dřevních Indů"" (ib., 1889); чеш. (З живота стародавных Индийцьох) и др. == Жерела и одказы == Čeněk Šercl. Světozor. 5 1869, roč. 3, čís. 21, s. 175 - 176 (зачаток). Доступне онлайн. чеш. Čeněk Šercl. Světozor. 6 1869, roč. 3, čís. 23, s. 187 - 188 (докончѣня). Доступне онлайн. чеш. Prof. dr. Čeněk Šercl. //Zlatá Praha. 1 1888, roč. 5, čís. 7, s. 107. Доступне онлайн. чеш. Шерцль, Викентий Иванович. //Энциклопедический словарь Брокгауза и Ефрона, т. XXXIXa (1903): Шенье - Шуйский монастырь, с. 529; доп. т. IIa (1907): Пруссия - Фома. Россия, с. 883. Доступне онлайн. русс.",rue,Random,,https://rue.wikipedia.org/?curid=12032,517,12032.0,['ru'],False,Random,Aléatoire
,10. децембер,"10. децембер - 344. день рока (345. в переступнім роцї) в ґреґоріаньскім календарю. До кінце рока оставать 21 днїв. == Подѣи == 1520 - Мартин Лутер прилюдно спалив папску Буллу и остаточно охабив Католицку Церковь. 1918 - у Залі Пештянського жупаната 500 депутатів Угро-руськой народной рады прияли меморандум о русиньскім автономнім краї. 1945 - Подкарпатскы желїзницї забраны под Львовску адміністрацію. == Уродили ся == 1886 - Ирина Невицка - продуктивна писателька украинской ориентации, сполоченска и културна активистка. 1928 - Милан Руфус - вызначный словацкый поет, есеиста, литературознатель, товмач. == Умерли == 1851 - Карл Дрез (нѣм. Karl Drais), нѣмецкый вынаходник, котрый вынайшов ""машину на бѣганя"" (Laufmaschine). 1896 - Алфред Нобел - шведськый хемик и фабрикант, вынаходник дінаміта, закладатель Наград Нобела. 1947 - Николай Бескид - священник, історік, етноґраф, літературознатель, културный активіста.",rue,Random,,https://rue.wikipedia.org/?curid=48,131,48.0,"['ru', 'uk']",True,Random,Aléatoire
,Леленц,"Леленц - державна або публична установа про воспитаня дѣти-сирот до 3-х рочного вѣку. По досягнутю трирочного вѣку неусыновлены хованцѣ леленца переходять до сиротинцьох. В Мадярском кральовствѣ дѣтину мож было оддати до леленца тайно або анонимно. Подля закону з року 1901 отворили 18 леленцы, але пак леленц в Севлюши реорганизовали во школу-интернат и так зостав еден столичный и 16 вѣдицкых, з котрых еден быв в Мукачовѣ, од року 1903 каждый рок принимали 13-15 тысяч дѣти. В мукачовском леленцу в року 1912 было 2248 дѣти, што было ниже середнього числа по кральовству (3172). == Жерела и одказы == Révai nagy lexikona. 1-21. köt. Révai Testvérek Irodalmi Intézet Részvénytársaság, Budapest. 1911-1935. Дом ребенка. //Казахстан. Национальная энциклопедия, т. 2.Гл. ред. Б. Аяган. - Алматы: Главная редакция «Казак энциклопедиясы», 2005 - 560 с. ISBN 9965-9746-3-2 C. 192.",rue,Random,,https://rue.wikipedia.org/?curid=14538,135,14538.0,['ru'],False,Random,Aléatoire
,Храм Божой Премудрости,"Храм Божой Премудрости, дгр. 'Αγία Σοφία Hagia Sophia, чит. Аи́я Софи́я, тур. Ayasofya, лат. Sancta Sophia / Sancta Sapientia - бывша грековосточна христианска патриарша катедрала Византской империи, пак главный мечет Османской империи, а в сучасности Музей Аи́я Софи́я, тур. Ayasofya Müzesi в Истанбулѣ. Подля згодной думкы ученых - найважнѣйша византска будова и еден з найвекшых монументох свѣта. == Архитектура == Уникатный в помыслѣ и реализации храм не мав собѣ пары в ставебництвѣ Византии; безмала 1000 рокы зоставав найвекшым христианскым храмом свѣта. Подля архитектурного типу являть собов куполову базилику. Грандиозна купола (диаметр около 33 м, вышка 55,6 м), прорѣзана 40 окнами, пануе над простором, подтримована четырьма могутныма центровыма стовпами, роздѣляючыма внуторный простор на три навы, серед котрых доминуе середня. == История == Теперѣшный храм выставленый в роках 532-537 за императора Византии Юстиниана I. на мѣстѣ стоявшого там перед тым храма, знищеного в януарѣ 532 в часѣ великого бунта Ника. В року 537 быв высвяченый. Еще скорше там стояв Великый храм, лат. Megale Ekklesia, котрый быв закладеный императором Константином Великым в року 325, а высвяченый его сыном Констанциом в року 360, а пак спустошеный в часѣ бунтох в року 404 и еще раз выбудованый и высвяченый императором Теодозиом II. в року 415. Назва Hagia Sophia (Божа Премудрость) пришла до хоснованя од року 430. По добытю Константинополя Османами в року 1453 храм быв перетвореный на мечет. В року 1934, при Ататюркови храм перетвореный на музей. == Днешность == Од року 1985 храм Божой Премудрости въедно з историчным центром Истанбула - памятник Свѣтовой дѣдовизны UNESCO под числом 356bis. == Жерела и одказы == Попова О. С. СВЯТОЙ СОФИИ ХРАМ // Большая российская энциклопедия. Том 29. Москва, 2015, стр. 573-574 [1] русс. Hagia Sophia. Encyclopaedia Britannica. Mar 19, 2020. [перевірено 2020-04-26]. англ. Emma Wegner. Hagia Sophia, 532-37. The Metropolitan Museum of Art. [перевірено 2020-05-09]. англ.",rue,Random,,https://rue.wikipedia.org/?curid=16272,303,16272.0,['ru'],False,Random,Aléatoire
,Йонова вязба,"Йонова вязба есть такый тип хемичной вязбы, котра творить ся електростатичным притягованьом межи гетерополарныма йонами. == Примѣр == Напримѣр, обычайна кухеньска соль, циже натрия хлорид, NaCl. Кедь натрий (Na) и хлор (Cl) суть злучены, каждый атом натрия оддасть еден електрон, створюючи катион (Na+), а каждый атом хлора прибере собѣ електрон, формуючи анион (Cl−). Тоты йоны ся пак притягують еден ку другому в помѣру 1:1 и формують хлорид натрия (NaCl). Na + Cl → Na+ + Cl− → NaCl == Класична теория == Подля теории йоновой вязбы нѣмецкого физика Валтера Коссела (W. Kossel, 1916) йоны творят при тому вецей стабилну електронну конфигурацию, близку ку конфигурации инертных газох. Така реконфигурация мусить ся допровожовати увольньованьом енергии, а значить звекшеньом стабилности. Тота вязба характерна про атомы металох, котры мають на вонкашном електронном обалѣ, з правила, еден, два або три валентны електроны, а оддають их атому неметала, котрому до выповнѣня вонкашного електронного обалу хыблять еден, два або три електроны. В том процесѣ наконець формуе ся пара йонох з комплетныма вонкашныма електронныма обалами. == См. тыж == Анион Йон Катион == Жерела == Прохоров А.М. (гл. ред.). Физическая энциклопедия. Научное издательство ""Большая Российская энциклопедия"". М. 1998.",rue,Random,,https://rue.wikipedia.org/?curid=11609,193,11609.0,['ru'],False,Random,Aléatoire
,Авдотка,"Авдотка (Burhinus oedicnemus) є середнї великый вид прибережного птаха з родины авдотковых (Burhinidae). == Опис == Великости мевы (довжка тїла 38-45 цм, роспятя крыл 76-88 цм), дуже невыразно зафарбленый, также легко утїкать нашому зраку. Лем на крылї мать контрастны чорны і білы смужкы. Найвыразнїшы суть ёго великы жовты очі і жовтый дзёбак з чорным шпіцём. Обі поглавя суть фарбов тоты самы, молоды птахы не мають выразне контрастне зафарблїня на крылах. == Росшырїня == Гнїздить в Европі, северній Африцї і на россяглій теріторії Азії. Часточно перелїтный, із зимовищами в югозападній Европі і Африцї. Гнїздить в одкрытій країнї. == Еколоґія == Найактівнїшый є через ніч. Жывить ся переважно безхырбетныма, але даколи ловить і малых ссавцїв або птахы. Гнїздо є корытко в голій земли, зношка рахує 2 53,7 x 38,6 мм великы яйця. == Референції == Тоты даны суть часточно або цалком основаны на перекладї статї Dytík úhorní на чеській Вікіпедії.",rue,Random,,https://rue.wikipedia.org/?curid=5350,148,5350.0,"['uk', 'ru']",True,Random,Aléatoire
,Мартонѣ (село),"Мартонѣ, мад. Martonyi - село в регионѣ Сѣверна Мадярщина, в округу Еделинь, при граници з Кошицкым крайом Словакии. == Полога == Село лежить о 50 км на сѣвер од Мишколца на слѣпой трикилометровой дорозѣ 26123, котра одбочуе з дорогы 2613 на територии села Солонна. == История == Археологы нашли в катастрѣ Мартонѣ слѣды людской осады з правѣку. Перва упоминка в историчных жерелах походить з року 1249, коли Мартонѣ была земля, належна ку селу Солонна. В року 1293 упоминать ся уже як самостатне село, а назву несе од Святого Мартона, свого покровителя. Од року 1402 земане Бебекы достали од краля Матяша дозвол горництва, и тутешнѣ копалнѣ желѣзной руды фунговали до року 1951, застачаючи желѣзарню в Диошдьеру. В року 1910 село односило ся ку жупѣ Боршод, округу Еделинь, мало копалню желѣзной руды, поштовый и телеграфный уряды были в сосѣдной Солоннѣ. == Туристичны атракции == В готарѣ села мож видѣти руины клаштора, збудованого в року 1347 в готичном штилу Орденом паулинох, основаным ту в року 1341. Около року 1550 в ходѣ османской окупации став ся необываным. В року 2001 перейшов рештаврациев и днесь доступный до обзираня. Лежить в красной краинѣ, оддаленый о 4 км од вступной таблы села. Римо-грекокатолицка церква з року 1988, проект архитектора Яноша Горвата, носителя награды Ибла. == Обывательство == Подля списованя року 1910, село мало 613 обывательох мадярской народности. В сучасности (2011) в селѣ зоз 392 обывательох Мадяре чинять 98%, а меншиновы 2% голосять ся ку ромской народности. == Интересны факты == В лѣсѣ около села сходили ся границѣ трьох историчных жуп: Боршод, Турня, Абов, але само село належало ку жупѣ Боршод. == Жерела и одказы == Martonyi. //Révai nagy lexikona. 13. köt. Révai Testvérek Irodalmi Intézet Részvénytársaság, Budapest, 1915. A Magyar Köztársaság helységnévkönyve 2011. január 1. (по мадярскы) (Excell). //Központi statisztikai hivatal. [перевірено 2020-01-09]. == Референции == Тоты даны суть часточно або цалком основаны на перекладї статї Martonyi (település) на мадярьскій Вікіпедії.",rue,Random,,https://rue.wikipedia.org/?curid=15935,314,15935.0,['ru'],False,Random,Aléatoire
,Василь Габда,"Василь Габда, * 11. юл 1925, Ужгород, Чехословакия - †22. август 2003, Ужгород Украина - малярь, театралный декоратор и педагог, представитель Подкарпатской школы малярства. == Биография == Учив ся в Ужгородской гимназии в (1935-1943), де перву науку малярства достав од Й Бокшая. Штудовав архитектуру в Будапештѣ (1944-1945), выштудовав Ужгородске умѣлецко-промыслове училище (1946), де його учителями были Й. Бокшай, А. Ерделий, Ф. Манайло. Працовав преподавательом училища (1947-1948) и декоратором музично-драматичного театра в Ужгородѣ. Габда - еден з основных представительох Подкарпатской школы малярства, майстер постимпресионистичного карпатского пейзажа. Його облюбены темы: лиричны крайовиды, рафиноване малярство тишины. Палета фарб спокойна, тепла и ясна, здержана переважно в синьо-зеленых ай лиловых тонах. Векшы персоналны выставкы: Ужгород (1985); в Словакии: Кошице (1985), Требишов (1995), Комарно (1999). Образы Габды суть представлены в галереях Украины, России, Побалтя, Мадярщины, Германии, Японии, Канады, США, Венезуелы. == Творба == Умѣлецкы титулы 1958 - член Сполку малярьох Украины 1980 - Заслуженый малярь Украины 1995 - лавреат областной награды Бокшая и Ерделия 2000 - Народный малярь Украины Выбране з образох серия «Минувшина Закарпаття» (1980); «На Гуцульщині» (1953), «Рання весна» (1968), «Волівеччина», «Ужгородський замок» (обадва - 1970), «Синя річка» (1972), «Осінні квіти» (1974), «Польові квіти», триптих «Пори року» (вшиткы - 1975), «Річка Уж» (1978), «Стара Верховина» (1979), «Старе дерево», «Осінь у Карпатах», «Казковий мотив» (вшиткы - 1981), «Тала вода» (1991), «Село Княгиня» (1993), «Осінні дерева» (1995), «27 лютого» (1996), «Соняшники» (1997), «Сині Карпати» (1998), «Ліс», «Село Кострино» (обидва - 2001). == Жерела и одказы == Михайло Капраль: Габда Василь //Енциклопедія історії та культури карпатських русинів. Укладачі Маґочій П. Р., Поп І. - Ужгород: Вид-во В. Падяка, 2010. - 856 c.+ХХХІІ с. ISBN 978-966-387-044-1 укр. С. 105. Юрченко-Микита О. В. (2006). Габда Василь Георгійович. //Енциклопедія Сучасної України. [перевірено 2020-07-19]. укр.",rue,Random,,https://rue.wikipedia.org/?curid=16659,287,16659.0,['ru'],False,Random,Aléatoire
,Република споеных Нидерландох,"Република споеных Нидерландох, нид. Republiek der Zeven Verenigde Nederlanden - исторична держава, полога и плоха котрой приблизно одповѣдала днешньому Кральовству Нидерланды и котра досягла статуса свѣтовой державы в XVII.сторочу. == Предистория и взник == Од року 1482 высша влада над нидерландскыма землями перешла ку Габсбургам, кажда земля ся справовала штатгалтером, намѣстником краля. При Карлѣ V. Нидерланды зоставали меджи найбогатшыма землями Европы, але наростало незадовольство з того, же мусѣли платити на непрестанны його войны, а тыж з його политикы против протестантох. В року 1556 нидерландскы землѣ перешли його сынови Филипу II., испанскому кралю, твердому католикови, котрый быв ещи май непримиримый сопротив нидерландского сепаратизма и калвинизма. В року 1581 штатгалтер Вилгельм I. Оранскый выголосив независимость нидерландскых провинций од Испании. В число независимых провинций входили 7 земель: Гел­дерн, Гол­лан­дия, Зе­лан­дия, Ут­рехт, Фрис­лан­дия, Ове­рейс­сел, Гро­нин­ген, кажда з котрых мала представительство в Генералных штатах, высшом органѣ влады, и еще двѣ землѣ без представительства. == Вывой == Република ся створила 26. юла 1581 и екзистовала до 18. януара 1795, коли была выголошена зависима од Франции Батавска република. Основов про створѣня републикы стала ся утрехтска уния з року 1579, котра споила повсталы провинции, жебы вылѣпшила их военску капациту. Коли пак были южны провинции (позднѣйшы Белгия и Луксембург), одзысканы Испаниев, семеро сѣверных провинций, споеных утрехтсков униев, стали ся новов независимов державов. Ей независимость была вызнана Испаниев в року 1609, а остаточно вестфалскым миром в року 1648. Понеже найвекшый вызнам мала земля Голландия, под тов назвов часто розумѣли цѣлу Републику споеных Нидерландох, котру тыж нажывали Голландсков републиков, або просто Голландиев. Од року 1586 калвинизм став ся штатнов вѣров републикы. Утрехтска уния была де факто конштитуциев републикы. Два наступны стороча стали ся «золотым вѣком» републикы, котра вытворила свѣтову колониалну империю, несорозмѣрну з властныма ресурсами, стала ся меджинародным финанчным центром и вызнамным културным центром. == Жерела и одказы == Шатохина-Мордвинцева Г. А.: СОЕДИНЁННЫЕ ПРОВИНЦИИ //Большая российская энциклопедия. Том 30. Москва, 2015, стр. 575 Верзия: 2017. Одчитане: 17.12.2020[1]русс. Dutch Republic. Encyclopædia Britannica. August 14, 2019. [перевірено 2020-12-16]. англ.",rue,Random,,https://rue.wikipedia.org/?curid=17339,329,17339.0,['ru'],False,Random,Aléatoire
,Ідліб,"Ідлі́б (араб. ادلب) - варош на северо-западови Сирії‎. Столиця восстаня Салафістӯв у Сирії (2024). == Історія == Історично варош удограв велику роль, у варошови было много курґанӯв и «мертвых варошӯв». 27 фебруара 2020 Было учинено авіаудар російскыв авіаціёв по турицькым вӯйськам у Сирії. Умерло 33 солдата 39 ранені. Того же дне турицька колона из 22 машин направила ся у Ідліб. == Економіка == Ґрунт при варошови дуже родючый, там уращувуть: бавовну, зерно, миґдаль, пшеницю и другі сільськоґаздӯвські културы. == Шпорт == У варошови фунґує ФК «Умайя» == Удкликованя == Тоты даны суть часточно або цалком основаны на перекладї статї Ідліб на Украйинськӯв Вікіпедії (чісло ревізії не было становлене).",rue,Random,,https://rue.wikipedia.org/?curid=21543,108,21543.0,['uk'],False,Random,Aléatoire
,1898,"1898 рік подля ґреґоріаньского календаря - непереступный рік, котрый ся зачінав у суботу. То є 1898 рік нашого лїточіслїня, 898 рік 2. тысячроча, 98 рік XIX. стороча, 8 рік 10-го десятьроча XIX. стороча, 9 рік 1890-х років. == Подѣи == 18. юл - Мария Кюри-Склодовска и Пьер Кюри ознамили, же нима выявленый новый хемичный елемент полоний. 26. децембер - Мария Кюри-Склодовска и Пьер Кюри ознамили, же нима выявленый новый хемичный елемент радий. == Уродили ся == 23. януар - Серґей Михайлович Ейзенштейн - російскый театровый і кінорежісер. 3. апріль - Никола Шугай - русиньскый збойник. == Умерли == 25. май - Фридрих Мюллер - австрийскый лингвиста; еден з найвекшых авторитетох в лингвистицѣ и етнографии своей добы. 30. юн - Отто фон Бісмарк - першый міністер Пруска (1862-1890) і першый в рядї нїмецькых канцлерів (1871-1890).",rue,Random,,https://rue.wikipedia.org/?curid=175,134,175.0,['ru'],False,Random,Aléatoire
,Бурятьскый язык,"Буря́тьскый язы́к (по-бурятьскы. буряад хэлэн) (рус. Бурятский язык) - язык монґольской языковой ґрупы. Основны носители суть Буряты. Офіціалный язык у: Бурятії, Усть-Ордыньскӯм Бурятьскӯм округови и Аґіньскӯм Бурятьскӯм округови. == Класіфікація == Удносить ся ид централнӯв ґрупі монґольскых языкӯв. Нынішньый літературный штандарт основує ся на Хориньскому діалектови. У штандартови ISO 639 класіфікує ся ге макроязык и мать языковый код bua; про реґіоналны варіанты языка уділені уддільні коды. • bxr - бурятьскый (Росія) • bxu - бурятьскый (Китай) • bxm - бурятьскый (Монґолія) == Шыреня == У Росії Бурятьскый язык шыреный у основі у Забайкальскому краёви и Републіці Бурятія. У Монґолії шыреный у тайзі вздовж гатара из Росіёв у аймаках: Дорнод, Хентій, Сленґе и Хувсґел. У Китаёви шыреный у Уднушню̄в Монґолії и говорять на унікалному діалектови «Барґутьскый діалект». Усёго число говорящых по Бурятьскы колыше ся уд 318 000 до 369 000 людий. Из них тотална векшына Буряты. == Бурятьска Вікіпедія == На Вікіпедії екзістує языковый розділ на Бурятьскӯм языкови «Бурятьска Вікіпедія», перва правка учинена у 2010 році. На 20:56 (UTC) 19 фебруара 2025 року розділ мать 2850 статий, 11 232 сторінкы, 16 415 участникӯв, 2 адміністраторы, 17 участникӯв совершенили якісь дійства за послідні 30 дню̄в; общоє число правок сягать 73 302. == Удкликованя == Тоты даны суть часточно або цалком точны на перекладі статі Бурятский язык на Російськӯв Вікіпедії (чісло ревізії не было становлене).",rue,Random,,https://rue.wikipedia.org/?curid=22746,222,22746.0,['uk'],False,Random,Aléatoire
,1637,"1637 рік подля ґреґоріаньского календаря - непереступный рік, котрый ся зачінав у четверь. То є 1637 рік нашого лїточіслїня, 637 рік 2. тысячроча, 37 рік XVII. стороча, 7 рік 4-го десятьроча XVII. стороча, 8 рік 1630-х років. == Подѣи == В Японии стало ся христианске повстаня, по котром быв приятый заказ вступу чужоземцям до Японии, потырвавшый понад два стороча. == Умерли == 29. май - Юрай Трановскый, евангелицкый фарарь и набоженскый писатель, называный славянскым Лутером.",rue,Random,,https://rue.wikipedia.org/?curid=6923,79,6923.0,['ru'],False,Random,Aléatoire
,Ендокрінна сістема,"Ендокрінна сістема, (ендокрінна = з внутрїшнёв секреціов), є контролна сістема ендокрінных жляз, якы секретують хемічных послів называных гормоны, котры ціркулують в тїлї в кружіню крові на овплывнёваня оддаленых орґанів. Тото не загорнює екзокрінны жлязы (екзокрінны = з вонкашнёв секреціов) як напр. слиновы жлязы, потовы жлязы і жлязы в ґастроінтестіналнім трактї (ґастроінтестіланый = тыкаючой ся жолудка і кышкы). Сіґналове переношаня дакотрых гормонів із стероіднов штруктуров загорнює ядровы гормоновы рецепторовы протеїны, котры суть класом ліґандом актівованых протеїнів, якы кідь суть навязаны на шпеціфічны секвенції ДНК, служать якбы про закапчаня/одкапчаня транскріпції в буньковім ядрї. Тото капчаня контролює вывой і діференціяцію скоры, кости і центер хованя в мозґу, тыжь як і контінуалны (неперервану) реґулацію репродуктівных тканин. Хвороты ендокрінной сістемы суть часты, напр. diabetes mellitus (цукрёвка), хвороты щітовой жлязы ітд. Область медіціны занимаюча ся порухами ендокрінных жляз є ендокрінолоґія, конарь інтерной медіціны. === Референції === Тоты даны суть часточно або цалком основаны на перекладї статї Soustava žláz s vnitřní sekrecí на чеській Вікіпедії. === Повязаны статї === Рецепторы Увольнїня гормону Нервова сістема Анаболічны стероіды === Екстерны одказы === Жлязы з внутрїшнёв секреціов",rue,Random,,https://rue.wikipedia.org/?curid=6389,180,6389.0,"['uk', 'ru']",True,Random,Aléatoire
,Трискунчік,"Трискунчік (Acrocephalus schoenobaenus) є середнї великый вид співака з родины Sylviidae. == Опис == Росте до довжкы 11,5-13 цм, роспятя крыл мірять 17-21 цм а важыть 10-15 ґ. Мать бурый, тмаво флякастый хырбет і крыла, чорно калене тимя, світлый спід тїла а білаву надочну смужку. Ногы суть сивы. Обі поглавя суть такых самых фарб, молоды птахы мають тмавы флякы на груди. Самцї співають з вшелиякых вывысшеных місць або при лїтаню у вышцї дас 2-5 м, одкы помалы з розтягнутыма крылами ховзаво падають назад долов. Спів є голосный, переважно флавтовый, із шкрипавыма і пискавыма тонами і тіпічмым трилком ""воід-воід“. Може тыж обсяговати імітації голосів другых видів птахів. == Росшырїня == Гнїздить у векшынї Европы а в западній а середнїй Азії выходно по западну Сібірь. Є то перелїтный вид із зимовищами в субсагарьскій Африцї, в меджах од Сенеґалу на западї по Етіопію на выходї а выход Капска в Югоафрицькій републіцї а северній Намібії. Европска популація є одшацовована на 4,4-7,4 міліонів парів. Чіслено жыє головно в Росії (1,3-2,5 міліонів парів), Румунії (0,85-1,1 міліонів парів) а Булгарії (0,6-0,8 міліонів парів). На теріторії середнёй Европы гнїздить коло 315-593 тісяч парів. == Біотоп == Про гнїздїня преферує підмокнуты, густо зароснуты становища, головно краї вод і бажины з поростами тростинкы. == Страва == Страву глядать в низкій густій веґетації. Переважно жере хробакы; жере тыж павукы, слимакы а на осїнь і бобулї. == Гнїздїня == Поглавно дозрївать в другім роцї. Гнїздить 1x аж 2x за рік од мая до авґуста. Пары суть векшынов моноґамны, самцї але можуть быти біґамны або проміскуітны. Теріторії обсаджують такой на навернутю із зимовищ. Міскове гнїздо з листя і быля трав, котре внутрі стеле різныма мягкыма матеріалами, враховано квітя тростинкы або хлупів, будує сама саміця добрї скрыте низко в густій веґетації, звычайно до вышкы 50 цм над землёв. В єдній зношцї бывать (3-)4-6 бурых, густо дріно флякастых яєць з розмірами 18,0 x 13,5 мм. Час інкубації тырвать 13-15 днїв, на яйцях сидить лем саміця. Самець ся запоює аж до кормлїня молодять, котры опущають гнїздо по 10-12 днях. Далшы 1-2 тыжднї суть пак іщі докормованы мімо нёго. Трискунчік ся у вольній природї дожывать коло 2 років, затля найвысше зазначеный вік быв в Фіньску а было то 10 років і єден місяць. == Референції == Тоты даны суть часточно або цалком основаны на перекладї статї Rákosník velký на чеській Вікіпедії.",rue,Random,,https://rue.wikipedia.org/?curid=5842,384,5842.0,['uk'],False,Random,Aléatoire
,Микола Овчаров,"Микола Михайлович Овчаров (*9. юла 1988, Одеса) - україньскый оратор, філмовый режісер і сценаріста. Прославив ся передовшыткым як закладатель Инштитута риторики імені Джона Кеннеді. == Жывотопис == Народив ся в м. Одесі. Учився в Київскій державній академії водного транспорту, Київскім народнім універзітеті културы. Робив з передныма державныма і громадскыма орґанізаціями. Автор книжкы «Майстер публичных выступлений» (2017, 2023) і выдань з етікы публичных выступлений. == Теорія арґументації == Микола Овчаров выділив основны три формы арґументації в сучасній риториці. Теоретична - научны факты, даны досліджінь, статістіка, аналітіка. Практична - практичный приклад зо свого або чуджого досвіду. Візуална - доказованя з хоснованьом знамых образів або подій. До каждого арґументу є три вымогы: авторітетность, унікалность, посиліня тезы другым арґументом. == Книги == 2017 - Майстер публичных выступлений. 2023 - Майстер публичных выступлений. Монохромне выданя. 2023 - Майстер публичных выступлений. Колорове выданя. 2024 - Мала етіка. 2024 - Доказова арґументация. == Філмы == 2019 - Чорна дїра == Жерела и одказы == Офіційна страниця у Facebook Канал на YouTube Микола Овчаров на сайті IMDb",rue,Random,,https://rue.wikipedia.org/?curid=11674,172,11674.0,"['uk', 'ru']",True,Random,Aléatoire
,Зарянка,"Зарянка або тыж ольшанка або малиновка (Erithacus rubecula) є малый птах з родины Muscicapidae. Богато є росшырена на цїлій теріторії Европы окрем северу Шкандінації, росшыреный є тыж в северозападній Азії а в северній Африцї. == Опис == Довжка тїла: 12-14 цм Роспятя крыл: 22 цм Вага: 16-18 ґ Зарянка є велика дас як воробель. Мать кулёвите тїло з довгым хвостом і ногами і куртыма крылами і шпіцятым дзёбаком. Зверьха є світло бура, на сподї синёсива і біла, на горлї і на тварї мать выразный помаранчовочервеный щіт. Очі ай дзёбак суть чорны, лабы сивы. Обі поглавя ся фарбов не одрізняють, молоды птахы суть флякасты і хыбує їм помаранчовый фляк. == Хованя == Зарянка жыє цїлорочно сама, а то в лїсах, парках або на загородах, часто і у высшых надморьскых вышках. Любить ся стримовати в кряках і жывых плотах. Барже часто прилїтать і на поораны поля або ся тримать коло дикых пацят, де выдзёбує выорану хробач. Релатівно часто ся обявує і в містах. Дуже част можеме дякуючі їй росшырености чути курте, часто повторяме ""тік“, або варовне ""цііі“ ці ""цік“. Спів є зложеный з релатівно довгых, дуже звучных і вшелиякых мелодій (посмоть приклад). === Страва === Жывить ся дрібныма хробаками і їх ларвами або павуками, на осїнь у нёй грать важну ролю тыж рослинна страва, найчастїше плоды базы оабо тису. Сама ся найчастїше ставать жертвов хищів. === Розмножованя === В Европі гнїздить од апріля до юла. Саміця кладе до місковеho гнїзда з моху, листя і травы, уміщеного в дутинах стромів, дїрах, поростах рослин або деревяных будьках у вышцї під 4 м 5 - 6 білых, червено флякастых яєць великости 20 × 15 мм. Шторік мать звычайно 2 зношкы, при стратї єдной з них гнїздить векшынов іщі раз. Інкубачна доба яєць тырвать 13 аж 14 днїв і сидить на них лем саміця. Молодята опущають гнїздо по 12 аж 15 днях. Першы помаранчовочервены пірка на груди ся їм зачінають обявовати по 2 аж 3 місяцях, тыж як дорослы суть зафарблены аж по далшых 3 місяцях. В природї ся обычайно дожывать єдного рока. Найвысше наміряный вік у зарянкы было 12 років. == Підвиды == В Европі жыють 3 підвиды зарянкы: E. r. rubecula - векшына европского ареалу. E. r. melophilus - Велика Брітанія. E. r. valens - Крім. == Референції == Тоты даны суть часточно або цалком основаны на перекладї статї Červenka obecná на чеській Вікіпедії.",rue,Random,,https://rue.wikipedia.org/?curid=5845,390,5845.0,"['uk', 'ru']",True,Random,Aléatoire
,Пушкин (город),"Пушкин (русс. Пушкин, до року 1917 - Царске Село (русс. Царское Село)) - муниципална формация, котра в сучасности мать статус административной части Санкт-Петербурга. Обывательство города Пушкин чинить 111 205 особ (2019). В добѣ Российской империи была ту резиденция российскых императорох, днесь в городѣ Пушкин находить ся парково-палацовый комплекс Царске село, котрый записаный до Свѣтовой дѣдовизны UNESCO. == Жерела и одказы == Муниципальное образование город Пушкин. [перевірено 2020-04-24]. русс.русс. Численность постоянного населения в разрезе муниципальных образований Санкт-Петербурга по состоянию на 1 января 2019 года. [перевірено 2020-04-24]. русс.",rue,Random,,https://rue.wikipedia.org/?curid=16260,89,16260.0,['ru'],False,Random,Aléatoire
,Осиф Кудзей,"Осиф Кудзей (*24. фебруар 1952) - русинскый писатель, поет, перекладатель и културный дѣятель з Няґова, окрес Меджилаборцѣ. Лавреат Духновичовой (США) и Павловичовой (Словацкого литературного фонду) литературных наград (обѣдвѣ в року 2010). == Животна дорога == Выростав в набоженскы ориентованой русинской родинѣ. Через цѣлы 15 рокы быв активным участником аматерского театру свого села, переважно в фиглярных ролях, одповѣдных его натурѣ. Театер выступовав лем по русинскы диалектом свого села, хоть мав успѣх далеко за его границями, што не все любило ся тогочасным организаторам фестивальох. Закончив строярско-ставбарску промысловку в Брезнѣ (1969), де зыскав фах токаря. Працовав на фабрицѣ в Меджилаборцях (до 2012). Од року 1994 выступовав в русинскых и грекокатолицкых выданях з куртыма автобиографичныма повѣданями. Од року 2005 сполуредагуе духовны алма­нахы Gregokatolîćkyj rusîň­skyj kalendaŕ и Artos. Пише лемковсков бесѣдов. В року 2010 за три найновшы зберкы поезий: Мудрость жывота (2008), Байкы-забавляйкы (2008), Байкарёвы думы (2009) - зыскав Духновичову литературну награду. == Творба == Творчость Осифа Кудзея мать два выразны полы. Первый - то духовна литература властна и переклады до русинской бесѣды старославянскых церковных текстох. Другым полом е свѣтска поезия, з котрой найвыпуклѣйшы суть байкы. Осиф Кудзей автор вельох публикаций: Акафіст священомученикови П. П. Ґойдічові (2006) Пацеркы (2008) Байкы-забавляйкы (2008) Мудрость жывота (2008) Байкарёвы думы (2009) Духовны піснї (2009) Кадило (2011) (Ча)байка (2012) Байкал (2013) Сміх через слызы (2013) Bajky, dumky i vydumky (2013) Bajkomat (2014) Šoky (2015) Smichoty i chmury rusiňskoj natury (2016) Zamiška (2017) Цукерь, мед і феферонкы (2018) Хрумкы (2019) == Жерела и одказы == Michal Pavlič (2019). Кудзей Осиф: Публікації (по русинскы). //Сполок русиньскых писателїв Словеньска. [перевірено 2020-03-23]. Кветослава Копорова (2019). Осиф Кудзей і ёго писательска дорога (по русинскы). //Сполок русиньскых писателїв Словеньска. [перевірено 2022-02-23]. Осиф Кудзей (2015). Осиф Кудзей, выбор з творбы (по русинскы). //Русинська Веб-книга. [перевірено 2020-03-23]. Марія Мальцовска (2010). Кудзей Осиф: жывотопис (по русинскы). //Сполок русиньскых писателїв Словеньска. [перевірено 2020-03-23]. М. І. Мушинка (2014). Кудзей Осиф (по украинскы). //Енциклопедія Сучасної України. [перевірено 2020-03-23].",rue,Random,,https://rue.wikipedia.org/?curid=3650,319,3650.0,['ru'],False,Random,Aléatoire
,Абсолутна вышка,"Абсолутна вышка, aнгл. absolute altitude - оддаленость по вертикали даякой точкы поверху Землѣ од середнього уровня поверха Свѣтового океана. Мѣрять ся в метрах над морьом, куртанка м н. м. Абсолутна вышка точок, положеных над уровньом океана, ся поважуе за позитивну, а под уровньом океана - за негативну. Понеже уровень моря не е стабилный, а в каждом морю иншакый, намѣсто реалного уровня Свѣтового океана поуживають понятя геоида и квазигеоида, котры суть конвенчны емпиричны моделы поверха Землѣ (не маючы аналитичного выразу). Про Восточну Европу базова нулова точка, одповѣдаюча тым моделам в сучасности принята нулова точка Кронштадтского водоуказовача в Балтицком морю. == Жерела и одказы == Білецький В. С., ред. //Мала гірнича енциклопедія. В 3 т. / за ред. В.С. Білецького. - Донецьк : Схід. видав. дім, - 2004. Том 1. ISBN 966-7804-14-3 укр.. Івченко А. С., ред.. Абсолютна висота (по украинскы). Велика українська енциклопедія (онлайн). [перевірено 2019-07-27]. Трёшников А.Ф., ред. Географический энциклопедический словарь: Понятия и термины. /Гл. ред. А. Ф. Трёшников. - М.: Сов. энциклопедия, 1988.- 432 с. русс..",rue,Random,,https://rue.wikipedia.org/?curid=15290,170,15290.0,['ru'],False,Random,Aléatoire
,Зімбабве,"Зімбабве (анґл. Zimbabwe, /zɪmˈbɑːbweɪ, -wi/), офіціално Република Зімбабве (Republic of Zimbabwe) є держава в южнуй Африці. Лежит межи ріками Замбезі и Лімпопо, граничит из ЮАР, Ботсванов, Замбійов и Мозамбіком. Зімбабве має 16 офіційных языкув, майбулш ся хоснуют анґліцькый, шона и ндебеле. Теперішньоє Зімбабве было частьов розличных держав и царьств уд XI. сторуча (майвызначні змежи них были Розві и Мтваказі), а кроме того было важным торговым пунктом. Брітанськоє завойованя сьої теріторії ся зачало в році 1890, пак она была орґанізована в колонію Южна Родезія. Обы убминути переданя влады чорнуй булшині, правительство Родезії уголосило независимусть у 1965. році. По 15 роках партізаньскої войны и межинародної ізолації быв пудписаный мирный договор, котрый привюг ид настаню де юре независимої державы Зімбабве. Перші выборы уйграла партізанська орґанізація ЗАНУ-ПФ, што дотеперь держит владу в державі. Роберт Муґабе быв у функції премєр-міністра и президента Зімбабве уд 1980. до 2017. рока. Його авторітарный режім ся узначив нарушеньом людськых прав, падом економікы и гіперінфлаційов. По довгых протестах против правительства Муґабе в 2017. році настав воєнськый переворот. Днешньым презідентом є Еммерсон Мнанґаґва из партії ЗАНУ-ПФ. Тоты даны суть часточно або цалком основаны на перекладї статї Zimbabwe на анґліцькій Вікіпедії.",rue,Random,,https://rue.wikipedia.org/?curid=9490,189,9490.0,"['uk', 'ru']",True,Random,Aléatoire
,2009,"2009 рік подля ґреґоріаньского календаря - непереступный рік, котрый ся зачінав у четверь. То є 2009 рік нашого лїточіслїня, 9 рік 3. тысячроча, 9 рік XXI. стороча, 9 рік 1-го десятьроча XXI. стороча, 10 рік 2000-х років. == Подѣи == 29. януар - объявлена планетка (343000) Ийонтихый. 26. юл - в Бѣлках отворили памятник Ивану Фирцакови “Кротону”, шпортовцю, циркусовому артистѣ == Умерли == 11. януар - Милан Руфус - вызначный словацкый поет, есеіста, літературознатель, товмач. 11. юл - Федор Ковач, педагог, историк литературы, перекладатель и културно-сполоченскый дѣятель украинской народностной ориентации в Словакии 22. новембер - Яромир Горжец, чешскый поет, писатель, новинарь и публициста. 23. децембер - Ернест Контратович, подкарпатскый малярь и педагог.",rue,Random,,https://rue.wikipedia.org/?curid=6143,116,6143.0,['ru'],False,Random,Aléatoire
,Клара Балог,"Клара Балог (*17. юл 1928, Ужгород, Чехословакия - †9. юн 2018, Ужгород, Украина) - хореографка и фолклористка на Подкарпатской Руси и Украинѣ. == Биография == Пришла на свѣт яко пята дѣтина зоз семерох в родинѣ школного беделуша (дозорцѣ) Федора Керечанина, котрый служив в престижной чешской школѣ в центрѣ Ужгорода (днешна школа No1), де родина достала двѣ комнаты в сутеренѣ. В родинѣ ся говорило трьома языками: з няньом по русинскы, з мамов по мадярскы, з бабов по нѣмецкы, а в школном дворѣ меджи дѣточыма забавами по чешскы. В шѣстьрочном вѣку пошла до русинской зачаточной народной школы, а в 10-рочном до русинско-мадярской горожанкы (1938-1942), пак абсолвовала чешско-мадярску учительску семинарию (1943-1947). За час ей наукы в семинарии пережила въедно з Ужгородом четыри державы, а матуровала уже в Украинѣ, яко Украинка. На тот час учительска семинария была переменована на музично-педагогичне училище. Первы хореографичны знаня достала в 6-рочном вѣку в штудию танця, котре вела солистка пражского балета Аврелия Кремницка. Од року 1945 Клара Балог уже солистка танечной групы Закарпатского державного ансамбла пѣснѣ и танцю, а од року 1969 - балетмайстерка и режисерка. Перве выступлѣня з колективом в Москвѣ мали 23. новембра 1948, а уже в року 1951 по далшом выступлѣню в Москвѣ достала свое перве державне вызнаменаня - орден «Знак Пошани» (1951). З тым ся зачала ей триумфална карьера хореографкы. Клара Балог штудировала в селах народны танцѣ, подробно описала их и выдала книгу «Танці Закарпаття». На основѣ того створила понад 30 хореографичных композиций. Вела курсы народного танця и режисерску хореографичну роботу в Киевѣ, Пряшовѣ, США, Канадѣ, Франции. Мати ей умерла в року 1966, отець в року 1978. Муж, Василь Балог, режисер областной телевизии, о рок скорше од ней. Дѣтей не мали. Еще и 80-рочна каждоденно ходила на любену роботу, аж року 2013, коли серйозно охворѣла, мусѣла ся того лишити. Погребена на теметовѣ Калвария 12. юна 2018. В конци своей книгы споминок лишила нам одказ: == Вызнаменаня == 1951 - Орден «Знак Пошани» 1957 - Заслужена артистка УССР 1960 - Орден Трудового Червоного Прапора 1974 - Народна артистка УССР 1996 - Честна одзнака Президента Украины 2000 - доживотна державна стипендия 2003 - Орден княгині Ольги III ст. 2008 - Орден князя Ярослава Мудрого V ст. == Жерела и одказы == Клара Балог. Мої роси і зорі. / Літ. запис В.А. Качкана. - Ужгород: Карпати, 1988. 64 с. ISBN 5-7757-0213-1 укр. Ільченко Л. О.: Балог Клара Федорівна. //Енциклопедія Закарпаття. Визначні особи ХХ століття. Закарпатський осередок НТШ. Під наук. ред. Довганича О.Д. «Гражда». Ужгород, 2007. ISBN 978-966-8924-33-0 С. 26. укр. Штефаньо О.: Як крокувала життям Клара Балог. // KISZó укр. Тиса-1.""Русинська родина"". Клара Балог (17.11.2012)укр. == Додаточны жерела == Клара Балог. Танці Закарпаття. / Вступ. сл. В. Габорця. Ужгород, 1998. 143 с. укр. Капраль М.: Балог Клара. // Магочій П.Р., Поп І. (уклад.) Енциклопедія історії та культури карпатських русинів. Вид-во В.Падяка. Ужгород, 2010. - 856 c.+ХХХІІ с. ISBN 978-966-387-044-1 Сс. 37-38. укр. Конькова Г. В.: БА́ЛОГ Клара Федорівна. // Енциклопедія сучасної України. укр.",rue,Random,,https://rue.wikipedia.org/?curid=13241,488,13241.0,['ru'],False,Random,Aléatoire
,Бункове ядро,"ядро (лат. nucleus) - бункова орґанела, найджена у векшынї бунк еукаріотув котра обсягує ядерні ґены, які складувуть бульшу часть ґенетічного матеріалу. == Штруктура == Ядро звычайно має розмір 8-25 мікрометрув у діаметрі. Є обколесеноє двойнистув мембранув, через котру проходять ядерні поры. Ядерна мембрана реґулує транспорт міджі ядром і цитоплазмув а oддїлює хімічні реакції што ся дїють в цитоплазмі од реакції в ядрі.Окрем бункового геному, ядро обсягує білкoвины які регулують чітаня генетічної інформації. Чітаня гену включає процеси транскріпції, спрацованя початкової мРНА (анґ. pre-RNA) a експорт мРНА до цитоплазми. Внутрішня часть ядра обсягує єдно або дакулько ядерёк, обколесеных нуклеоплазмов. Нуклеоплазма є ґеловита капалина подобна цитоплазми в якуй суть розпущені матерії, нуклеотід-тріфосфаты, сигнальні молекули, ДНA, РНA, ензімы a білковины.Ґенетічный матеріал є притомный в ядрі в подобі хроматіну, білковин а ДНА. ДНА є притомна як цілый ряд молекул, знамых як хромозомы. Існують два виды хроматiну: еухроматін a гетерохроматiн. Еухроматін - менше компактна форма ДНА, котра є ґенетічнї актівна. У гетерохроматину є ДНА бульше компактно забалена, але неє актівна коло траскріпції. == Функція == Ядро має дві функції: ряджіня хімічных реакції в меджах цитоплазми і всокочіня інформації, потребнуй про дїлїню бункы. Тоты даны суть часточно або цалком основаны на перекладї статї Клітинне ядро на україньскій Вікіпедії.",rue,Random,,https://rue.wikipedia.org/?curid=17529,201,17529.0,['uk'],False,Random,Aléatoire
,Композитор,"Композитор (або компониста) е умѣлець, котрый творить новы музичны композиции и, обычайно, записуе их во формѣ музичной нотации, подля котрой его музику надале интерпретують сценичны умѣлцѣ (спѣваци, грачѣ на музичных инштрументах тай иншы музиканты). Зналость гры на даяком музичном инштрументѣ чисто теоретично не е потребна ку такой чинности, але а реалности такой каждый композитор добрѣ овладать хоть лем еден музичный инштрумент (найчастѣйше иде о клавир), а компонованя про орхестер выжадуе тыж добру зналость одповѣдного фаху, окреме з погляду на техничны пожаданя ку окремым музикантам. == Композиторы в минулости и днесь == Кедь говориме о композиторах минулости, часто нараз приходять такы имена, як Моцарт, Бетовен, Гендел або Вагнер. В сучасности потреба в компонованю музикы выростла, и ряды тых, кто компонуе музыку значно помножили ся. Векшина людей не знала бы назвати имена многых з них. Компонованя потребуе зналости многых елементох, звязаных з тым фахом. В сучасности творчость композитора моцно подперта множеством софтверох и апаратуры, котра помагать моделовати звучаня розличных музичных инштрументох и записати ноты. == Жерела и одказы == What is a Composer? //wiseGEEK, clear answers for common questions == Референции == Тоты даны суть часточно або цалком основаны на перекладї статї Hudební skladatel на чеській Вікіпедії.",rue,Random,,https://rue.wikipedia.org/?curid=13804,195,13804.0,['ru'],False,Random,Aléatoire
,Нава,"Нава, лат. navis 'корабель' - в архитектурѣ означать продовгастый простор в церкви, меджи входом и олтарьнов частьов, назначеный вѣрникам, котры там стоять в часѣ богослужбы. В малых деревяных церквах нава ограничена з двох бокох стѣнами, од запада - бабинцьом, од востока - олтарьом. Во векшых храмах и базиликах суть еще бочны навы, а главна (середна) нава оддѣлена од них колонадов або аркадов. В базиликах главна нава е высша од бочных и мать властны вызоры, котры ю чинять свѣтлѣйшов. Поперечна нава (трансепт) росширять простор церкви и оддѣлять главну наву од олтарьноо простора, назначеного священству. == Етимология == Термин походить од латинского означѣня корабля, як ся поважуе, про то, же корабель быв приятый за символ Церкви. В русчинѣ про тот термин хоснують слово неф од фр. nef, што так само означать корабель. == Жерела и одказы == Nave. //Encyclopædia Britannica. Одчитане 11.02.2015. Dr. Ralph F. Wilson. Ship as a Symbol of the Church (Bark of St. Peter) англ. Неф. //Католическая Россия. русс. Священник Уріил. Другій свѣт. Том 1. Трансепт. //Архитектурна терминология русс.",rue,Random,,https://rue.wikipedia.org/?curid=12697,173,12697.0,['ru'],False,Random,Aléatoire
,Грам,"Грам (од лат., грец. gramma ) - единка масы, закладна в системѣ мѣр CGS (Centimetr Gram Sekunda). == Опис == Грам есть 1/1000 часть килограма, закладной единкы в системѣ мѣр SI. Килограм ровный масѣ 1 дм³ хемично чистой воды при теплотѣ ей найвекшой густоты (3,98°C). == Одведены единкы в системѣ мѣр SI == Центнер (100 kg) не входить в число единок межинародной системы мѣр SI. Межинародна организация законодарной метрологии (OIML) во своих рекомендациях однесла центнер ку тым единкам мѣры, «котры мають быти вылучены из хоснованя чимскорше там, де ся хоснують нынѣ, и котры не мають ся завести там, де ся не хоснують». == Жерела == Прохоров А.М. (гл. ред.) Физическая энциклопедия. М.: Советская энциклопедия, 1988. Т. 1, с. 533.",rue,Random,,https://rue.wikipedia.org/?curid=11616,122,11616.0,['ru'],False,Random,Aléatoire
,Парохия,"Парохия, або фарность, фара, од гр. παροικία (παρά «близь» + οἶκος «дом») - в Православной и Грекокатолицкой Церкви основна церковно-административна единиця, самосправна комунита або церковный округ, котрый мать властный храм з его вѣрниками и духовныма особами. Парохия мать статус правной особы. Часто при парохии фунгуе недѣльна школа або школа катехизации. Вопросы газдовства и доброчинности в парохии належать ку компетенции старосты, котрого мать выбрати громада и благословити епископ. Администратором парохии е парох (фарарь), вѣрникы парохии суть парохиане (фарници). Даколько парохий суть злучены до едного благочиния (деканата), котре ся справуе благочинным (деканом), котрому суть парохы административно подряджены. == Жерела и одказы == Давыдов И. П.: Благочиние. Благочинный. // Энциклопедия религий / Под ред. А.П. Забияко, А.Н. Красникова, Е.С. Элбакян. - М.: Академический Проект, Гаудеамус, 2008. - 1520 с. (ISBN 978-5-8291-1084-0 Академический Проект) (ISBN 978-5-98426-067-1 Гаудеамус) С. 172. Несмиянова О. В., Семанов А. М.: Приход. // Энциклопедия религий / Под ред. А.П. Забияко, А.Н. Красникова, Е.С. Элбакян. - М.: Академический Проект, Гаудеамус, 2008. - 1520 с. (ISBN 978-5-8291-1084-0 Академический Проект) (ISBN 978-5-98426-067-1 Гаудеамус) С. 1011. Покровский Д. Л.. Приход //Краткий словарь православных терминов (по русскы). Азбука православия. [перевірено 2019-07-18].",rue,Random,,https://rue.wikipedia.org/?curid=15254,189,15254.0,['ru'],False,Random,Aléatoire
,Церьков святой Параскєвы (Потокы),"Церьков святой Параскєвы є ґрекокатолицька деревяна церьков, котра ся находить в селї Потокы в окресї Стропков в Пряшівскім краю. == Література == Міклош Дудаш, Іван Ґойдіч, Марґіта Шуклаёва. Drevené kostoly - 1. - Тырнава: Dajama, 2007. - 128 с. - ISBN 80-89226-14-0. Бланка Ковачовичова-Пушкарёва, Імріх Пушкарь. Науковий збірник музею українськой култури в Свиднику, Дерев'яні церкви східного обряду на Словаччині - 1. - Пряшів: Slovenské pedagogické vydavateľstvo, 1971. - Т. 5. - 528 с. - 2500 екз.",rue,Random,,https://rue.wikipedia.org/?curid=4874,76,4874.0,['uk'],False,Random,Aléatoire
,1996,"1996 рік подля ґреґоріаньского календаря - переступный рік, котрый ся зачінав у понедїлёк. То є 1996 рік нашого лїточіслїня, 996 рік 2. тысячроча, 96 рік XX. стороча, 6 рік 10-го десятьроча XX. стороча, 7 рік 1990-х років. == Уродили ся == 18. марец - Одисеас Елитис, грецкый поет, Нобелов лавреат. == Умерли == 15. януар - Анна Галгашова, людова писателька, фолклористка 3. апрѣль - Йосиф Архий, педагог, подкарпатскый поет. 29. май - Антонин Мркос, чешскый астроном. 23. децембер - Иван Парканий, русинскый патриот, министер ЧСР и губернатор Подкарпатской Руси. 30. децембер - Володимир Гошовскый, подкарпатскый музикант, фолклориста.",rue,Random,,https://rue.wikipedia.org/?curid=6148,100,6148.0,['ru'],False,Random,Aléatoire
,Гукливскый лѣтопис,"Гукливскый лѣтопис - запис подѣй з року 1660 до 1830-х, зробленый священиками в селѣ Гукливому на Угорской Руси. Плануе ся го помѣстити в будучый музей Гукливского лѣтописа. Авторство Авторами записок были мѣстны священикы, але з них лем еден познатый: Михайло Григаши (1782-1823). Григаши быв сыном кмѣтя Григы. Його запискы датують ся роками 1782 аж 1830. По ньому подѣи записованы по-латинскы иншым священиком. Запискы до року 1782 суть переписаны з якогось иншого оригинала, або веце оригиналох, або выгляданы Григашием з розличных жерел. Обсяг Лѣтопис называть ся “Новѣйшая яже когда случишася”. Се запис тых новин, котры доходили до верховинского валалу Гукливый, опис подѣй и явох, котры мали вагу, подля авторох. Найвеце записох ся дотыкать хвѣлѣ, сельськых газдовскых робот, уроджаю, газдовского стану валалчанох, России (зачаток войны з Турками, смерть царицѣ Катарины в року 1797, програна война Наполеона и др.). Пише о голодѣ в року 1786, земелных реформах Йозефа II., о политичном животѣ Мадярского кральовства, односинах зоз сосѣдныма державами. Язык Авторы часто пишуть образно и доимливо, зашто лѣтопис мать и литературну якость. Язык лѣтописа - тогдышный людовый язык Угорской Руси з домѣшков церковнославянского. Вырывкы зоз лѣтопису публиковав Евмен Сабов у Хрестоматіи церковнословянскихъ и угро-русскихъ памятниковъ литературныхъ, Унгвар, 1893. == Жерела и одказы == Д-р Богдан Романенчук. Азбуковник. Енциклопедія української літератури. Том 2. - Філядельфія: «Київ»-1973 - 536 с. Біленький Я. Угроруські літописні записки. ЗНТШ т. СІУ/1911/73-81; Див. О. Мишанич. Література Закарпаття. Доступне онлайн",rue,Random,,https://rue.wikipedia.org/?curid=14710,232,14710.0,['ru'],False,Random,Aléatoire
,Studium Carpato-Ruthenorum (зборник),"Studium Carpatho-Ruthenorum - Штудії з карпаторусиністікы - научный зборник Інштітута русиньского языка і културы Пряшівской універзіты. Выдавать ся з 2009. року. Обсягом зборнику суть рефераты, прочітаны в рамках научных семінарїв карпаторусиністікы на Інштітутї, а тыж додатковы штудії на темы, дотыкаючі ся Русинів і карпаторусиністікы. == Працовници == Актуалны працовници научного зборника (2023. рік): Зоставителька і одповідна редакторка: ПгДр. Кветослава Копорова, ПгД. Научна редакторка: проф. ПгДр. Юлія Дудашова-Крішшакова, др. н. Редакчна рада: доц. ПгДр. Анна Плїшкова ПгД., унів. проф., проф. Др. Павел Роберт Маґочій, проф. Др. Елейн Русинко, проф. Др. Кірілл Шевченко, др. н. Рецензенты: доц. ПгДр. Василь Ябур, к. н., проф. Др. Михаил Капраль, к. н. == Одказы == Зборник Studium Carpatho-Ruthenorum на вебсайтї Пряшівской універзіты",rue,Random,,https://rue.wikipedia.org/?curid=22335,119,22335.0,['uk'],False,Random,Aléatoire
,Місто,"Мі́сто ці ва́рош, го́род - ґеоґрафічно вымедженый утвар населїня, про котрый є характерістічна сукупность ознаків, котры го одрїзняють уд села (валалу). Суть то передовшыткым релатівна великость в порівнаню із селом, высока густота населїня, компактность і концентрація хыж, тіпічна демоґрафічна, соціална і професійна штруктура жытелїв (обвыкло не роблять в польногосподарстві, но наспак, в обходї, промыслу, службах) і понуканя адміністратівных, едукачных, торговых і културных функцій про шыршу околіцю. == См. тыж == Головне місто",rue,Random,,https://rue.wikipedia.org/?curid=863,72,863.0,['uk'],False,Random,Aléatoire
,27. апріль,"27. апріль - 117. день рока (118. в переступнім роцї) в ґреґоріаньскім календарю. До кінце рока оставать 248 днїв. == Подѣи == 1849 - Александер Духновіч быв арештованый і ескортованый до Кошыць. Причінов было выданя пару книг на русиньскім языку. 1936 - Министерство школства Чехословацкой републикы в Празѣ схвалило проект заложѣня гимназии про Русинох в Пряшовѣ. 1964 - Гелена Вондрачкова выграла конкурз Глядаме новы таланты зоз спѣванками, з чим зачала ся ей карьера спѣвачкы. 1992 - заникла Социалистична Федеративна Република Югославия. 1992 - Сербия и Чорногория створили новый штат под назвов Союзна Република Югославия (СРЮ). == Умерли == 1521 - Фернан Магеллан, мореплавець в испанскых службах",rue,Random,,https://rue.wikipedia.org/?curid=286,110,286.0,['ru'],False,Random,Aléatoire
,Саркофаг,"Саркофа́г, дгр. σαρκοφάγος - файта погребной лады, хоснована при погребѣ вызнамных особ и обычайно лишана на поверху землѣ в шпециалных мемориалных просторах або криптах. Саркофагы мають форму подовгастой скрынѣ, а понеже суть назначены ку выставлѣню под голым небом, в мемориалах або криптах, суть украшены трималым декором: рѣзбами, барельефами и т.п. Найдавнѣйшы саркофагы, заховалы доднесь, суть зоз старовѣкого Египта. == Етимология == Зачаточно саркофагы правили из вапняникового камѣня, якобы способного скоро (до 40 днѣ) вберати до ся людскы позостаткы. Тот камень дгр. σαρκοφάγος λιθός sarkofagos litos ('камѣнь, пожираючый мясо') дав назву такым погребным ладам, и заховав ся надале, хоть они выробляли ся из иншого камѣня, або вообще из иншых материалох. == Фигуралный вызнам == В фигуралном вызнамѣ саркофаг може означовати всяку конштрукцию, назначену про тримале укрытя. Напримѣр, саркофагом называють укрытя над гаварованым енергоблоком Чорнобыльской АЕ. == Жерела и одказы == Ottův slovník naučný. Illustrovaná encyklopaedie obecných vědomostí. Díl 22. Vyd. J. Otto. V Praze, 1904. Сс. 643 - 645. чеш. Тураев Б.; Саркофаги //Энциклопедический словарь Брокгауза и Ефрона, т. XXVIIIa (1900): Саварни - Сахарон, сс. 438 - 439. русс. Саркофаг: Строительство укрытия над разрушенным реактором. [перевірено 2020-02-27]. русс.",rue,Random,,https://rue.wikipedia.org/?curid=16083,190,16083.0,['ru'],False,Random,Aléatoire
,Діомід (Аляска),"Діомі́д (анґл. Diomede) - варош (де-факто село) у округови Ном, штат Аляска, ЗША. == Історія == На островови Діомід ищи около 3000 рокӯв назад оселили ся Народы Юпік. === Удкрытя Русами и Становліня Цивілізації === Первый раз острӯв Крузенштерна удкрыв Семен Дежнёв пуд час свої Чукотьской Експедиції у 1648 році, на островови товды ужек жили представители туземных народӯв Юпік и Ескімосы. Другый раз острӯв удкрыв Вітус Беринґ и назвав острӯв Діомід на честь сятого Діоміда. Из 1799 по 1867 рокы село Діомід и острӯв были у составови Російськой Рішы. Из 1867 у составови ЗША, за тым ще часть штата Аляска. == Обывательство == По списованёви 2010 року, у варошови жило 115 особ у 38 опшярях у 22 файтах. Густота обывательства становила 16 особ/км². Было 47 хыжӯв (6/км²). Расовый склад обывательства: == Удкликованя == Тоты даны суть часточно або цалком основаны на перекладі статі Дайомід (Аляска) на Украйиньскӯв Вікіпедії (чісло ревізії не было становлене).",rue,Random,,https://rue.wikipedia.org/?curid=22351,153,22351.0,"['ru', 'uk']",True,Random,Aléatoire
,Богаревиця,"Богаре́виця (мад. Falucska) (укр. Богаревиця) (чис. Bogarevice, Bogarovice) (рум. Boharevîțea) - село у Берегӯвськӯм районови (бывшый Иршавскый район), Закарпатьской области, Украйины. == Історія == На выход уд Богаревици, у 1,5 кілометрох уд нёго, на невысокому горбови - пӯзднёпалеотичні стоянкы. Село первый раз ся споминать у 1412 році. == Реліґія == Храм Рождества Прст. Богородици. У 1840-1915 роках село Богаревиця, у реліґіозному планови было філіёв Камяньского. За 30 рокӯв (1879-1900. рокы) вірникӯв села Богаревиця и Камяньскоє духовно шорив греко-католицькый священик Емерік Дудиньскый, а из 1900-1910 ёго сын Иван Дудиньскый Два дзвоны для церкви улив Ф. Еґрі у 1921 тай 1924 роках (послідньый подарили Андрій Русин тай ёго жона Марія Плега). Маймалый дзвӯн зробили на пряшӯвськӯв ливарни у 1808 році. Товды же записали леґенду за стародавньый дзвӯн, што го подарила кийӯвська княгыня Настя и якый хранив ся у деривлянӯв церкви. Пуд час татарьскых набігӯв ёго закопали у землю. Кӯнь пастуха случайно заціпив ся за дзвӯн, и так го найшли. Люди принесли тот дзвӯн у село. Вӯн быв из стрібра и мав двоякый окрас. Коли було сонячно, дзвін виглядав жовтим, а у хмарну погоду - синьым. У Перву світову во̄йну дзвӯі знищили. Ися леґенда лягла у основу поемы Василя Пачовського «Сріберный дзвӯн», удкӯть происходить поетична назва Пудкарпатя - Срібна Земля. ""Настин дзвӯн"" Леґенд за силу церковного дзвона на Пудкарпатю, собственно, ге и по цілых Карпатох є много. Миже инным, другу назву Пудкарпатя - «Сріберна Земля» - приписувуть иппен ид леґенді за церковный дзвӯн. Дзвӯн тот за леґендов не простый, а «стріберный», удлитый у Киёвови у 1034 році и подареный дочков Ярослава Мудрого, Анастасіёв, жонов мадярьского краля Андраша І, Богаревицькӯв церкви, што на Иршавщині. Вӯн захищав село и цілый окрес уд всякых бід и нещасть. Кой напала монґоло-татарьска орда на наш край, сиріберный дзвӯн закопали у полёви, обы уберегти уд захватчикӯв. Но даже пуд зимлёв вӯн не знав покою и свойым гудіням попереджав за опасность, што надвигала ся. Потӯм пак го укопали и, ге свідітелствує історія, «Настин дзвӯн» за вікы служив народови и парадив церковну вышку у селі Богаревици. Но у 1917 році реквізоіали дзвӯн, увезли до Пожони, розбили и переплавили. == Обывательство == У селі на 2001 рӯк живе 512 людий, из них подля языка: == Туристичны міста == • на невысокому горбови - пӯзднёпалеолітичні стоянкы. - «Настин дзвӯн». У 1917 році реквізовали дзвӯн, увезли до Пожони тай розбили и переплавили. Ися леґенда лягла у основу поемы Василя Пачовського «Сріберный дзвӯв», удкӯть происходить поетична назва Пудкарпатя - Срібна Земля. • Храм Рождества прст. Богородици. == Удкликованя == Тоты даны суть часточно або цалком основаны на перекладі статі Богаревиця на Украйиньскӯв Вікіпедії (чісло ревізії не было становлене). Погода в селі Архівовано 6 листопада 2016.",rue,Random,,https://rue.wikipedia.org/?curid=22769,440,22769.0,['uk'],False,Random,Aléatoire
,Колач,"Кола́ч - солодкый істяник причиненый многыми добавниками, главны инґредієнтыколача є мӱд авадь цукор, масло, молоко, оріхы и друга овоцина, яйця, човколада авадь какао и всяка овоцина и мармелада). Може быти различного облика, аци майчасто є круглого ци прямоуголного обліка. Істяникы и кіста называвуть ся сытні колачі авадь колачиды. == Історія == Колачі и посластици были ищи из древньых часӯв. Пекли их старі еґиптяне, ґрекы, Римляни. Китайськый изюм, молоко у порошкови, у свю̄м товару мав го каждый торговиць, путник и вандраш Марко Поло. Перві колачі из солодкого сыра (сира и меда), своёверзна подоба торты и сыра (чізкейк) учиненоє у Ґрецьку у час первой Олімпіады , у 776 році до. н. е. Термін ""торта“ мать зовсім другу історію. Тото є перевод вікінґӯв старнордицкого слова ""кака“. Старі ґрекы за колач звали πλακοῦς (plakous), што є изнамо уд речи за ""равно“, πλακόεις (plakoeis). Печена є из мукы помішаной из яйцьми, молоком, оріхома и медом. Плацента ся пекла на падиментови за упічку авадь косиці на упічку.",rue,Random,,https://rue.wikipedia.org/?curid=22030,164,22030.0,"['uk', 'ru']",True,Random,Aléatoire
,Булгарьска Вікіпедія,"Булгарьска / Болгарьска Вікіпедія (булг. Българска Уикипедия, Българоезична Уикипедия) - булгарьскоязычна часть Вікіпедії. Була створїня 6. децембра 2003 року. Днём 8 мая 2025 року Булгарьскый оддїл Вікіпедії обсягує 303 745 статей. Зарегистрированы 359 117 участників, з них 648 учинили даяку операцію за послїдны 30 днї. Обще число оправ выносить 12 543 996. == Штатістіка == 3 октобра 2004 - 10 000 статей. 24 мая 2010 - 100 000 статей. 17 юля 2013 - 150 000 статей 12 юня 2015 - 200 000 статей. == Одказы == Булгарьска / Болгарьска Вікіпедія - Головна сторінка",rue,Random,,https://rue.wikipedia.org/?curid=19366,93,19366.0,['uk'],False,Random,Aléatoire
,Електромаґнетічне спектрум,"Електромаґнетічне спектрум (даколи зване Максвелова дуга) загорнює електромаґнетічне жарїня вшыткых можных вовновых довжок. Електромаґнетічне жарїня о вовновій довжцї λ (у вакуу) мать фреквенцію ф і ёму приписованый фотон мать енерґію Е. Одношіня міджі нима выражають наслїдны формулы: λ = c f {\displaystyle \lambda ={\frac {c}{f}}\,\!} ; E = h f {\displaystyle E=hf\,\!} , де c є швыдкость світла (3×108 m/s) a h = 6.6252 × 10−34 J·s = 4.1 μeV/GHz є Планкова конштанта.",rue,Random,,https://rue.wikipedia.org/?curid=4614,73,4614.0,['uk'],False,Random,Aléatoire
,Патроним,"Патро́ним, од гр. πατήρ отець и όνυμα имя - часть именованя особы, сформована од крестного имени отця, в дакотрых припадах од далшых предкох по отцьовой линии. Найчастѣйшым видом патронима е имя за отцьом. На середновѣкой Руси патронимы были хоснованы од XI. стороча: Патроним обычайно творить ся з помочов префикса або суфикса, додаваного ку имену отця. Так, перед даколько сторочами патроним Fitzpatrick указовав на Патрикового сына (Patrick's son), Peterson або Petersen быв сын Peter-а, MacDonald або McDonald - сын Donald-а, а Hernando быв отцьом Hernández-а. В сучасности вшиткы тоты даколишны патронимы стали ся обычайныма призвисками. В России доднесь суть в ужитку имя, патроним и призвиско; напримѣр, Петр Ильич Чайковскый, ту Ильич е патронимом, котрый означать, же его отець быв Илья». При славностном ословлѣню давнорускых князей споминали не лем отця, але и дѣда-прадѣда, аж докля было памяти о родѣ предкох. Напримѣр, князь Владимир сын Святослава, внук Всеволода, правнук Олега, праправнук Святослава, прапраправнук Ярослава, прапрапраправнук великого Владимира. То было барз некомфортно, та пак выхабили имена дѣдох-прадѣдох а зостало лем имя отця. Форма патронима зоз суфиксом -енк-, появила ся позднѣйше на Украинѣ, а днесь стала ся уже лем призвиском: Порошенко, Тимошенко, Ющенко. Именованя особы двословнов антропонимнов формов - имя + патроним на -ич або на -ович - у славян ширило ся з востока на запад, а самы имена за отцьом у славян сягають ранного середновѣку. Але повиннов ся стала така форма лем в России. В западных областях Украины зачала быти повинна лем по прилучѣню ку СССР (1939-1944). == Жерела и одказы == Ковалів Ю. І.(уклад.) Літературознавча енциклопедія. Київ: Вид. центр «Академія», 2007. Том 2. 624 с. ISBN 978-966-580-234-1 (T.2) укр. Чучка П. П.: Слов'янські особові імена українців: історико-етимологічний словник. Ужгород: Ліра, 2011. - 432 с. ISBN 978-617-596-041-7 Patronymic. //Merriam-Webster Dictionary online англ. Дьяченко С. В.:Откуда взялось отчество? русс.",rue,Random,,https://rue.wikipedia.org/?curid=13859,297,13859.0,['ru'],False,Random,Aléatoire
,Сарацины,"Сараци́ны (лат. Saraceni, ст.-ґр. Σαρακηνοί - «восточны люде») - народ, споминаный давноримскым историком IV. вѣка Аммианом Марцеллином и грецкым ученым I-II. вв. Птоломеем. Кочове племя розбойникох, бедуинох, живше вздовж границь Сирии. == Етимология == Подля дакотрых ученых назва веде ся од топонима Вади ас-Сирхан и означать ""вовкы Арабии"". == Историчны значѣня термина == Первый раз тот термин стрѣчать ся в І. вѣку до Р.Х. Од добы крестовых походох европскы авторы зачали называти сарацинами всѣх Могамеданох, часто яко синоним, хоснуючи термин «Мавры». В наш час историкы хоснують тот термин односно жительох Арабского халифата в период од VII. по XIII. вѣкы (до завойованя халифата Аббасидов Хулагу в резултатѣ близковосточного похода Монголох). Сарацином в середовіку называли тыж и тренажер про рыцарѣ. Было то деревяне торзо чоловѣка (сарацина), в едной руцѣ держачого невелькый щит, а в другой ланц або мотуз зоз тяжилом (напримѣр, мѣх з пѣском) на концю. Торзо становило ся так, обы ся вольно обертало на стовпѣ. Рыцарь мав на повном скаку поразити копиов щит сарацина и шиковно при том выгнути ся од удара мѣхом. Сарацины-тренажеры часто зарядили на рыцарскых турнирах як окремый вид соперництва. == Жерела и одказы == Révai nagy lexikona. 1-21. köt. Révai Testvérek Irodalmi Intézet Részvénytársaság, Budapest. 1911-1935. XVII. kötet. Сарацин - статья в енциклопедии «Кругосвет» (русс.) M. Д. Бухарин. Происхождение этнонима Σαρακηνοί (русс.) == Референции == Тоты даны суть часточно або цалком основаны на перекладї статї Сарацины на російскій Вікіпедії.",rue,Random,,https://rue.wikipedia.org/?curid=11119,232,11119.0,['ru'],False,Random,Aléatoire
,Свобода (Хустскый район),"Свобода́, укр. Свобо́да; мад. Szvoboda - село в бывшом Межгорском районѣ (од року 2020 - Хустском) Закарпатской области Украины. == Сельска рада == Синевирсько-Полянська сільська рада укр. 90046, Закарпатська обл., Міжгірський р-н, с.Синевирська Поляна, 147 Тел. (03146)2-76-73 Ку сельской радѣ належать еще три села. Тоты суть: Берегы, Загорб, Синевирска Поляна. Оддалѣня сельской рады од села Свобода чинить 9 км. == История == Перва упоминка походить з року 1864 (Szloboda). Село взяло назву од потока, на берегах котрого было заложене (Слобода потокъ, Слободянска Рѣка, Слобода). В основѣ русинской назвы - слобода́ з вызнамом ‘колония’, ‘осада’. В чехословацкой добѣ перемѣнили назву на Свобода з вызнамом ‘вольность’, а в украинской добѣ тоту перемѣну перебрали. В Чехословацкой добѣ Свобода не мала статус села, административно была приселком Синевирской Поляны. == Днешность == Село в сучасности (2004) мать 81 газдовство и 239 обывательох. Державны инштитуции: зачаточна школа и фелчарско-акушерска станиця. В роках 2000-2003 збудовали перву православну церкву Преображения Господнього. В року 2018 ку селу первый раз протягли асфалтку од Синевирской Поляны. == Интересны факты == В року 1999 в резултатѣ небывалого снѣгопада од 8. фебруара 1999 до 6. марца 1999 дорога ку селу была непроѣздна, хоть каждый день на росчищѣню робили 40 людей. Ани пѣшо не мож было перейти за два тыжднѣ. == Жерела и одказы == Sebestyén Zsolt: Máramaros megye helységneveinek etimológiai szótára. Bessenyei könyvkiadó. Nyíregyháza, 2012. ISBN 978-615-5097-53-9 мад. Достал, Ярослав. Підкарпатська Русь (Закарпаття періоду Чехословацької республіки: 1919-1938). Ужгород, «Карпати», 2014. ISBN 978-966-671-374-5 укр. Тронько П. и др. (ред.) Історія міст і сіл України. Том 7. Закарпатська область. К. 1969. укр. Федака Сергій. Населені пункти і райони Закарпаття. Історично-географічний довідник. ""Ліра"". Ужгород, 2014. ISBN 978-617-596-158-2 укр. Свобода (Межгорскый район) (по украинскы). Верховна Рада Украины. [перевірено 2019-08-08]. Свобода (Межгорскый район) - информер (по украинскы). Weather in UA. 2025-04-28. [перевірено 2019-08-08]. На Міжгірщині капітально відремонтували дорогу районного значення «Синевирська Поляна - Свобода» (по украинскы) ((ФОТО)). Перший.com.ua. 2018-12-04. [перевірено 2019-08-09].",rue,Random,,https://rue.wikipedia.org/?curid=15319,316,15319.0,['ru'],False,Random,Aléatoire
,Михал Гиряк,"Михал Гиряк (27. новембер 1933, Пыхнѣ, округ Снина, Чехословакия - 23. марец 2007, Пряшов, Словакия) - научник, педагог, збератель и студователь фолклора Русинов Словакии. == Биография == Родив ся в селянской родинѣ. Абсолвовав русску гимназию в Гуменном (1944-1952) и филологию на Высшой педагогичной школѣ в (1952-1957). В роках по украинизации быв редактором часопису Дружно вперед (1957-1960), выдаваного Культурным Союзом Українських Трудящих Словаччини (КСУТ). Неодовго лишать редакторску роботу и занимать ся етнографиов и фолклористиков на постдипломных студиях при универзитѣ Яна Амоса Коменского в Братиславѣ (1960-1963). Одтогды зараблять на живот як научный працовник универзиты Павла Йозефа Шафарика в Пряшовѣ (1960-1971) въедно з Миколом Мушинком). Ту робить и яко педагог: читать лекции з фолклористикы (1960-1998). Року 1965 здобывать ступень кандидата наук на Народописном институтѣ Словацкой академии наук и докторат из филозофии на Карловой универзитѣ в Празѣ. == Научна робота и публикации == М. Гиряк выдав семитомну зберьку Українські народні казки Східної Словаччини (1965-1979) и стилистичну анализу того обсяжного фолклорного материала (1983). Опублікував цирка 350 рецензий, статей, научных ознаймѣнь. Опубликовав серию статей о народных казкарях Выходной Словакии (О. Демян, А. Кимак, И. Станко, С. Полянскый и др.), розвѣдку о Ф. Лазорикови и Ю. Костюкови. По нѣжной револуции М. Гиряк уже мог отворено говорити, же Русины суть окремым народом и мрѣяв, же даколи годен буде выдати зобраны ним казкы в оригиналѣ, а не так, як мусѣв в добѣ украинизации.. В роках 1993-2000 в русинском тыжденнику Народны Новинкы опубликовав енциклопедичного типа описы 160 валалов Пряшовского края. Окремыма выданями выйшли: Українські народні казки Східної Словаччини (1965-1979, 7 томы); З глибини віків (антологія, 1967); Гора до неба. Українські народні казки Східної Словаччини (Ужгород, 1968); Бібліографія фольклору Пряшівщини 1945-1969 (1970) Фольклористичні намагання українців Східної Словаччини за післявоєнний період (1973); Вступні формули українських народних казок Східної Словаччини (1976); Чарівні стежки (зберька авторскых казок, 1979); Народна проза Стащинської долини (1979). Пісні Ю. Колинчака (1982); Дзвони не втихають (тритомник народ. казок в літ. оброб. автора, том 1, 1982); Шляхами віків (тритомник народ. казок в літ. оброб. автора, том 2, 1985); Голос Кичар (тритомник народ. казок в літ. оброб. автора, том 3, 1986); Народні пісні села Орябина (1986); Поетика українських народних ліричних пісень Східної Словаччини (1989); Співанкы Анны Мацібобовой (1993); == Сповнив ся сон Михала Гиряка == Карпаторусинскый науковый центер в ЗША выдав двоязычну зберьку ""In the Seventy-Seventh Kingdom"": Carpatho-Rusyn Folktales - ""В сїмдесятій семій країні"": Карпаторусиньскы приповідкы - Hardcover - 2015, by Mikhal Hiryak (Author), Patricia A. Krafcik (Translator), русинську часть потовмачив Штефан Сухый. == Жерела == Федір Ковач. Гиряк Михайло // Ковач, Федір (упор.). Краєзнавчий словник русинів-українців / Пряшівщина. Союз Русинів-Українців Словацької Республіки. Пряшів, 1999. С. 85. Paul Robert Magocsi. Hyriak, Mykhailo // Magocsi, Paul Robert and Pop, Ivan (eds.). Encyclopedia of Rusyn History and Culture. University of Toronto Press. Toronto - Buffalo - London. 2002. P. 202. Петро Медвідь. Сімдесята сема країна в Пряшові. // Podkarpatska Rus, Časopis Společnosti přatel Podkarpatské Rusi. 3/2016, s. 13. Микола Мушинка. Умер Михайло Гиряк. // InfoРусин, інформачный місячник Русинів Словеньска. 2007, ч. 4. С. 5. == Одказы == In the Seventy-Seventh Kingdom - В сїмдесятій семій країні",rue,Random,,https://rue.wikipedia.org/?curid=10614,506,10614.0,"['uk', 'ru']",True,Random,Aléatoire
,1802,"1802 рік подля ґреґоріаньского календаря - непереступный рік, котрый ся зачінав у пятніцу. То є 1802 рік нашого лїточіслїня, 802 рік 2. тысячроча, 2 рік XIX. стороча, 2 рік 1-го десятьроча XIX. стороча, 3 рік 1800-х років. == Уродили ся == 4. май (22. апрѣль Юл. кал.) - Юрий Венелин, российскый и болгарскый историк и публициста, еден из основательох славистикы. == Умерли == 24. септембра - Александр Радищев, русскый прозаик, поет, филозоф-материалист, зачинатель револучных традиций в русской литературѣ.",rue,Random,,https://rue.wikipedia.org/?curid=6171,81,6171.0,"['ru', 'uk']",True,Random,Aléatoire
,Село,"Село ци валал - меншый населеный пункт, фунгуючый як административна единиця, обывателе котрого заняты звекша з роботов на земли, в околици. Дакотры примѣстскы села на мають властну административу, а суть частями мѣста, причлененыма ку его юрисдикции. Исторично село е закладнов формов населеного пункта, з котрой пак розвивали ся векшы формы. == Жерела и одказы == Украинский советский энциклопедический словарь в трех томах. / Кудрицкий А.В. и др. (ред.). Главная редакция Украинской Советской Энциклопедии им. М.П. Бажана. К., 1988. Том 3. ISBN 5-88500-007-7",rue,Random,,https://rue.wikipedia.org/?curid=3966,85,3966.0,['ru'],False,Random,Aléatoire
,Келты,"Ке́лты, грец. Κελτοί, лат. Celtae - близкы языково и материалнов културов индоевропейскы племена, в старовѣку занимавшы велику територию в Западной и Середньой Европѣ. == История == Найстаршым археологичным свѣдчѣньом о Келтах е Галштатска култура (750 до н. е.). Были то бойовны племена и они едны з первых научили ся обробляти желѣзо, а то была една з причин их панованя. Они установили торговлю зоз Старовѣков Грециев и контроловали вшиткы торговы пути вздовж рѣк Рона, Сейна, Рин и Дунай. В V. сторочу до н. е. Келты зачали експанзию и поступно росширили ся на значну часть Европы (см. мапу). Од V. до I. стороча до н. е. археологичны артефакты Келтох означують понятьом Латенска култура. == Сполоченство и култура == З документалных свѣдчѣнь о Келтах од Цезаря, знаеме, же келтскы племена мали вождя (краля), а сполоченство складовали друиды лат. druides (священици и учителѣ), вояци лат. eques (ѣздцѣ) и просты люде лат. plebs (земледѣлцѣ). Кельтськы племена не были споены в державу, але мали сполочну материалну културу, язык и вѣру. На добытых новых землях в контактах з автохтонами на дакотрых териториях асимиловали их до свойой културы, але векшинов Келты ся змѣшовали з автохтонами й так ся формовали новы културы. Вплыв Келтох на вывой европскых народох быв величезный. Меджи нынѣшныма народами, чий язык заховав найвеце од келтского суть Иры, горяне Шкоции, жителѣ острова Мен, Велшане и Бретонцѣ. == Интересны факты == Археологы объявили осады Келтох на горѣ Галиш-Ловачка под Мукачовом и вздовж рѣчкы Ботар меджи селами Новое Клиново и Черна Виноградовского района. Тоты осады датованы од III. до I. стороча до н. е. и належать ку Латенской културѣ, а их ествованя через цѣлы стороча свѣдчить о великом вплывѣ, ширеном на выход. == Жерела и одказы == Моця О. П.: Кельти //Енциклопедія історії України ( Т. 4: Ка-Ком ) - К.: В-во ""Наукова думка"", 2007. - 528 с.: іл.. - Одчитане: 29.04.2020укр. Celt. Encyclopædia Britannica, inc.. November 21, 2019. [перевірено 2020-04-28]. англ. КЕЛЬТЫ. Энциклопедия Кругосвет. [перевірено 2020-04-28]. русс. Тіні забутих кельтів. УКРІНФОРМ. [перевірено 2020-04-29]. укр.",rue,Random,,https://rue.wikipedia.org/?curid=16288,330,16288.0,['ru'],False,Random,Aléatoire
,Феничане,"Феничане, дгр. Φοινίκες Foiníkes, лат. Phoenices - старовѣкый семитскый на­род, жив­шый на восточном ­бе­резѣ Сере­до­зем­но­го мо­ря. == История == Вандровны предкы Феничан пришли на Евфрат около 2300 до н. е., а около року 2000 до н. е. уже вывинули ся канаанскы городы (Библ, Угарит). Вытисканы Арамейцями, Евреями, Филистейцями, од зачатку XII. стороча до н. е. осѣли на тѣсной прибережной смузѣ (Канаан, котрый давны Грекы называли Фенициев) на середомор­cком по­бе­ре­жу. Але дале продовжують успѣшно розвивати ся их великы феницкы го­ро­ды - Библ, Си­дон, Тир. Понеже не мали землю на земледѣлство, стали ся мореплавцями и торговцями. В хо­дѣ ко­ло­ни­за­ции за далшы 5 аж 7 стороч Феничане заос­но­ва­ли ряд го­ро­дох да­ле­ко за границями Фе­ниции; найваж­нѣй­шы з них: на южном березѣ Кип­ра - Ки­тий (днесь Лар­на­ка), на сѣверном по­бере­жу Аф­ри­кы - Кар­та­гена, Ути­ка, на Си­ци­лии - Мо­тия, Па­норм (днесь Па­лер­мо), Ли­ли­бей (днесь Мар­са­ла), в Ис­па­нии - Га­дес (днесь Ка­дис). В их плавбах найдалшов точков досягу была Велика Британия. Упадок феницкых колоний зачав ся в року 480 до н. е., коли были поражены Греками на Сицилии. В року 146 до н. е. римляне знищують Картагену. Феничане заникли в I. сторочу, ростопивши ся в иншых народах. == Култура == Феничане были торговым народом и найлѣпшыма мореплавцями свого часу. Были справныма ремеселниками, вынайшли пурпуровый фарбник. Возили на запад товары египетскы и вавилонскы, вымѣнюючи их на тамошну сыровину, а з тым ширили тыж и културу и вынаходы розвитого Востока на западны варварскы краи. Нераз вынаходы, приписованы Феничанам, были нима лем позычены од другых народох и добрѣ освоены. Але великым приносом до свѣтовой културы было феницке писмо, з котрого пак розвило ся писмо грецке, латинске и кириличне. == Интересны факты == Днешны малтийцѣ суть потомками Феничан, котры их колонизовали в XIII. сторочу до н. е., а пак в VI. - III. сторочу до н. е. были под владов Картагены, циже довъедна тысяч рокы. == Жерела и одказы == Ottův slovník naučný. Illustrovaná encyklopaedie obecných vědomostí. Díl 9. Vyd. J. Otto. V Praze, 1893. Сс. 333-336. Мальтийцы //Народы и религии мира: Энциклопедия / Гл. ред. В. А. Тишков, Редкол.: О. Ю. Артемова, С. А. Арутюнов, А. Н. Кожановский и др. - М.: Большая Российская энциклопедия, 1999. - 928 с: ил. ISBN 5-85270-155-6 С. 319. Хронология: //Всемирная история в датах и событиях. Москва: ОАО Изд-во «Радуга», 2002 ISBN 5-05-005005-7 - Chronologie universelle/ Paris: Larousse, 1997 ISBN 03-521229-0 русс. Циркин Ю. Б.. Финикийцы (по русскы). Большая российская энциклопедия (онлайн). [перевірено 2019-11-20].",rue,Random,,https://rue.wikipedia.org/?curid=15698,402,15698.0,['ru'],False,Random,Aléatoire
,Малый Раковиць,"Малы́й Ра́ковиць авадь Лазы́ (мад. Kisrákóc) (рум. Malîi Rakoveț) (укр. Малий Раковець) - село у Хустському районови (бывшый Иршавскый район), Закарпатьской области, Украйины. == Історія == Село первый раз ся споминать у 1325 році. == Присілкы == Пли́тянкы - бывшоє село у Украйині, споєно из с. Малый Раковиць. У присілкови 126 хыж. Село из давна мало много общого из с. Имстичово и Великый Раковиць. == Обывательство == У селі на 2001 рӯк живе 3086 людий. Состав населеня за матерськым языком: Украйинськый - 99,68% Російськый - 0, 23% Молдавськый - 0,06% == Праздникы == Каждый рӯк у селі иде праздник на Покровы, 14 окто̄вбра, у село до церкви и на праздник идуть процесії из Имстичова, Иршавы, Великого Ракӯвця, Вӯльхӯвкы, Мідяниці и Шырокого. == Удкликованя == Тоты даны суть часточно або цалком основаны на перекладі статі Малий Раковець на Украйиньскӯв Вікіпедії (чісло ревізії не было становлене).",rue,Random,,https://rue.wikipedia.org/?curid=22125,144,22125.0,"['ru', 'uk']",True,Random,Aléatoire
,Микола Сегеди,"Микола Сегеди, *3. юл 1927, Дюрдьов, Войводина, Кральовство Сербох, Хорватох и Словенцьох - †8. фебруар 1988, учитель, новинарь, писатель-гумориста меджи Русинами Сербии. == Штудии и педагогична робота == Основну школу закончив в Дюрдьовѣ. До низшой гимназии пошов в Бечею, а закончив ю в Новом Садѣ. Дале ходив до пѣвцоучительской школы в Ужгородѣ, одкы ся вернув дому при зачатку Другой свѣтовой войны и продовжив учительскы штудии в Срѣмскых Карловцях. В року 1944 яко 17-рочный пошов до народноослободительной войны, быв раненый. По войнѣ закончив школованя и зостав учительом в Руском Керестурѣ, еден куртый час быв ту ай директором основной школы. Наступно учительовав в Коцурѣ, Дюрдьовѣ, Новом Ораховѣ, а закончив педагогичну роботу в Мошоринѣ, де быв директором школы. == Новинарство и писательство == Од року 1969 навсе оселять ся в родном Дюрдьовѣ и працуе аж до пензии яко новинарь в Новом Садѣ, во выдавательствѣ Руске слово, в тогдышном дѣтском часописѣ Пионирска заградка. Окремы властны выданя не мав, векшину ним написаного подала Заградка. Были там драматичны сценкы зоз котрых една з найпознатшых «Мижо путує на Мешац», тоту инсценизовала дѣтска драматична група Културно-умѣлецкого дружства Тарас Шевченко зоз Дюрдьова. Заградка му тыж регуларно за даскельо рокы объявльовала и дѣтскы повѣданя о руснацкой прошлости под назвов «Моя улїца дакеди». Инша преферована тема Миколы Сегедия были обычайны люде, их живот, клопоты и радости. Свои скушености и пригоды на школованю, в роботѣ по многых мѣстох, зоз вшелиякыма людми - тото вшитко на свой способ перетопив до гумористичного сериала «Кооперант Федор». Гуморескы о Федорови мож было чути кажду другу недѣлю на габох Радио Нового Саду и то за цѣлы 14 рокы. Микола Сегеди робив и переклады драматичных текстох. == Жерела и одказы == Александра Лендєр. Литературно - историйни дискурс драмского додатку часописа “Шветлосц” у периодзе од 1952. року по 2010. рок. Нови Сад: Завод за културу войводянских Руснацох, 2017. c. 15. ISBN 978-86-89945-15-7. [перевірено 2022-06-28]. Зденка Сегеди. Микола Сегеди - 80 роки од народзеня. //STUDIA RUTHENICA 12 (25). Нови Сад: Дружтво за руски язик, литературу и културу, 2007. cc. 134-135. [перевірено 2022-06-28].",rue,Random,,https://rue.wikipedia.org/?curid=18585,335,18585.0,['ru'],False,Random,Aléatoire
,Луксембург (город),"Луксембург - главный город Великого герцогства Луксембургского од року 1867. == Полога == Город лежить на невысокых пѣсковцьовых верхах и е барз фотогеничный, мать тыж выгодный приступ: оддалѣня од Метца, Франция - 60 км, од Тревира, Германия - 48 км, од Льежа, Белгия - 168 км. == История == Перва упоминка походить з року 963, коли гроф Зигфрид Арденскый упомянутый яко властник замка Lucilinburhuc (Малый Замок), од того поименованя пак ся вывинула сучасна назва Луксембург. В наступных 400 роках быв замок много разы атакованый, переходив из рук в рукы, змоцньовав ся и став ся другым найсилнѣйшым замком Европы по Гибралтарѣ. Рѣшѣньом Вѣденьского конгреса (1815) быв замок одданый Пруссии, занятый силным прусскым гарнизоном, што в далшых роках привело до сперекы зоз Франциев, и наконець в року 1876 была выголошена «вѣчна независимость и невтралный статус» Луксембурга, а прусскый гарнизон одкликаный. На основѣ того зачав ся и 16 рокы держав демонтаж замка: тото, што днесь можуть видѣти туристы - лем третина зо вшиткых мурох и фортификаций. == Обывательство == Зоз 116328 обывательох на конци рока 2017 Луксембурчане числили 33924 особ (29,2%), а чужинцѣ - 82404 особ (70,8%). == Жерела и одказы == Люксембург. //Украинский советский энциклопедический словарь в трех томах. / Кудрицкий А.В. и др. (ред.). Главная редакция Украинской Советской Энциклопедии им. М.П. Бажана. К., 1988. Том 2. ISBN 5-88500-002-6. Сс. 302-303. Luxembourg national capital, Luxembourg. //Encyclopaedia Britannica.",rue,Random,,https://rue.wikipedia.org/?curid=12940,228,12940.0,['ru'],False,Random,Aléatoire
,Перигелий,"Перигелий, од гр. περί 'около', ήλιος 'сонце', найближа ку Сонцю точка орбиты небесного тѣла, обѣгаючого доокола Сонця. Одстояня перигелия од центра Сонця называть ся перигелийным одстояньом. Формов орбиты може быти еден зоз коничных перерѣзох: елипса, парабола або гипербола. Перигелий в просторѣ може ся перемѣщовати вод вплывом збурюючых гравитачных сил. Такы перемѣщѣня зафиксованы у найблизшой ку Сонцю планеты - Меркура, котры мож объяснити подля уточненого закона гравитации, выплываючого з общой теории релативиты. == Жерела и одказы == Климишина І.А., Корсунь А.О. (ред.) Астрономічний енциклопедичний словник - Львів : Голов. астроном. обсерваторія НАН України : Львів. нац. ун-т ім. Івана Франка, 2003. - 548 c. ISBN 966-613-263-X. Перигелий. //Большая Советская Энциклопедия",rue,Random,,https://rue.wikipedia.org/?curid=12996,112,12996.0,['ru'],False,Random,Aléatoire
,Красный Брід (монастырь),"Монастырь Сошествія св. Духа в Краснім Бродї є єдным з найстаршых і найвызначнїшых монастырїв на Словеньску. Находить ся коло села Красный Брід близко Міджілаборець. Сесь монастырь быв заснованый в 14. сторочу. Народна традіція говорить, же тогды там была збудована деревяна церьков та і монастырь. В роцї 1915 быв зруїнованый войновым фронтом і одты так стоїть до днеська. == Історія == Володимир Телецькый, котрый ся операть о найстаршы народны передачі і на свідоцтво А. Сзірмая, твердить, же на початку 14. стороча даякый жебрак - слїпець раз в пятніцю ішов перед святом Сошествія святого Духа з хлопцём, котрый го вив за руку, з Чабин до Красного Броду. Змучены од путованя тай без воды заставили ся на заболоченім місцї, біля студенкы што днесь коло теперішнїй монастырьскій церькви. Кідь ся слїпый напив воды із студенкы, омыв собі у водї свої білым закрыты очі. такой збачів жаривый крест, котрый ся нїс над жрідлом. Вість о уздоровлїню ся пошырила дуже швыдко і зато, бо люде што робили на полях і луках в околіцї уж над гевсёв студенков уж много раз світло видїли. Жебы слїпый подяковав за чудо што ся ёму стало, зробив вшытко про того, жебы на тім місцї была збудована капліця. Та зозберав міджі людми дость подарунків жебы міг єй збудовати і дав там ікону святкой Богородіцї, котра в Краснім Бродї до днесь. == Жрідла == Історія на == Референції == Тоты даны суть часточно або цалком основаны на перекладї статї Monastier Zostúpenia Svätého Ducha на словеньскій Вікіпедії.",rue,Random,,https://rue.wikipedia.org/?curid=6434,243,6434.0,"['uk', 'ru']",True,Random,Aléatoire
,Санкт-Петербурґска штатна універзіта,"Санкт-Петербурґска штатна універзіта (рос. Санкт-Петербургский государственный университет) - єдна з найстаршых, найвекшых і найвеце престіжных універзіт в Росії. Зачаточна назва была Академічна універзіта, основана 28. януара 1724 декретом царя Петра І. як зложка Петербурґской. Академії Наук. === Ректоры універзіты === Зазначка: в роках 1930 аж 1939 тот уряд офіціално ся называв «Діректор Ленінградской Штатной Універзіты». Балугьянский Михаил Андреевич (1819-1821) Зябловский Евдоким Филиппович (1823-1825) Дегуров Антон Антонович (1825-1836) Шульгин, Иван Петрович (1836-1840) Плетнёв Петр Александрович (1840-1861) Воскресенский Александр Абрамович (1861-1863, 1865-1867) Ленц Емилий Христианович (1863-1865) Кесслер Карл Федорович (1867-1873) Редькин Петр Григорьевич (1873-1876) Бекетов Андрей Николаевич (1876-1883) Андреевский Иван Ефимович (1883-1887) Владиславлев Михаил Иванович (1887-1890) Никитин Петр Васильевич (1890-1897) Сергеевич Василий Иванович (1897-1899) Гольмстен Адольф Христианович (1899-1903) Жданов Александр Маркеллович (1903-1905) Боргман Иван Иванович (1905-1910) Гримм Давид Давидович (1910-1911) Гримм Ервин Давидович (1911-1918) Иванов Александр Александрович (1918-1919) Жебелёв Сергей Александрович (1919) Шимкевич Владимир Михайлович (1919-1922) Державин Николай Севастьянович (1922-1925) Минин Сергей Константинович (1925-1926) (глава Оргкомісії ЛДУ) Томашевский Всеволод Брониславович (1926-1927) Серебряков Михаил Васильевич (1927-1930) Никич-Криличевский Юрий Николаевич (1930-1932) Сережников Виктор Константинович (1932-1933) Лазуркин Михаил Сем1нович (1933-1937) Лукашёв Константин Игнатьевич (1938-1939) Золотухин Петр Васильевич (1939-1941) Вознесенский Александр Алексеевич (1941-1948) Домнин Никита Андреевич (1948-1950) Ильюшин Алексей Антонович (1950-1952) Александров Александр Данилович (1952-1964) Кондратьев Кирилл Яковлевич (1964-1970) Макаров Глеб Иванович (1970-1975) Алесковский Валентин Борисович (1975-1986) Меркурьев Станислав Петрович (1986-1993) Вербицкая Людмила Алексеевна (1993-2008) Кропачев Николай Михайлович (2008 - доднесь). == Жерела и одказы == Яковлева Т. Г.. ПЕТЕРБУРЗЬКИЙ УНІВЕРСИТЕТ. in Редкол.: В. А. Смолій (голова) та ін.. //Енциклопедія історії України. Київ, НАН України. Інститут історії України: ""Наукова думка"", 2011. Том 8, сс. 175-176. ISBN 966-00-0632-2. укр.",rue,Random,,https://rue.wikipedia.org/?curid=1029,265,1029.0,['ru'],False,Random,Aléatoire
,Світова орґанізація охороны здоровя,"Світова орґанізація охороны здоровя (СООЗ) (анґл. World Health Organization (WHO)) - є аґентура Орґанізація споєных націй, актівна як коордіначна авторіта в міджінароднім здравю - централа Женева, Швайцарія. WHO была основана Споєныма націями 7. апріля 1948. Тот день ся на цїлім світї святить як Світовый день здравя. Сучаснов діректорков є Др. Марґарет Чен. WHO здїдила много мандатів і жрідел по своїм попередникові, Здравотній орґанізації (Health Organisation - HO), котра была аґентуров орґанізації Сполоченства націй. Перебрала повнїня повинностей і задач Міджінародного уряду публічного здравотництва (OIHP) з резіденціов в Паріжі, так як были становлены в міджінароднім договорї підписанім в Римі 9. децембра 1907.",rue,Random,,https://rue.wikipedia.org/?curid=4111,100,4111.0,['uk'],False,Random,Aléatoire
,Шимбарк (варминско-мазурскый),"Шимбарк, пол. Szymbark, нѣм. Schönberg - осада в Польщи, на Вармии-Мазурах, в повѣтѣ и гминѣ Илава. == Полога == Лежить в оддалѣню около 8 км на сѣверозапад од Илавы и 69 км на запад од воеводского центра Олштин, на сѣверном березѣ Шимбаркского озера. == История == Шимбарк спомянутый первый раз под роком 1378 як осада подзамкова. Замок XIV. стороча поставив католицкый чин Тевтонох яко резиденцию епископох. В далшых сторочах властникы замка ся мѣняли, найдовше то были роды фон Поленц и Финк фон Финкенштайн. В перипетиях Другой свѣтовой войны замок быв зруинованый. Днесь часточно рештаврованому замку заховали ся муры и 10 турнѣ (котрых было зачаточно 12). Подля старшого административного устрою Польщи, в роках 1975-1998 осада належала ку воеводству олштинскому. == Памятникы истории и природы == Готичный замок XIV. стороча Млин и деревяна хыжа XIX. стороча 210-рочный ясень и 200-рочны сосны == Референции == Тоты даны суть часточно або цалком основаны на перекладї статї Szymbark (województwo warmińsko-mazurskie) на польскій Вікіпедії.",rue,Random,,https://rue.wikipedia.org/?curid=18508,158,18508.0,['ru'],False,Random,Aléatoire
,Hrdza,"Hrdza (ирджа) - словацка вокално-инштрументална група, взникла в року 1999 в Пряшовѣ. В основѣ их творбы лежить людова музика, словацка и русинска, але в модерном аранжованю, творцьом котрого переважно е Славомир Гибарти. Хоть словацкый традичный фолклор богатый, але така его интерпретация указала ся единечна и рѣшаюча про ростучу популарность групы. == История == Коли в року 1999 задумали ся о своей назвѣ, вшитко рѣшила фарба волося первой соло спѣвачкы Ярославы Сисаковой, а хоть ей з часом вымѣнила Вероника Рабадова (2002-2015), не рыджа, оригинална назва уж надале зостала спознаванов значков групы. Уже зоз первым своим албумом были означены критиков як талентована група, котра мать свою властну тварь, позначену перфекционизмом. Другый албум Pod božími oknami быв вызнаный за вершину словацкой етно музикы, а спѣванка Na horách býva з нього е доднесь часто грана в словацкых радиях. З Вероников Рабадовов награли еще третий албум, а в року 2015 она одышла з групы, котра за тот период зыскала понад 20 наград в краю и заграничу. В року 2010 група выграла словацке коло Eurovision Song Contest, але была дисквалификована, коли пришли на то, же их спѣванка Taká sa mi páči, не е цѣлком нова, а е переробленым вариантом скорше презентованой спѣванкы, што заказане правилами. Од року 2015 соло спѣвачков групы е Лемкыня Сусанна Яра. == Албумы == Muzička (2002) Pod božími oknami (2006) Hajnajnanyja (2009) Hrdzavá osemnástka (2016) Neskrotený (2018) == Жерела и одказы == Официалный сайт словац. англ. Архивована копия Eurovision escportal.cz (по чешскы). 2010. Архівна копія з оріґінала зроблена 2014-06-06. [перевірено 2019-12-14]. Ivana Radechovská (2009-09-02). Mozaika: Pod Božími oknami (по чешскы). Český rozhlas Vltava. [перевірено 2019-12-15]. Eurosong 2010: Hrdza skončila, postupuje Horská Chata (по словацкы). aktuality.sk. 2010-01-29. [перевірено 2019-12-15]. == Референции == Тоты даны суть часточно або цалком основаны на перекладах статей Hrdza на чеській Вікіпедії a Hrdza на словеньскій Вікіпедії.",rue,Random,,https://rue.wikipedia.org/?curid=15805,298,15805.0,['ru'],False,Random,Aléatoire
,Воздух,"Воздух - мѣшанка газох, из котрых ся складуе атмосфера Землѣ. Воздух незаступный про животну чинность векшины живых организмох. == Зложѣня воздуха == Воздух обсягуе вецей зложок: == Выхоснованя в продукции == Оксиген, обсягнутый во воздусѣ, служить хемичным агентом в процесах горѣня, топлѣня металох, и в реакциях выробы вельох хемичных продуктох. З воздуха достають оксиген, азот, благородны газы. Стискнутый воздух служить за робоче тѣлесо в автомобиловых пневматиках и в розличных апаратах. == Жерела и одказы == Кнунянц И.Л. (гл. ред.): Химический энциклопедический словарь. - Москва: Советская энциклопедия. 1983. - 792 с. Прохоров А. М. (гл. ред.). Большой энциклопедический словарь. Москва: Советская энциклопедия, 1993. 1630 с. ISBN 5-85270-015-0",rue,Random,,https://rue.wikipedia.org/?curid=14629,109,14629.0,['ru'],False,Random,Aléatoire
,Хохлы (Орловска область),"Хохлы́ (рус. Хохлы) - село у Новосільскӯм районови, Орловской области, Росії. == Ґеоґрафія == Село є на рунині у богатӯв на руду земли у 6 км уд села Хворостянка. == Історія == Село основали Малороссійскі переселенці козакы, село ся называло Иржию̄в хутор (Елизаветин хутор). Назва «Хохлы» прийшла ид селови из формы назывкы. == Обывательство == У селі на 2010 рӯк живе 11 людий. == Удкликованя == Тоты даны суть часточно або цалком основаны на перекладї статї Хохлы (Орловская область) на Російськӯв Вікіпедії (чісло ревізії не было становлене).",rue,Random,,https://rue.wikipedia.org/?curid=21700,87,21700.0,"['uk', 'ru']",True,Random,Aléatoire
,Колорадо-Спрінґс,"Колорадо-Спрінґс (анґл. Colorado Springs) (ісп. Colorado Springs) - варош у окрузі Ел-Пасо, Штат Колорадо, ЗША. == Історія == Варош основато у 1871 році ге туристичноє місто, позад многочисленных анґліцькых турістӯв варош прозвали «Малинькым Лондоном», другым по Пайкс-Пік є природный парк-монумент «Сад Богӯв». По битві на Перл-Гарбор у варошови и у окресі строять воєнні базы. == Обывательство == У варошови на 2020 рӯк живе 478,961 чилядник, из них по рассі: • Білі - 78,8% • Афроамериканци - 6,3% • Азіаты - 3,0% • Індійці - 1,0% • Выходци из Тихоокеаньскых островӯв - 0,3% • Инні - 5,5% == Удкликованя == Тоты даны суть часточно або цалком основаны на перекладї статї Колорадо-Спрінгс на Украйинськӯв Вікіпедії (чісло ревізії не было становлене).",rue,Random,,https://rue.wikipedia.org/?curid=21444,118,21444.0,['uk'],False,Random,Aléatoire
,Кучава,"Ку́чава (мад. Németkucsova) (укр. Кучава) (рум. Kuceava) (пол. Kuczawa) - село у Мукачовськӯм районови, Закарпатьской области, Украйины. == Історія == Село первый раз ся споминать у XIV сторочови. У 1758 році у селі поселили ся перві Німці, они и по ныні є великый дараб обывательства села. == Обывательство == У селі на 2001 рӯк живе 292 людий, из них подля языка: == Туристичны міста == • у северо-западнӯв части Кучавы у 1935 році браты Затлукалы нашли розорані круґаны. Туй было найдено два бронзовых горниці добы пӯзднёї бронзы - раннёго желіза. • римокатолицькый храм другої половины XIX стороча. == Удкликованя == овиныоты данороча. суть часточно або цалком основаны на перекладі статі Кучава на Украйиньскӯв Вікіпедії (чісло ревізії не было становлене). Погода в селі Архівовано 14 липня 2014.",rue,Random,,https://rue.wikipedia.org/?curid=22622,126,22622.0,"['ru', 'uk']",True,Random,Aléatoire
,Азоры,"Азо́ры (порт. Açores МФА: [ɐˈsoɾɨʃ]) - архипелаг зоз 9 векшых островох в Атлантичном океанѣ, подля юрисдикции автономный регион Португалии, оддаленый од материка около 1400 км, з административным центром Понта Делгада (Ponta Delgada) на найвекшом островѣ Сао Мигел (São Miguel). == География == Азоры ся простерають од сѣверозапада на юговосток на 644 км. В архипелаге окрем 9 векшых островох суть даколько необываных рифох. Островы суть вулканичного походжѣня, высша точка - вулкан Пику на едноменном островѣ, 2351 м н. м., много термалных и минералных жерел. Клима субтропична, океанична, з малыма амплитудами температур. Середня температура януара ≈14 °С, юла ≈22 °С. Атмосферичны выпады рочно 700-800 мм. Азоры суть в области повышеного атмосферичного тискнѣня (Азорскый антициклон). == История == Азоры познавали уже Картагеняне, а в року 1427 их наново объявили Португалцѣ. Первый автономный штатут быв схваленый в року 1895. В року1976 Азоры зыскали самоурядованя (автономию), штатны символы (герб, застава), властны органы влады и легислативы. == Интересны факты == Во водѣ озера Фурнаш на островѣ Сао Мигел, горячой од вулканичного тепла, мож варити страву. На Азорах од року 1951 находить ся военна авиабаза НАТО. == Жерела и одказы == Капланов Р. М. АЗОРСКИЕ ОСТРОВА // Большая российская энциклопедия. Том 1. Москва, 2005, стр. 300 Верзия: 2016. Одчитане: 16.09.2020 русс. Azores. Encyclopædia Britannica. December 18, 2019. [перевірено 2020-09-16]. англ. Statistics Portugal. ine.pt. [перевірено 2020-09-16]. англ.",rue,Random,,https://rue.wikipedia.org/?curid=16925,222,16925.0,['ru'],False,Random,Aléatoire
,Каплиця,"Каплиця, лат. capella ← cappa - менша окремо стояча култова будова, подобна на храм, або окремый богослужебный простор, котры служать яко христианска молитовня. Зачаточно каплицѣ стояли над гробами мученикох. Каплицѣ можуть быти приватны або публичны, зависимо од их приступности. Векшы каплицѣ мають свого священика, котрый ся титулуе капланом. Подля належности и функции каплицѣ суть «резидентскы» (домашны церквы в замках и палатах, епископскы и папска); выконных, законодарных и судовых влад (радничны, парламентны); публичных инштитуций (монастырскы, болничны, тюремны, касарняны, теметовскы); паломницкы, придорожны, капурны, корабльовы; памятны (мавзолеи, мемориалы) и т. д. Часто суть на скрижованю дорог, на границах готарьох (яко их захрана од негоды або неурожая), стоять на честь Дѣвы Марии, Христа, святых. Суть неоднятным елементом пейзажа католицкых держав, найчастѣйше в Баварии, Чехии, Польщѣ, Мадярщинѣ, а умѣлствознателе поважують их за часть народного умѣлства. == Жерела и одказы == Révai nagy lexikona. 1-21. köt. Révai Testvérek Irodalmi Intézet Részvénytársaság, Budapest. 1911-1935. Овсиенко Ф.Г..: Капелла. //Энциклопедия религий / Под ред. А.П. Забияко, А.Н. Красникова, Е.С. Элбакян. - М.: Академический Проект, Гаудеамус, 2008. - 1520 с. (ISBN 978-5-8291-1084-0 Академический Проект) (ISBN 978-5-98426-067-1 Гаудеамус) - С. 618.",rue,Random,,https://rue.wikipedia.org/?curid=14751,183,14751.0,['ru'],False,Random,Aléatoire
,Михаил Чухран,"Михаи́л Чухра́н (23. новембра 1954, Королево - 13. юлія 2023) быв русинськый писатель и поет, громадськый діяч, автор тай ведучый телепроґрам за місну културу реґіоналної телевізії ""Виноградів-ТВ“. Быв головов виноградувського Общества им. Александра Духновича, реґуларным дописовачом ""Алманаха днешньої русинської літературы“ тай власником журнала ""Отцюзнина“. == Жывотопис == Родив ся Чухран 23. новембра 1954. року в селищі Королево Закарпатської области, товды УССР, у файті штрекаря тай бібліотекарькы. Ошколу уходив у Королеві, а пак у 1976. році кунчив хемічный факултет Ужгородського державного (теперь націоналного) університета. По університетськых штудіях нарабляв из напувпроводниками раз у Львові, а пак шість рокув робив началником дробилного цеха на карєрі у Хусті, де дустав квартіль. У Хусті ся вженив. Из 1996. по 2007. рокы занимав разні посады в ""Укртелекомі“. Прослужив два рокы у совітськуй армії. Пак перетягнув ся назад у Королево, де робив на реґіоналному телеканалі ""Виноградів-ТВ“, чинив технічну роботу тай быв автором и ведучым проґрам, у тому числі по русинськы, ги ""Фіґлі тыжня“, ""Наша бесіда“, ""Сріберні струны“. По роботі на телевізії уйшов на пінзію. == Творьба == Михаил Чухран є головно знамый як поет, котрый написав много комічных стихув по русинськы. Чухран ся занимав и історичными тай етноґрафічными нарисами. Його творы ся печатали у обласнуй періодиці: ""Ріо“, ""Старий Замок“, ""Спорт-тайм“, ""Пудкарпатськый русин“; у чесько-украйинському журналови ""Пороги“; у зберьках ""Карпатський блудослов“, ""Русинська пажить. Антологія русинськых поетӱв Закарпатя“. Уєдно из Павлом Чучков Чухран накрутив авдіокнигу ""Из Центра Европи“. Часто свою поезію, історичні тай етноґрафічні заміткы публіковав на личному профілови у Facebook. У майови 2015. року Ґоша Ґашан тай one chan выпустили реп-співанку ""чистота языка“ пуд акустичну ґітару на слова єдноименного стиха Михаила Чухрана. === Зберькы === Міські мотиви (2010) Про мене, про тебе, про нас (2010) Сім тайстринок (2014) Фейсбук-фіґлі (2018) Читанка по нашому (2019) === Діточа література === Пітятко (2010) Потятко (2014) === Історичні нарисы === Королево. Історія у фрагментах (2021) == Смерть тай дідузнина == 13. юлія 2023. року на профілови Королевської територіалної громады у Facebook заголосили за смерть Михаила Чухрана. Памняти Михаила Чухрана присяченый уданый уже по його смерти ""Алманах днешньої русинської літературы“ за рук 2024. 24. апріля 2024. року, на 221. роковины уд рожденя Александра Духновича, у Виноградувському варошському домі културы было представленоє документалноє кіно ""Приреченый на вічность“, накрученоє из ініціативы Закарпатського обласного научно-културолоґічного общества им. А. Духновича Васильом Кішом (режисура, сценарій, дикторськый текст) тай Иваном Буркалом (операторська робота, монтаж); два дны по тому кіно стало публічно доступноє на YouTube. Робота над кіном ишла почти девять місяцюв; сам філм поданый у форматі інтервю из булше ги 20 людьми, котрі знали М. Чухрана. 15. новембра 2024. року за ініціативов Общества им. А. Духновича тай из пудпоров Королевської селищної громады на фасадови КЗ ""Королевська публічна бібліотека“ была сяточно удкрыта меморіална табла памняти Михаила Чухрана.",rue,Random,,https://rue.wikipedia.org/?curid=22596,453,22596.0,['uk'],False,Random,Aléatoire
,Арсеній Коцак,"Арсеній Коцак (світьске імя Олексій; 14. марца 1737, Великый Буковець - 12. апріля 1800, Мукачово) - автор найстаршой ґраматікы про карпатьскых Русинів. Ґрекокатолицькый священик, єромонах, педаґоґ, філозоф, теолоґ, языкознавець. == Біоґрафія == Народив ся 14. марца 1737 в селї Великый Буковець, в родинї священика Федора. Матїрь ся писала Анастазія. Першы знаня здобыв дома у сільского дяка, пак ся учів в ґімназіях в Пряшові і Шарошпотоцї. В року 1763 быв высвяченый за священика. В роцї 1767 закончів теолоґічну факулту Кошіцькой універзіты зо ступнём доктора теолоґії. В монастырї в Краснім Бродї штудовав філозофії і там і зо своїм братом Андріём вступив до чіну Василіан і прияв монаське імя Арсеній. Потім працовав як учітель в монастырьскых школах на Підкарпатю і Пряшівщінї, быв ігуменом монастырїв. Зоставив «Грамматику русскую сирѣч правила извѣщателная и наставителная о словосложеніи слова языка славенского или русскаго» (три варіанта, 1768-88), операючі ся притім о ґраматікы Мелетія Смотрицького, Лаврентия Зизанія, латиньскы ґраматікы пізного середовіка Эммануіла Алвара і Філіппа Меланхтона, ґраматіку русского языка Михаила Ломоносова. Учебник ся складать з 4 частей (орфоґрафія, просодія, етімолоґія і сінтаксіс). Єромонах Арсеній тыж написав історічну працу «Описание обителей Мараморошских древнє бывших» - о історії монастырїв Підкарпатя і поетічне церьковнославяньске дїло «Правила и Наставления», котре было друковане року 1927. В рамках баданя о Коцаковій ґраматаіцї нашов Й. О. Дзендзелівськый три далшы незнамы дїла А. Коцака а то моралістічно-дідактічный твор «Похвала о премудрости троякой во вици самоявленой» і дві філозофічны дїла «Тропус» і «Лінґуа» писаны по латиньскы. Цалково ся заховало высше 30 рукописів книг в церьковнославяньскім і латиньскім языку. Векшына мать філозофічно-теолоґічный характер, дакотры з книг мають россяг 400-600 сторінок. Находять ся в Мукачовскій монастырьскій книжніцї і в Ужгородьскій штатній універзітї. В 1798 тяжко захворїв і пришов до Мукачовского монастыря, де пізнїше, 12. апріля 1800 помер. == Література == Й. О. Дзендзелівський. Коцак Арсеній // Українська мова: Енциклопедія. - К.: Українська енциклопедія, 2000. ISBN 966-7492-07-9 Дзендзелівський Й. О., Ганудель 3. Граматика Арсенія Коцака. // Науковий збірник Музею української культури у Свиднику, т. 15, ч. 2. Пряшів. 1990. Йозафат В. Тімковіч. Letopis Bukovského monastyra (Bukovej Hory), 2004. ISBN 80-968862-7-4 == Одказы == Ієромонах Арсеній Олексій Коцак",rue,Random,,https://rue.wikipedia.org/?curid=462,349,462.0,['uk'],False,Random,Aléatoire
,Фотохемия,"Фотохемия е конарь хемии, котрый штудируе реакции, збуджованы свѣтлом. Найважнѣйшый природный фотохемичный процес - фотосинтеза. Ростлины продукують оксиген зоз диоксида угля и воды. Иншым подобным процесом е фотохемична синтеза витамина D, котра е животно потребна про моцны кости, а ся вытварять в кожи людей под вплывом ултралилового зарѣня. Основны области практичного выхоснованя Фотохемии суть фотография, зготовлѣня полиграфичных форм и микрочипох методами фотолитографии, фотохемична синтеза, напримѣр, продукция капролактама. == Жерела и одказы == Прохоров А. М. (гл. ред.). Большой энциклопедический словарь. Москва: Советская энциклопедия, 1993. 1630 с. ISBN 5-85270-015-0.",rue,Random,,https://rue.wikipedia.org/?curid=13696,91,13696.0,['ru'],False,Random,Aléatoire
,Мурництво,"Мурництво є фах, де мурници працують з деревом, малтов, цеглов ітд. В минулости самостойны фахы (як про обкладаня або вакованя) днесь сплынули з мурництвом а тоты роботы выконовують мурници. Та навспак в повязаности з росшырїнём дакотрых ново хоснованых матеріялів в будованю взникають шпеціалізованы мурницкы фахы (садрокартонарство). Мурници роблять або самы, або у векшых ґрупах з роздїлїнём роботы під веджінём ведучого будовы. == Основны мурницкы серсамы == келня мурницкый молоток мурницка наберачка гладило оловніця водовага алаші == Література == VLASTA-22.5.1952-reportáž o zedničkách == Референції == Тоты даны суть часточно або цалком основаны на перекладї статї Zednictví на чеській Вікіпедії.",rue,Random,,https://rue.wikipedia.org/?curid=6383,98,6383.0,"['uk', 'ru']",True,Random,Aléatoire
,Очеретино,"Очере́тино (рус. Очеретино) (укр. Очеретине) - варощик у Покровськӯм районови, Донецькой области, Украйины. Варощик из 5 мая 2024 року окупіроватый ВС РФ. == Історія == Варощик основаный у 1880 році. До 1917 року быв тиґляный завод. == Обывательство == У варощикови на 2001 рӯк живе 4068 людий, из них подля языка: == Реліґія == У Очеретино є Сято-Илліньскый храм Авдіёвського благочиня Донецькой епархії Украйиньской Православной Церкви МП. == Знамі Родаци == Кириченко Иван Василёвич (1916-2000) - украйиньскый живописець. Подушко Зиновій Ґриґорович (1887-1963) - художник, офіцер Армады УНР == Удкликованя == Большая Советская Энциклопедия русс. ІМСУ",rue,Random,,https://rue.wikipedia.org/?curid=22579,95,22579.0,"['uk', 'ru']",True,Random,Aléatoire
,1918,"1918 рік подля ґреґоріаньского календаря - непереступный рік, котрый ся зачінав у віторок. То є 1918 рік нашого лїточіслїня, 918 рік 2. тысячроча, 18 рік XX. стороча, 8 рік 2-го десятьроча XX. стороча, 9 рік 1910-х років. == Подѣи == 8. януар - Вудро Вилсон выступив перед Конгресом зоз програмов повоенного упорядкованя, познаванов яко Штырнадцять пункты. 24. януар - декретом Совнаркома Россия перешла на григорианскый календарь. 25. марец - выголошеня независлости Білоруськой людовой републікы. 23. юл - в Гомстеду, Пенсилвания, США основана Америцка народна рада Угро-Русинох. 21. октобер - представителе америцкых Русинох подали Президенту США Вилсону проект рѣшѣня русинского вопроса в Европѣ. 26. октобер - Русины через представителя Америцкой народной рады Угро-Русинох Григория Жатковича припоили ся ку Централноевропской Унии. 28. октобер - в Празѣ выголошена независима Чехословацка република. 29. октобер - створеный Российскый Комунистичный Союз Молодежи (РКСМ), обычайно познатый як комсомол, бойова резерва партии. 8. новембер - створена Ясѣнска народна рада, котра выголосила одокремлѣня од Мадярщины. 16. новембер - Мадярска Народна рада и влада проголосили Мадярску Людову Републику. 10. децембер - у Залі Пештянського жупаната ся зышло 500 русиньскых депутатів и прияли меморандум о русиньскім автономнім краї. 22. децембер - до Ясѣня приведеный баталион мадярского войска и обновлена мадярска влада, члены Народной обороны и Ясѣнской народной рады скрыли ся в горах. == Уродили ся == 27. януар - Антонин Мркос, чешскый астроном. 10. юл - Джеймс Олдридж, англо-австралийскый писатель и новинарь. 14. юл - Інґмар Берґман - шведьскый філмовый і театровый режісер, писатель і драматік. 13. август - Фредерик Сенгер, британскый биохемик, двоитый Нобелов лавреат з хемии. 8. септембер - Дерек Бартон, британскый хемик, Нобелов лавреат з хемии (1969) 27. септембер - Мартин Райл, британскый астроном, Нобелов лавреат з физикы (1974) 8. октобер - Йенс Кристиан Скоу, данскый дохтор и биохемик, лавреат Нобеловой награды з хемии (1997) 27. новембер - Борис Патон совѣтскый и украинскый ученый в области металургии и технологии металох, доктор техничных наук, професор. 11 децембер - Александр Солженицын, русскый писатель, драматик, публициста, поет, сполоченскый дѣятель, дисидент, лавреат Нобеловой награды (1970) == Умерли == 13. фебруар - Калман Демко - педаґоґ, историк, редактор русинской новинкы Недѣля, посланець угорского парламента. 25. марец - Клод Дебюссі - французькый композитор, музикалный крітік. 17. юл - в Єкатерінбурґу росстрїляный бывшый імператор всеросійскый Николай II., ёго жена, їх пятеро дїтей, а также лейб-медик, повар, камердинер и горнична. 9. новембер - Гийом Аполлинер. французскый авантгардный поет, писатель, умѣлецкый критик.",rue,Random,,https://rue.wikipedia.org/?curid=192,395,192.0,['ru'],False,Random,Aléatoire
,Анна Галчакова,"Анна Галчакова, слов. Anna Halčaková (родж. Густякова), * 11. апрѣль 1929, Меджилаборцѣ, Чехословакия - † 26. юл 2006, Бардѣев, Словакия - русинска писателька Пряшовского края. == Биография == Походила зоз селянской родины з Меджилаборець. Середню школу выходила в Батьованах (днесь Партизанске). За соткы километрох од родного дома очула ся через смерть свого отця, котрый умер 34-рочный, коли сама Анця мала лем 8 рокы. О два рокы мати створила нову родину, а 10-рочну Анцю выслали до новоствореного фабричного Батьового мѣста, де легко могла ся выучити, достати працу и застачити собѣ живобытя. Ту, в словацком окружѣню, бануючи за родныма сторонами и материнскым языком, зачала писати стишкы на взор народных спѣванок. Тоты литературны пробы барз тепло оцѣнила ей учителька, и так Анця Густякова вступила на литературну дорогу. Писала по русинскы и по словацкы. По матурѣ працовала яко секретарька в державном апаратѣ и розличных установах, а по створѣню властной родины (1949) Анна Галчакова лишила працу и цѣлом оддала ся родинѣ. Уже як жена и мати двох дѣтей все усиловала ся урвати часу на писаня. Писала все на родном диалектѣ, а книгы ей выходили в украинском выдавательствѣ, и хоть в той добѣ доста было двох книжок, выданых по украинскы, жебы стати ся членом Сполку украинскых писательох, она ся там не достала, може через диалект, котрого ся не хотѣла лишити, ай через то, же зоставала «народнов поетков и писательков», «не досягала вершин красного письменства». По револуции року 1989 были ей творы публикованы в русинскых выданях (Народны Новинкы, Русин, Русинскый народный календарь, зберька Муза спід Карпат и др.) и в русинском высыланю пряшовского радия. Послѣдны рокы свого живота, хвора, пережила в бардѣевском старобинцю, де умерла 26. юла 2006. Погребена была на другый день в Меджилаборцях. == Творба == Дебютовала циклом поезий в колективной зберцѣ Карпати, піснею вчаровані (1974). Вышли ей окремы властны книгы: Лабірські оповідання (1976, проза) Окрилені мрії (1979, лирична поезия) Вдови і сироти (1982, проза) Балады (1984, русинска поезия) Тисяча сонць (1986, дѣточа поезия) Галчакова писала переважно лаборскым диалектом, а ей творы публиковали ся в литературной обробцѣ. == Жерела и одказы == Ковач Ф.: Галчак Анна. // Ковач Ф. и др. Краєзнавчий словник русинів-українців. Пряшівщина. СРУСР. Пряшів, 1999. ISBN 80-85137-15-1 Маґочій П.Р.: Галчак Анна. // Магочій П.Р., Поп І. (уклад.) Енциклопедія історії та культури карпатських русинів. Вид-во В.Падяка. Ужгород, 2010. - 856 c.+ХХХІІ с. ISBN 978-966-387-044-1 С. 112. ПгДр Марія Мальцовска: Стишкы мої, стишкы... //Русин 6/2006. Пряшів: Світовый конґрес Русинів, 2006. Сс. 5-6. Доступно онлайн Просалова В.А.: Галчак Анна. //Українська діаспора: літературні постаті, твори, біобібліографічні відомості / Упорядк. В. А. Просалової. - Донецьк: Східний видавничий дім, 2012. - 516 с. ISBN 978-966-317-145-6 Сс. 94-95. Петро Трохановскій: Поетеса, якій суджена не лем долговічніст створеного. //Лемківскій календар 1999. Крениця - Ліґниця: Стоваришыня Лемків, 1999. ISBN 83-909730-0-6 Сс. 105-107.",rue,Random,,https://rue.wikipedia.org/?curid=14887,454,14887.0,['ru'],False,Random,Aléatoire
,Пархов,"Пархов - (пол. Parchów, нараз по войнѣ: Пархотин, пол. Parchocin), село в Польщи, положене в воеводствѣ Долна Шлезия на новоодзысканых землях (1945). == Административна належность == В роках 1945-1954 належало до гмины Пархов. В роках 1975-1998 входила до Легницкого воеводства. == Вызначны родаци == Петро Трохановскый - поет, сполоченскый и културный дѣятель == Памяткы == Подля реестру памяток Народного Инштитуту Наслѣдства: евангелицкый цинтерь, римокатолицкый костел зо зачатку XIX ст. палаты з року 1702 дубово-березова алея == Референции == Тоты даны суть часточно або цалком основаны на перекладї статї Parchów на польскій Вікіпедії.",rue,Random,,https://rue.wikipedia.org/?curid=11480,92,11480.0,['ru'],False,Random,Aléatoire
,Русины в Румыниї,"Русины в Румыниї - етніческа меншина котра жиє у Румыниї, за 80 рокӯв сильно ся изкоротила. У 1930 році у Румыниї было 512,115 Русинӯв а у 2011 році 50,920 (из рахованём Буковиньскых Русинӯв. Живуть у Жудецах Сатмар и Марамо́рошови. У палаті депутатӯв Румыниї є представитель уд Русиньской Партії Румыниї. == Історія == Русины живуть у Румыниї из давна, туй оселилися их предкы Білі Горваты і Тыверці, у 14 сторочови Русины стали єдными из основателю̄в Молдавськой Державы. == Удкликованя == Тоты даны суть часточно або цалком основаны на перекладї статї Русины в Румынии на Російськӯв Вікіпедії (чісло ревізії не было становлене).",rue,Random,,https://rue.wikipedia.org/?curid=21156,100,21156.0,"['ru', 'uk']",True,Random,Aléatoire
,Катода,"Катода - термин, введеный Майклом Фарадейом, котрый означать пол (стискач, спой) биполарного електричного пристроя, через котрый з него одходить конвенчный (позитивный) електричный пруд. Хоть позитивно набиты катионы все приходять ку катодѣ (зато така их назва), поларита катоды може ся змѣнити з позитивной на негативну в пристроях двоякого поужитя. Кедь жерело електричной енергии, буде не выдавати, а принимати енергию од вонкашного жерела (акумулатор в режимѣ набиваня), его катода стане ся негативна: електроны теперь вытѣкають з катоды, а конвечный пруд (позитивный) затѣкать до акумулатора, наповнюючи выхоснованый набой. В таком режимѣ одбывають ся обернены хемичны процесы, котры обновлюють стан електродох и електролита. Подля дефиниции, катода ставать ся анодов. Жебы така нееднозначность ся одстранила, ГОСТ 15596-82.ИСТОЧНИКИ ТОКА ХИМИЧЕСКИЕ русс. ку дефиниции, котра подана в зачатку статьи додавав, же она выхосновлива про робочый режим жерела пруду, але не про режим набиваня. == См. тыж == Анода Електролит == Жерела и одказы == Анод. //Энциклопедический словарь Брокгауза и Ефрона русс. Схемотехника: Знаем ли мы, что такое АНОД? и что такое КАТОД? русс.",rue,Random,,https://rue.wikipedia.org/?curid=13724,169,13724.0,['ru'],False,Random,Aléatoire
,Снаків,"Снаків (по словен. Snakov) є село на Словеньску в окресї Бардеёв. == Пологопис == Село лежыть в долинї, де праменить ріка Топля, на їй верьхнїм току, де ся головна долина кінчіть і дїлить на меншы долины, беспосередно коло польской граніцї. Снаків лежыть в найзападнїшій части Низкых Бескид, під їх головным хырбетом, у надморьскій вышцї 4500 метрів. Находить ся 18 кілометрів на запад од окресного міста Бардеёв коло драгы, котра напрямом є Стара Любовня. Адміністратівно належыть окресу Бардеёв в Пряшівскім краю. Село сусїдить на выходї з Грабскым, на северї і на северовыходї веде штатна граніця з Польском і на югу і югозападї із селом Мальцов. През село тече цалком малый потїчок Весна, котрого жрідло є близко граніць з Польском. Розлога села є дас 1460 гектарів. Тягне ся в довжцї 2 кілометрів. == Обывательство == Зложіня обывательства подля народности (2011 р.): Русины - 67 (10,3%) Словаци - 373 (57,2%) Ромы - 199 (30,5%) Українцї - 1 Нестановлены - 12 (1,8%) Русиньскый язык за материньскый означіли 193 жытелїв (29,6%). == Вызначны родаци і жытелї == Еміл Кубек - русиньскый писатель і языкознатель, в роках 1885-1904 быв у Снакові священиком",rue,Random,,https://rue.wikipedia.org/?curid=1060,189,1060.0,"['uk', 'ru']",True,Random,Aléatoire
,Григорій I (папа римськый),"Григо́рій I, так само Григо́рій I Вели́кый (лат. Gregorius PP. I; бл. 540, Рим - 12. марта 604, Рим), у православнӯй церкві знає ся теж як Григо́рій Двоєсло́в (лат. Gregorius Dialogus, давн.грец. Γρηγόριος ὁ Διάλογος) - шістдесят четвертый папа Римськый (3 септембра 590-12 марта 604), християнськый теолог. Узнаный дохтором церквы, є єдным из чотырьох великых латинськых утцюв церкви заєдно з Амвросієм, Августином і Єронімом. З всьых пап Григорій вчинив май великый вплив на церкву ранішнього Середньорӯчя.",rue,Random,,https://rue.wikipedia.org/?curid=20740,76,20740.0,['ru'],False,Random,Aléatoire
,Гюстав Флобер,"Гюста́в Флобе́р, фр. Gustave Flaubert; *12. децембер 1821, Руан - †8. май 1880, Круассе - французскый прозаик-реалист, поважованый за основателя реалистичной школы во французской литературѣ. Найлѣпше познатый як автор романа Мадам Бовари (1856), в котром реалистично змальовав буржоазный живот. Походив з родины дохтора. Учив ся в Кральовском коледжу в Руанѣ, де указав ся его интерес ку истории и литературѣ. В року 1840 одышов до Парижу штудовати право. По трьох роках вызнали у него нервну хвороту, и быв му предписаный помалый способ живота. Флобер лишив штудии и вернув ся в родинный маеток Круассе под Руаном, де занимав ся переважно литературов. Быв маетный чоловѣк, што збавило го од потребы заробляти на живот пером або иншакым способом. Флобер не быв женатый и не мав дѣти. Зато годен быв покласти многы рокы на написаня едного-единого романа. Он вылѣпшовав свой штил з найвекшов усиловностьов. Его амбициев было добити ся, жебы штил быв «ритмичный, як стих, и точный, як язык наукы» (писмо з 24. апрѣля 1852 до Луизы Коле). По его думцѣ, «чим скорше слово прилипне ку речѣню, тым красшый ефект». Он часто повторяв, же синонимох не е, а же писатель мусить найти le seul mot juste, «тото едино валушне слово», обы точно передав свою мысель. Але въедно з тым все хотѣв ритмичность и гармонию звучаня складох во своей прозѣ, жебы она оддѣяла не лем на розум читателя, но ай на его подсвѣдомость так, як музика, и так мала ещи май проникливый ефект, неж просте чутя слов подля их номиналной вартости. Сочасна Флоберу «добронамѣрена» буржоазна критика одзывала ся о его творбѣ ненавистно. Писателя обвинили з потуплѣня моралных идеалох, вулгарности, цинизму и т. п. Такой по выходѣ в свѣт романа Мадам Бовари Флобер быв прикликаный на суд, котрый, хоть оправдав писателя, но при том официално засудив реализм як «одмѣтаня красоты и добра». Серед иншых его романох - екзотичный Саламбо (Salammbô, 1862), дѣя котрого ся точить в стародавной Картагенѣ; Сентименталне школованя (L'éducation sentimentale, 1869), класичный роман о росчарованю во добѣ социалных и политичных перемѣн; и Соблазн святого Антония (Tentation de saint Antoine, 1874), филозофичне зображѣня духовных мук; Три повѣсти (Trois Contes, 1877), што обсягуе три истории, котры ся одбывають в античной, середновѣкой и нынѣшной добѣ. Флобер, славный своим выграненым штилом, ся поважуе за вызнамного представителя французского реализма. == Жерела и одказы == Dumesnil, René and Barzun, Jacques (8 Dec. 2021). Gustave Flaubert. Encyclopedia Britannica. [перевірено 2021-12-17]. англ. В. Е. Шор (1975). ФЛОБЕ́Р. in Гл. ред. А. А. Сурков. Краткая литературная энциклопедия. Т. 8: Флобер - Яшпал. М.: Сов. энцикл.. Стб. 17-23. русс.",rue,Random,,https://rue.wikipedia.org/?curid=18227,417,18227.0,['ru'],False,Random,Aléatoire
,Коцур,"Коцур, серб. Куцура, Kucura, мад. Kucora, нѣм. Kutzura - переважно русинске село в Сербии. == Полога == Коцур административно належить общинѣ Вербас Южнобачского округа и лежить о 8 км на югозапад од Вербаса. == История == Закладательом села быв Петро Киш, котрый 17. мая 1763 достав патенш од австрийской влады, якым ся му давало повѣрѣня переселити 150 русинскых родин на пусты землѣ будучого села Коцур. Еще того рока приселила ся 41 родина. В року 1910 село мало 4 129 обывательох русинской, нѣмецкой и мадярской народности, поштовый и телеграфный уряд. == Обывательство == В року 2002 в селѣ были 4 663 жителѣ. Народностне зложѣня (2002 p.): == Жерела и одказы == Révai nagy lexikona. 1-21. köt. Révai Testvérek Irodalmi Intézet Részvénytársaság, Budapest. 1911-1935. Попис становништва, домаћинстава и станова у 2002. СТАНОВНИШТВО. НАЦИОНАЛНА ИЛИ ЕТНИЧКА ПРИПАДНОСТ. Подаци по насељима. 1. Републички завод за статистику. Београд, фебруар 2003. ISBN 86-84433-00-9. M. Фейса. Слово з нагоди 250-рочнїци приселєня Руснацох до Коцура и 100-рочнїци першей театралней представи на руским язику. //Русин, 2013, No3 (33), сс. 84- 93.",rue,Random,,https://rue.wikipedia.org/?curid=12845,178,12845.0,['ru'],False,Random,Aléatoire
,Габура,"Габура (по словен. Habura) є село в окресї Міджілабірцї в Пряшівскім краю на северовыходї Словеньска. == Обывательство == Зложіня обывательства подля народности (2011 р.): Русины - 316 (67,1%) Словаци - 110 (23,4%) Українцї - 23 (4,9%) Чехы - 4 Поляци - 1 Росіяне - 1 Остатнї - 2 Нестановлены - 14 (3,0%) Русиньскый язык за материньскый означіли 376 жытелїв (79,8%). == Вызначны родаци і жытелї == Василь Бенько Петровай - русиньскый учітель, писатель, журналіста Василь Турок-Гетеш - найвызначнїшый представитель русиньского руху на Словеньску, драматурґ, режісер, герець",rue,Random,,https://rue.wikipedia.org/?curid=2116,89,2116.0,"['ru', 'uk']",True,Random,Aléatoire
,Ада (язык проґрамованя),"Ада є робустный статічо тіпізованый язык проґрамованя вывинутый в 70. роках на обїднавку Міністерства обороны США. Примарно є становленый про проґрамованя великых mission-critical проєктів, наперек тому ся їднать о універзалный язык проґрамованя. В новшых верзіях была додана підпора про Обєктово орьєнтоване проґрамованя. Быв названый по ""історічно першій проґраматорцї“ Адї, ґрофцї з Ловлейс. == Hello, world == Демонштрачный проґрам Hello world в Адї може вызерати наслїднїм способом (про Ada.Text_IO.Put_Line екзістує скороченя, ту є про ясность хоснована повна форма):",rue,Random,,https://rue.wikipedia.org/?curid=411,77,411.0,"['uk', 'ru']",True,Random,Aléatoire
,Тростинкова жовтурка,"Тростинкова жовтурка (Emberiza schoeniclus) є середнї великый вид співака з родины овсянковых (Emberizidae). == Опис == Росте до 15-16 цм, роспятя крыл мірять 21-28 цм. Самцї в свадьбянім шатї мають чорну голову з білыма баюсами і смугов на шыї, в простім шатї є голова і горло світлиша. Хырбет і крыла суть буры, чорно смужкованы, спід ай бокы світлы, буро смужкованы і гузіця і хвіст сивы із світлїшыма смугами по боках. Саміцї мають світло буру грудь і надочну смужку. Молоды птахы ся подобають саміцям, суть але жовтїшы і мають і выразнїше тмаве смужкованя. Вабить падавым ""цііі“; спів є довгый, зложеный з куртого, дакілько раз за собов повторяного ""цъя-тит-тай-цізіс“. == Росшырїня == Гнїздить на россяглій теріторії Европы (де по цїлый рік хыбить лем на Ісландї) і Азії; выходно засягує аж по Камчатку. Є часточно перелїтный, европскы птахы зимують переважно на югу контіненту. Тіпічный мочарёвый птах, гнїздить в середнї великых аж великых тростинковых поростах, кряках і верьбовых гущавах на підмоченых луках. На осїнь обчас про страву перелїтать на поля. == Хованя == Як не гнїздить ся зґрупує. Лїтать торгаво, у вовнках, самцї співають на верьшках кряків або тростинкы. Жывить ся насїнями, хробаками, глистами ці маленькыма слимаками. В середнїй Европі гнїздить 2x за рік од апріля до авґуста. Самцї суть поліґамны. Гнїздо будує сама саміця добрї скрыте низко в густій траві або старых тростинках. В єдній є 4-5 бурых, тмаво флякастых і смужкованых, 19,6 x 14,8 мм великый яєць, на котрых сидять 12 -14 днїв. В припадї, же суть яйця або молодята огрожованы, єден з родічів може імітовати зранїня крыла і пробує ся одлакати предатора достаточно далеко од гнїзда. == Референції == Тоты даны суть часточно або цалком основаны на перекладї статї Strnad rákosní на чеській Вікіпедії.",rue,Random,,https://rue.wikipedia.org/?curid=5630,283,5630.0,['uk'],False,Random,Aléatoire
,Паска,"Па́ска є традичный великодньый хліб, майпошыреный у централно- тай восточноевропськых народув. Културно тісно зязана из християнством. Пасхалный хліб тото елемент арменської, білоруської, булгарської, горватської, ґрузинської, молдавської, польської, російської, румынської, русинської, украйинської кухні; так само пошыреный у крайинах из читавым числом іміґрантув из Восточної тай Централної Европы, наприклад у Споєных Штатах Америкы, Канаді тай Споєному Корольстві; кромі того, така традиція є у културі асірійської діаспоры. == Назывка == У русинському, украйинському, білоруському языках майчасто хоснованов назывков є ""па́ска“; она ся пораз стрічат ай у російському языкови, айбо основнов назвов про великодню выпічку по російськы є ""кулі́ч“ (рос. кулич). У румынському удповідником є pască, у ґрузинському - პასკა (paska). == Етимолоґія == Слово ""пасха“ позыченоє уд ґрец. πάσχα páscha ""Пасха“, уд арам. פַּסְחָא (pasḥā), уд гебр. פֶּסַח (pesaḥ) - ""Песах“, ""пруйшов мімо“. Сут дві верзії походжіня варіанта ""паска“: за πάσκα páska ги фонетичный варіант у грецькуй бесіді тай за появліня формы ""паска“ з ""пасха“ уже у словянськых языках. == Реліґія == У русинськуй културі паска ся пече перед Великодньом, традично ся кладе у кошар уєдно из другым їдіньом, наприклад яйцьми (у т. ч. мальованыма), вином, мнясом, сульов, маслом и так дале. Бігом християнського Пасхалного богослужіня кошары ся сятят, а по тому посяченоє їдіня ся несе домув и сяточно їст. Пасха вєдно из Руздвом є майважным сятом у християнстві, бо сімболізує воскресіня Исуса Христа. Попри реліґійный сімболізм, в Украйині упіканьом пасок ся занимавут головно незалежно на реліґійность; так само на сячіня пасок ся годна збирати попри церькви челядь, котра у другі дны не навщивляє храмы.[жрідло?] === Русинська паска === Традична русинська паска ся головно пече из молока, масла, яйиць, мукы, соли тай цукру. Верьх паскы сохтує ся декоровати орнаментами вадь хрещиками из кіста. Перед печіньом паска ся годна звонка обмащовати маслом. Паска годна быти невтралнов авадь солодкавов, годна ся їсти сама, намащена маслом авадь из грудков - великодньым їдіньом из сыра и яйиць. Залежно на преференції, паска ся годна печи из грозенками удну. === Украйинська и російська паска === Сучасні украйинські и російські паскы и кулічі удличавут ся уд русинськых ґлазуровов шіпков, котра ся дає згорі. Ґлазур годна обсяговати солодку разноцвітну посыпку. === Румынська pască === Румынськый еквівалент паскы як правило обсягує сыр авадь творог, тай годна ся печи з грозенками. === Жидувська маца === Головна статя: Маца Маца́ (гебр. מַצָּה (maṣṣā), ашкеназькый уговор matsá у множині matsót) тото традичный жидувськый прісный хліб ручної вадь машинної роботы, котрый ся їст на Песах (юдейськый еквівалент и прототип Пасхы, котрый празнує выход ізраїльського народа из еґипетської неволи). === Таліянськый панетоне === Головна статя: Панетоне Пането́не (іт. panettone МФА: [panetˈtoːne]; по міланськы panetton МФА: [paneˈtũː]) тото таліянськый филь солодкої овочної торты, котра ся пече тай їст головно на Руздво и Новый рук у Западнуй, Южнуй тай Юговосточнуй Европі, а щи у Южнуй Америці, Ерітреї, Австралії, США тай Канаді. Панетоне зачатково походит из Мілана. Фильом и процесом напарованя панетоне уддалено похожый на паску. == Ник. щи == Великдень Маца Панетоне",rue,Random,,https://rue.wikipedia.org/?curid=12737,492,12737.0,['uk'],False,Random,Aléatoire
,Колатерали,"Колатерали, од лат. co- (cum-) въедно + lateralis бочный - бочны меншы кровны цѣвы, котры выбавляють переток кровли обкрятуючи основну цѣву. В нормалном станѣ кровной системы околный ток кровли выбавлять ся по колатералах, котры суть бочныма меншыма кровныма цѣвками (анастомозами), идучыма паралелно основным. Кедь настане завада на кровотоку, причинена затканьом основных цѣв (напримѣр, в припадѣ тромбозы, емболии), их пошкоджѣньом, стискнутьом, найблизша анастомоза зачинать ся росширяти, выкручати, а ей стѣнка ся мѣнять. Тым способом при порухах кровного обѣгу про його обновлѣня прилучать ся ествуючы меншы кровны цѣвкы, а пак ся из доступных анастомоз вывинуть новы колатерали. == Жерела и одказы == КОЛЛАТЕРАЛИ // Большая российская энциклопедия. Том 14. Москва, 2009, стр. 483 Оправлене: 2016; Одчитане: 19.06.2020",rue,Random,,https://rue.wikipedia.org/?curid=16523,118,16523.0,['ru'],False,Random,Aléatoire
,Малое Тячово,"Малое Тячово, Teceu Mic рум., Kistécső мад. - село в жупѣ Марамуреш в Румынии включене до комуны Реметы. == Полога == Лежить на лѣвом березѣ Тисы, о 28 км пониже Сигета. На правом березѣ лежить Тячово. == История == Первый раз упомянуте в року 1389 яко Kis-Techu. До Трианона было частьов Тячова, в чехословацкой добѣ лѣвобережны осады Тячова оддали Румынии. В роках 1939-1944 Тячово мало назад свои дотрианонскы части. В року 1944 одходячы Нѣмцѣ розметали мост через Тису и так стоить доднесь. Одтогды Малое Тячово тай иншы лѣвобережны осады дефинитивно належать Румынии. == См. тыж == Тячово == Жерела и одказы == Наталія Маджара (2018-10-09). Малий Тячів - втрачений другий берег (по украинскы) (ФОТО). Tyachiv.com.ua. [перевірено 2019-06-21]. == Референции == Тоты даны суть часточно або цалком основаны на перекладах статей Teceu Mic, Maramureș на румуньскій Вікіпедії a Kistécső (Románia) на мадярьскій Вікіпедії.",rue,Random,,https://rue.wikipedia.org/?curid=15156,142,15156.0,['ru'],False,Random,Aléatoire
,КСУТ,"КСУТ, абревиатура од Культурний Союз Українських Трудящих (по украинскы), Kultúrny zväz ukrajinských pracujúcich (по словацкы) - сполоченська народностно-културна организация «украинскых працуючых Чехословакии», котра была створена в добѣ повойновой украинизации. == Проблема народностного означѣня == Наперек тому, же од року 1945 карпаторусинске обывательство Пряшовщины официално ся называло «украинскыма працуючыма», сельске обывательство ся чуло Русинами, интелигенция звязовала людове означѣня руськый з понятьом русскый, але владны и сполоченскы функционеры прияли новый комунистичный порядок и на означѣня того обывательства хосновали етноним украинскый. КСУТ во своей чинности слѣдовав установленому порядку, аж по падѣ комунистичного режима во своей наступницкой организации зачав хоснованя новой назвы народности - Русины-Украинцѣ. == Взник и заник организации == В роках 1949-1953 комунистична партия ЧСР, што пришла ку владѣ в року 1948, зачала заводжовати перемѣны, котры мали великый вплыв на Русинох: колективизация земледѣлства, заказ Грекокатолицкой Церкви, украинизация. 29.-30. мая 1954 в Пряшовѣ одбыла ся закладаюча конференция КСУТ, на котру пришли 400 делегатох и гостей. В року 1989 упав комунистичный режим, и в Чехословакии ся зачала ширити слобода в информованю и групованю, и так взникають организации, котры зась мали служити интересам Русинох. Ку материнскому русинскому языку ся зачинають вертати авторы, котры за комунистичного режиму были «украинскы поеты ЧССР». КСУТ, котрый теперь уже не мав свого дозорцю и напрямователя, стратив велику часть членства, мусѣв ся реформовати на новых принципах. 20. януара 1990 делегаты дванадцятой конференции КСУТ выголосили себе «всенародним з'їздом русинів-українців» и переменовали организацию на «Союз русинів-українців Чехословаччини». Далша реформа мусѣла настати в року 1993, коли Чехословакия заникла. == Фунгованя организации == Засяг Организации КСУТа были в окресах, де компактно бывали Русины, але тыж в Кошицях, Братиславѣ и Празѣ, их число в часѣ найвешого розцвѣту было до 280, а членство до 10 000 особ. Язык Главна функция была ширѣня украинской културы меджи Русинами (украинизация). В роках 1954-1961 каждорочно фунговали 200 кружкы украинского языка. Выдавательство КСУТ выдав понад 380 публикаций. Регуларно ся выдавали периодикы: Нове життя, Дружно вперед (од 1951), Дукля (од 1953). Мѣстна култура КСУТ организовав фестивалы, научны конференции, семинары и подобны масовы подъятя, котры приспѣвали ку захованю мѣстной културы, традиций, познаню истории. Критика Украинскы пишучы авторы переважно славили комунистичну партию, СССР и Украину, были далекы од реалного живота Русинох. Аж коли настав помягк 60-х рокох, доткнуло ся то и КСУТа: Нове життя завело регуларны русинскы стороны, вышли в свѣт и окремы публикации по русинскы, але в них ся фурт выказали проблемы, выплываючы з граматичных и лексичных роздѣлох меджи двома языками, котры в каждом припадѣ все были зигнорованы на хосен украинского языка. == Жерела и одказы == Magocsi, Paul Robert. Chrbtom k horam. Dejiny Karpatskej Rusi a karpatských Rusínov. UNIVERSUM. Prešov, 2016. ISBN 978-80-89046-97-3 Краєзнавчий словник русинів-українців. Пряшівщина. Упорядник Федір Ковач. - Пряшів: СРУСР, 1999. ISBN 80-85137-15-1 (по украинскы) Муза спід Карпат. (Зборник поезії Русинів на Словеньску). Зоставила ПгДр. Анна Плїшкова. - Пряшів: Русиньска оброда, 1996. ISBN 80-88769-15-9 (по русинскы)",rue,Random,,https://rue.wikipedia.org/?curid=15207,469,15207.0,['ru'],False,Random,Aléatoire
,19. септембер,"19. септембер - 262. день рока (263. в переступнім роцї) в ґреґоріаньскім календарю. До кінце рока оставать 103 днїв. == Подѣи == 1771 - Папа Климент XIV. буллов Eximia regalium principum выдѣлив Мукачовску епархию яко самостойну грекокатолицку епархию. == Уродили ся == 1819 - Александер Павловіч, будитель, поет, публіцист, просвітитель. 1909 - Василь Зозуляк, писатель, сполоченскый активиста Пряшовского края. 1941 - Дмитро Данилюк, украинскый историк, доктор историчных наук, професор.",rue,Random,,https://rue.wikipedia.org/?curid=183,72,183.0,['ru'],False,Random,Aléatoire
,Русины у Росії,"Руси́ны у Ро́сії (рус. Русины в России) - єдно из май малых нац. меншинств Росії. == Численность == Усёго по данным Російской переписи обывательства 2010 року у Росії жиє 225 Русинӯв. Русиньскі орґанізації рахувуть тоті данні не правдивыми, многі Русины не указувуть своє Руснацькоє проісхождіня, называвучи націю свої крайны, при тому у Росії ся рахує тысячі людий из Руснацькым корінём. == Історія == Ищи у 1650-1800-ых роках у Росію переселялися многі Русины (миже них быв и єдносільчанин автора сёї статі Иван Зийкан из с. Имстичово котрый быв учителём внука Петра І) миже них: Иван Зийкан, Мигаль Балудяньскый, Юрий Венелін, Петро Лодій, Василь Кукольник, Иван Орлай). == Ныні == Ныні у Москві є Русиньскі Орґанізації ""Русиньскоє землячество"", ""Карпатьска Русь"" и у Ростовови-над-Доном ""Русиньскоє общество имени Нестора Кукольника"". == Удкликованя == Тоты даны суть часточно або цалком основаны на перекладї статї Русины в России на Російськӯв Вікіпедії (чісло ревізії не было становлене).",rue,Random,,https://rue.wikipedia.org/?curid=21175,150,21175.0,['uk'],False,Random,Aléatoire
,Америчане,"Америчане, америцкый народ, обывателѣ США, потомкы розличных, переважно европскых, популаций. В формованю америцкого народа брали участь представителе негроидной и америцкой расы. == Етнична история == Характерным про етничну историю Америчанох была расова и етнична многотварность. Зачаточно переважали тоты, што походили з Англии и ей заморскых територий. Тото установило ведучу роль англицкого языка и културы в америцкых колониях, а пак в США. Англицкы традиции достали в Америцѣ самобытне розвитя и подлягли культурному вплыву привандровалцьох од иншых народох Европы, а тыж Индианох и Афричанох, ку чему приспѣвали и мѣшаны манжелства. == Имиграция и сполоченство днесь == В згодѣ зоз теперѣшныма имиграчныма законами и потребами научно-техничного прогреса предностне право на приход до США, окрем сородникох америцкых горожанох, достали учены, шпециалисты и подобны квалификованы имигранты. Прудко выростла имиграция з Азии. Многы имигранты захранили двоиту етничну свѣдомость. Найменше асимилованы Мексичане. Про них е характерна многодѣтна родина, иншак про Америчанох - 1-2-дѣтна. Легализованы суть еднополы манжелства. Мексичанох в сучасности е 31,8 милиона (лем легалных). == Националны свята и шпорты == Главны свята суть День независимости - 4. юл День подякованя - послѣдный четверь новембра День матери - друга недѣля мая Главны шпорты суть бейсбал баскетбал бокс рагби гокей == Жерела и одказы == Народы и религии мира: Энциклопедия / Гл. ред. В. А. Тишков, Редкол.: О. Ю. Артемова, С. А. Арутюнов, А. Н. Кожановский и др. - М.: Большая Российская энциклопедия, 1999. - 928 с: ил. ISBN 5-85270-155-6 U.S. Census Bureau Announces 2010 Census Population Counts Доступно онлайн == Референции == Тоты даны суть часточно або цалком основаны на перекладї статї Americans на анґліцькій Вікіпедії.",rue,Random,,https://rue.wikipedia.org/?curid=14437,259,14437.0,['ru'],False,Random,Aléatoire
,Чечня,"Чечня́ (Чече́ньска републі́ка; рос. Чечня, Чеченская Республика, чечен. Нохчийчоь, Нохчийн Республика) - є автономна републіка, часть Росії. На северовыходї сусїдить з Даґестаном, на югу з Ґрузіёв. Популація - 1 533 209 жытелїв, густота залюднїня - 94,81/км². == Історія == В року 1991 путьом военного переворота владу взяв Джохар Дудаєв, была выголошена република з официалнов назвов Чеченьска Република Ичкерѣя. В дорозѣ 21. апріля 1996 быв забитый. Року 1998 во внуторной политицѣ были пороблены значны перемѣны во створѣню «исламского штату». == Одказы == Строна",rue,Random,,https://rue.wikipedia.org/?curid=15141,82,15141.0,"['uk', 'ru']",True,Random,Aléatoire
,8. новембер,"8. новембер - 312. день рока (313. в переступнім роцї) в ґреґоріаньскім календарю. До кінце рока оставать 53 днїв. == Подѣи == 1412 - мадярскый краль Жигмонд Луксембургскый на основѣ мира, подписаного в Любовни, оддав Польщи в заставу спишскы варошы. 1918 - створена Ясѣнска народна рада, котра выголосила одокремлѣня од Мадярщины == Уродили ся == 1900 - Маргарет Митчелл, америцка писателька, авторка романа Однесены вѣтром 1935 - Ален Делон, французькый актор. == Умерли == 1997 - Ференц Медвідь, пӯдкарпатськый фотбаліста",rue,Random,,https://rue.wikipedia.org/?curid=2369,80,2369.0,"['ru', 'uk']",True,Random,Aléatoire
,1885,"1885 рік подля ґреґоріаньского календаря - непереступный рік, котрый ся зачінав у четверь. То є 1885 рік нашого лїточіслїня, 885 рік 2. тысячроча, 85 рік XIX. стороча, 5 рік 9-го десятьроча XIX. стороча, 6 рік 1880-х років. == Подѣи == 1885 - отворили желѣзничну штацию Бескид, граничну штацию мадярской желѣзницѣ на линиии Мукачово - Стрый. == Уродили ся == 5. май - Методий Трохановскый, лемковскый учитель и сполоченскый дѣятель. 20. юл - Володимир Бучацькый - історік Лемковины. == Умерли == 14. септембер - Юрий Игнатков, педагог и новинарь русофилской и русинофилской ориентации, языко- и литературознатель.",rue,Random,,https://rue.wikipedia.org/?curid=166,95,166.0,['ru'],False,Random,Aléatoire
,Область (Україна),"О́бласть - адміністратівна єдиніця Україны. Україна подїлена на 24 адміністратівны области (укр. область). Україна є унітарный штат, в дослїдку чого области мають лем тоты компетенції, котры їм признав україньскый устав. Непозераючі на то, же Україна є унітарный і недїлимый штат, єствують сполоченьскы і політічны роздїлы меджі северныма і западныма і южныма і выходныма частями країны. Повод того внуторного роздїлїня країны повязане з тым, же западны области были припоєны к Україньской совєтьской соціалістічной републікы на основі пакту Ріббентропа-Молотова в роках 1939-1940, причім передтым были частёв Румуньска і Польска - Северна Буковина і выходне Польско. Підкарпатьска Русь, котра была частёв Чехословакії в роках 1918-1939 і Мадярьска в роках 1939-1944 была к СССР офіціално припоєна в 1946. роцї як Закарпатьска область. Остаток Україны тогды быв частёв Совєтьской Росії і СССР од 1919. року і перед 1. світовов войнов быв частёв Російской імперії од 18. стороча і такым чіном підлїгав русіфікації і російского впливу. Особитов главов Крымского полоострова, котрый є обываный переважно Росіянами і частёв Україны ся став в роцї 1955. Дослїдкы такого бурливого розвою Україны можна задати ай днесь, кедь можна слїдовати великый розкол обывательства подля ґеоґрафічной пологы. Теріторія Україны ся дїлить на найвысшы уровни (27 субєктів): на 1 автономну републіку (Крым), 24 области і 2 міста зо шпеціалным статусом (м. Кієв і Севастополь). Севастополь лежачій на Крымі не є частёв Автономной републікы Крым. Автономна републіка Крым і місто Севастополь суть од року 2014 предметом російской анексії і Україна не має над тыма реґіонами жадну контролу. Україна ани векшына світа їх то непризнає, также де-юре оставать тоты єдиніцї частёв Україны. Четыри области Україны переважно окупованы Росіёв (Донецька, Луганьска, Херсоньска і Запорізька области) ся концём септембра 2022 стали частёв Російской федерації на основі незаконных референдумів о припоєню к Росії. Выслїдкы референдумів і їх вывой были меджінародне спохыбненї і векшына штатів ОСН їх непризнала. Окрем Луганьской области Росія не має повного контролу над теріторіями жадной з тых областей. == Список областей == Найвекшым подля розлогов областю є Одеська область - 33310 км², а найменшым є Чернівецька область - 8097 км². == Колишнї области == Дрогобичска область Ізмаїльска область Крымска область == Поз. тыж == Адміністратівна єдинка Україны Область Реґіон",rue,Random,,https://rue.wikipedia.org/?curid=22957,357,22957.0,['uk'],False,Random,Aléatoire
,Класічна механіка,"Класічна механіка є механіка, занимаюча ся механічныма явами макроскопічных тїлес, котры ся рушають швыдкостёв занедбательнов к швыдкости світла. З такыма явами ся чоловік стрїчать коло себе каждоденно, зато была векшына механічных явів дослїджована уж в старовіку (Архімед, Герон). На самім кінцї середовіку пак зачали знову быти знаня точнїшы і дале росшырёваны Ґалілео Ґалілей, Блейз Паскал). Завершінём было дїло Ісаака Ньютона, котрый постуловав законы класічной механікы (Ньютоновы законы рушаня), перетырваючі аж до кінце 19. стороча. Зато бывать класічна механіка часто означована як Ньютонова механіка. Ку кінцю 19. стороча были під час проб служачіх на становлїня швыдкости світла выявены роспоры з Ньютоновов теорія. Тоты роспоры ся вдало вылучіти Албертові Айнштайнові формулаціов теорії релатівіты. Релатівістічна фізіка є основана на подобных прінціпах як Ньютонова механіка, зато бывать так выникнута релатівістічна механіка днесь тримана за часть класічной механікы. Даколи ся у тій звязаности говорить о класічній релатівістічній механіцї, чім ся підчаркує роздїл од квантовой релатівістічной механікы.",rue,Random,,https://rue.wikipedia.org/?curid=4679,151,4679.0,['uk'],False,Random,Aléatoire
,Карл Поппер,"Сер Карл Ра́ймунд По́ппер CH FRS FBA (Sir Karl Raimund Popper; 28. юлія 1902 - 17. септембра 1994) быв австрійсько-британськый філозоф, академік и соціалный коментатор. Єден из майвливовых філозофув наукы 20. стороча. Знамый за своє неприятя класичных індуктівіштськых назорув на научный метод на хосен емпіричної опровергаємости тай за закладеня факултета філозофії при Лондонськуй школі економікы. Подля Поппера, теорія у емпіричных науках не годна быти доказана, айбо годна быти опровергнута, што значит, ож єї мож (и треба) пуддавати сомніваню через експерименты. У політичному дискурсі Поппер ся знає за бороніня лібералної демократії тай принципув соціалної критикы, котра, як ун раховав, давала шанс на процвітавучоє удкрытоє общество. Його політична думка пристає на бук раціоналізма тай гуманізма добы Просвіты. Ун быв ярым противником тоталітарізма, націоналізма, фашізма, романтіцізма, колектівізма тай другых подля його опіній реакційных тай іраціоналных ідей, тай раховав сучасні лібералні демократії раз майліпшов реалізаційов удкрытого общества. == Філмоґрафія == Interview Karl Popper, Open Universiteit, 1988.",rue,Random,,https://rue.wikipedia.org/?curid=23141,161,23141.0,['uk'],False,Random,Aléatoire
,Cesta III. triedy 3885 (Slovensko),"Драга III/3885 є драга III. класы в окресї Снина од крижоваткы з драгов II/558 аж по конець русиньского села Рускый Потік. Ёй цїлкова довжка є 4,197 км. == Зачаток драгы == Драга 3885 взникать оддїлїнём од драгы II. класы 558, южнї од села Рускый Потік. == Траса драгы == Драга продовжує многыма закрутами через охранну зону Народного парку Полонины до села Руськый Потік. Траса драгы далей веде в селї коло 2 уквартелёванёх, домках, сельскому уряду і коло двох автобусовых заставках САД Гуменне - Рускый Потік, ч. дому 83 і Рускый Потік, Єднота. == Конець драгы == Драга 3885 кінчіть в серединї села Руськый Потік коло деревяный православный церькві св. Міхала Архангела, котрый є єдным із найменьшых і найстаршых в околіцї. Далей ся дістанете лем містныма драгами к домкам, ці польнов драгов до сел Рунина і Тополя. == Жрідла == Zoznam ciest v okrese Snina Základná mapa ZBGIS",rue,Random,,https://rue.wikipedia.org/?curid=18553,147,18553.0,"['uk', 'ru']",True,Random,Aléatoire
,Ісландьскый язык,"Ісландьскый язык (ісл. íslenska [ˈis.tl̥ɛn.ska] высловность) є северно-ґерманьскый язык із індоевропской языковой родины, котрым бісїдує приближно 320 000 чоловік, векшына котрых жыє в Ісланді, де тот язык є офіціалным. Ісландьскый язык ся держыть як западношкандінавскый і є найблизкый ку фарерьскому, западным норьскым діалектам і уж вымерлому языку норн. Ісландьскый є лінґвістічно конзерватівнїшый од векшыны іншых ґерманьскых языків, у котрых часто барз спрощена словозміна (у тім чіслї одміньованя назывників), в тот час як ісландьскый мать чотыри ґраматічны одмінкы (ґраматіка кус подабать на нїмецьку, але іщі конзерватівнїша і сінтетічнїша). Конзерватівный є тіж і лексікон, а языковый реґулаторный орґан Ісланда актівно держыть політіку лінґвістічного пурізма, што значіть, же преферує вытворьовати на новы понятя терміны на основі старых ісландьскых слів, а не хосновати пожычкы з іншых языків. Основна часть носителїв ісландьского языка (~300 000) бывать у Ісланді, але велика часть їх є тіж і в Даньску (~8 000), Споєных Штатах Америкы (~5 000) і Канадї (~1 400), головно в реґіонї Новый Ісланд (ісл. Nýja Ísland) у провінції Манітоба, котрый Ісландцї заселили в 1880. роках. Центром всокочованя середнёвічных ісландьскых рукописів і зглядованя языка і літературы є фінансованый державов Інстітут ісландьскых штудій Арні Маґнуссона. Ісландьска языкова рада, котру роблять репрезентанты універзіт, кумшту, журналісты, учітелї і Міністерство културы, наукы і школованя Ісланда, є порадным орґаном у сфері языка про іншы орґаны власти. З 1995. року народины поета Йонаса Гатлґрімссона 16. новембра ся празднують як День ісландьского языка.",rue,Random,,https://rue.wikipedia.org/?curid=18746,233,18746.0,['uk'],False,Random,Aléatoire
,Фавна (божество),"Фа́вна (лат. Fauna МФА: [ˈfau̯na]) є римська богыня, котра подля разных жерел ся держит жонов, сестров авадь доньков Фавна (римського еквівалента Пана). Марк Теренцій Варон раховав ї жунськым удповідником Фавна тай казав, ож усі фавны мали пророчі способності. Фавна щи ся называт Фатуа (лат. Fatua) вадь Фента Фавна (лат. Fenta Fauna). === Етимолоґія === Имня Fauna тото жунська форма латинського имени Faunus, котрым ся называт божество сілської місности. Само имня Faunus ся вцілови выводит уд праіталіцького *fawe вадь *fawono, уд праіндоевропського *bʰh₂u-n ""добродячный“. Зато имня юй Жорж Дюмезіл товмачив як ""Добродячна“. У свойому концептуалному пудході ид римськым божествам, Міхаел Ліпка видит Фавна тай Фавну прикладом характерно римської тенденції ґендерно-компліментарных пар у даякі сфері функціоналности. Дві фіґуры, мужська и жунська, ниґда не мавут єднаку популарность, тай єден партнер (не фурт жона) такоє гибы змоделованый из другого. На розкопках у Екланумі у Ірпінії была найдена оскійська памнятка, котра обсяговала попис ""Fatuveís“ (= Fatui, ґенитив єднотного числа), што указує на італіцькоє походжіня концепції. Поєдны верзії такой удмітувут Фавну ги сугубо ""штучну конструкцію научної казуїстикы“. Уд имени божества пушла колективна назывка ""фавна“ на звірькув. === Античні інтерпретації === Варон обясньовав роль Фавна тай Фавны ги пророчых божеств: Мавр Сервій Гонорат ідентифікує Фавна ги Фатукла (лат. Fatuclus) тай каже, ож жона му Фатуа вадь Фавна, выводячи имена, як и Варон, уд лат. fari ""говорити“, ""бо вни годні пророчити будучность“. Ранньохристиянськый автор Лактанцій называт ї Fenta Fauna тай пише, ож она и сестра, и жона Фавна; подля Лактанція, Фатуа співала лат. fata ""судьбы“ жонам, як Фавн співав їх чоловікам. Марк Юніан Юстин писав, ож Фатуа, жона Фавна, ""повна божественного духа, ревно проґнозовала будучность ги у безумстві (лат. furor)“, а часослово на божественно іншпіровану бесіду є лат. fatuari. Хоть дакулко етимолоґув у античности выводили имена Фавна тай Фавн уд лат. fari ""говорити“, Макробій Амбросій Теодосій капчав имня Фавны на лат. faveo, favere ""облюбовати, укоховати“, ""бо вна укохує вшытко, што є на хосен жывым створам“. Подля Макробія, Книгы Понтіфув (libri pontificales) раховали ""Бона Деа“, ""Фавна“, ""Опс“ тай ""Фатуа“ именами єдної богыні, Маї. == Ник. щи == Старовікый Рим Фавн",rue,Random,,https://rue.wikipedia.org/?curid=23254,347,23254.0,['uk'],False,Random,Aléatoire
,Гукливый,"Гукливый, укр. Гукливий - село в бывшом Воловецком районѣ (од 2020 Мукачовскый) Закарпатской области. == Полога == Село лежить меджи Вододѣлным хребтом и Боржавскыма полонинами, на желѣзничной усѣку Лавочне - Мукачово, о 6 км на сѣвер од мѣстечка Воловець. Сельска радаукр. Гукливська сільська рада89140, Закарпатська обл., Воловецький р-н, с.Гукливий, 200 == История == О заложѣню села говорить Гукливскый лѣтопис - додаток ку стародавной сельськой матрицѣ, што обсягуе записы од XVII. по XIX. стороча. Село заселяло ся од року 1588. В року 1889 три осады - Гуклива, Таламаш и Веретечов - споили ся въедно под назвов Zúgó (Гукливый), подля етимолога Ж. Шебештьена, тота назва походить од водопада. В року 1910 в селѣ были 1604 обывателѣ, з них 1209 Русины, 346 Нѣмцѣ, 39 Мадяре. Подля вѣры 1236 грекокатоликы, 351 израелиты, 17 римокатоликы. В року 1930 - 1621 обыватель, а з того 1347 Русины, 239 Евреи, 13 Чехы и Словаци, 1 Мадяр, 21 - чужинцѣ. Подля вѣры: православна громада: 1136 особ. . == Вызнамны родаци == Емил Балецкый (1919-1981) - мадярскый слависта, русинскый писатель и поет == Памятникы == Деревяна церковь Святого Духа, XVIII. стороча == Жерела и одказы == Sebestyén Zsolt: Kárpátaljai helységnévmagyarázatok. Достал, Ярослав. Підкарпатська Русь (Закарпаття періоду Чехословацької республіки: 1919-1938). Ужгород, «Карпати», 2014. ISBN 978-966-671-374-5 Тронько П. и др. (ред.) Історія міст і сіл України. Том 7. Закарпатська область. К. 1969. == Референции == Тоты даны суть часточно або цалком основаны на перекладї статї Zúgó на мадярьскій Вікіпедії.",rue,Random,,https://rue.wikipedia.org/?curid=14695,238,14695.0,['ru'],False,Random,Aléatoire
,Карпатьска Україна,"Карпа́тьска Украї́на (укр. Карпатська Україна) - назва країны на помеджі Середнёй і Выходной Европы; была автономным реґіоном Чеськословеньска з 1938 по 15. марца 1939 (яка выголосила про свою независлость 15. марца 1939). Карпатьска Україна екзістовала два нецілы дні 15. марца 1939 - 16. марца 1939. Головным містом быв Хуст. == Філмоґрафія == Про Карпатьску Україну было знято дакус документалных філмів: Україна в огні (1939) Трагедія Карпатської України (1940) Карпатська Україна (1942) 39-й. Карпатська Україна (2009) Срібна Земля. Хроніка Карпатської України 1919-1939 (2012) == Література == Paul Robert Magocsi: The Shaping of a National Identity. Subcarpathian Rus’, 1848-1948. Cambridge, Massachusetts; London, England 1978. Christian Ganzer: Die Karpato-Ukraine 1938/39 - Spielball im internationalen Interessenkonflikt am Vorabend des Zweiten Weltkrieges. Hamburg 2001 (Die Ostreihe - Neue Folge. Heft 12). Vincent Shandor: Carpatho-Ukraine in the Twientieth Century. A Political and Legal History. Cambridge, Mass.: Harvard U.P. for the Ukrainian Research Institute, Harvard University, 1997. Albert S. Kotowski: ""Ukrainisches Piemont“? Die Karpatenukraine am Vorabend des Zweiten Weltkrieges. In: Jahrbücher für Geschichte Osteuropas 49 (2001), Heft 1. S. 67-95. Iwan Pop: Enzyklopedija Podkarpatskoj Rusi, Uschhorod 2001 Encyclopedia of Rusyn history and culture, hrsg. von Paul R. Magocsi und Ivan Pop, University of Toronto Press, 2002 / 2005, ISBN 0-8020-3566-3",rue,Random,,https://rue.wikipedia.org/?curid=10462,206,10462.0,['et'],False,Random,Aléatoire
,Оріховиця,"Оріхо́виця (мад. Rahonca) (рум. Orihovîțea) (укр. Оріховиця) (чис. Orichovycja, Orichovice) (пол. Orichowycia) - село у Ужгородьскӯм районови, Закарпатьской области, Украйины. == Обывательство == У селі на 2001 рӯк живе 604 людий, из них подля языка: == Історія == Тот факт што на території Оріховици найдены давні словяньскі поселеня VIII-IX стороча, дає можность думати што Оріховиця появила ся ищи до XI стороча. Село первый раз ся споминать у 1567 році. Жрідла другої половины XVIII стороча рахувуть Оріховицю єдным из сіл из русиньскым обывательством. У 1982 році миже селами Оріховиця и Ярок было учинено Ужгородьскый воєнныц полігон. У Ужгородьскому скансенови пребывать памнятка жилої архітектуры - сільська деривляна хыжа кӯнця XVIII стороча привезена у музей из села Оріховиця. == Знамі Родаци == Игнат Андрій Мигалёвич (1918-1977) - украйиньскый ученый, общественный діятель, історик, педаґоґ, філолоґ, краёзнавиць. Участник другої світової во̄йны. Семчище Руслан Штефанович (1977-2014) - украйиньскый воєнный, старшый солдат ВСУ, участник русо-украйиньской во̄йны. Згыб у боях за Станицю Луганьску. == Література == Сирохман М.. } / М. Сирохман - Львів. - 879 с. Sebestyén Zsolt Rahonca, Оріховиця ’település Ungvártól ÉK-re’ // Kárpátalja helységnevei. - K. n., Nyíregyháza, 2020. - 528 lap. - L. 359-360. - ISBN 978-973-0-31294-2. (угор.) == Удкликованя == Село Оріховиця, Закарпатська область, Ужгородський район, Оноківська територіальна громада. [перевірено 19 травня 2024].",rue,Random,,https://rue.wikipedia.org/?curid=22269,210,22269.0,['uk'],False,Random,Aléatoire
,Троянда (село),"Троя́нда (укр. Троянда) (рус. Троянда, Роза) - село у Покровськӯм районови, Донецькой области, Украйины. == Ґеоґрафія == Село є у 3 км уд Покровська а до гатара Покровська 200 м. == Назва == У переводови из Украйиньского языка означать слово Ружа (авадь Роза) == Історія == Село первый раз ся споминать у 1956 році. == Обывательство == У селі на 2001 рӯк живе 124 людий, из них подля языка: Украйиньскый - 83,87% Руськый - 16,13% Потӯм у селі фіксовано 148 людий. == Удкликованя == Тоты даны суть часточно або цалком основаны на перекладі статі Троянда (село) на Украйиньскӯв Вікіпедії (чісло ревізії не было становлене).",rue,Random,,https://rue.wikipedia.org/?curid=22545,104,22545.0,"['ru', 'uk']",True,Random,Aléatoire
,Кідёш,"Кідёш авадь Гыдовка (мад. Kígyós) (укр. Кідьош) - село у Берегӯвськӯм районови, Закарпатьской области, Украйины. == Обывательство == У селі на 2001 рӯк живе 895 людий, из них: == Історія == Село основано кралём изгнанцём Соломоном, (внуком Ярослава Мудрого) въедно из монастырём. Кажуть аш туй ёго дочку Розу укусив гыд та получила зимля назву «Кідёш» (русин. Гыдово, Гыдовка) == Иппен позерайте == Анця Кушницька == Удкликованя == Тоты даны суть часточно або цалком основаны на перекладі статі Кідьош на Украйиньскӯв Вікіпедії (чісло ревізії не было становлене). Архівовано 10 листопада 2019. Кідьош - село славетних виноробів з таємничим храмом на пагорбі Архівовано 28 червня 2019. «Архітектурні, історичні та природні цінності Берегівщини»",rue,Random,,https://rue.wikipedia.org/?curid=21855,110,21855.0,['uk'],False,Random,Aléatoire
