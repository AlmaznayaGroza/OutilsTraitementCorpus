pageid,title,text,language,category,type,url,token_count,page_id,detected_languages,is_multilingual,main_category,source_type
141.0,Культурæ,"Культурæ у дзыллæйы æгъдæуттæ (фыст чи не ’рцыд, ахæмтæ дæр), стереотиптæ, хи дарыны фæтк æмæ сфæлдыстадон куысты дыргътæ. Адæймаг цы материалон æмæ монон хæзнатæ скодта, уыдон иумæ. == Æддаг æрмæг == Cultural Anthropology Tutorials Архивгонд æрцыдис 4 декабры 2004 азы., Behavioral Sciences Department, Palomar College, San Marco, California, United States, as of December 12, 2004. UNESCO, ""UNESCO Universal Declaration on Cultural Diversity"", issued on International Mother Language Day, February 21, 2002.",os,Культурæ,ordonné,https://os.wikipedia.org/?curid=141,71,,"['et', 'en']",True,Культурæ,Catégorie principale
51761.0,Æппæтдунеон истори,"Æппæтдунеон истори у æхсæнад æмткæй райсгæ куыд парахат кæны æмæ цавæр иумæйаг зæкъонбæрцæдтæ кусынц дунейы алы къумы дæр, уый иртасæг зонад. Историон процесс фæзындис, адæмы æхсæнад куы фæзындис, гъе уæд. Дихгонд цæуы хронологион периодтыл. Дзыллæтæ парахат кæнынц дыууæ хуызы: цадæггай æмбырд кæнынц ногдзинæдтæ кæнæ та скæнынц революцион раивд иу дугæй иннæмæ. Неолиты хъæууон хæдзарады революци рапарахат кодта фыццаг биноныг цæрæг цивилизацитæ, кæцытæ рахызтой цæугæцардгæнæг фос дарынæй хуым кæнынмæ. Ацы цивилизацитæ фæстæдæр сарæзтой фыссынад æмæ байдыдтой зонд фæлтæрæй фæлтæрмæ дæттын материалон фыстыты хуызы. Уымæй фæзындысты алыхуызон дысныйæдтæ, куысты дихкæнынад æмæ социалон кълæстæ. Хицæн цæрæнрæтты ’хсæн бастдзинæдтæ куы фидар кодтой, уæд фæзындысты фыццаг сахартæ, паддзахæдтæ æмæ империтæ. Се ’хсæн стынг и ерыс. Рагон Ромы импери фехæлды фæстæ Европæй райдыдта Астæузаман. XV æнусы Иоганн Гутенберг мыхуыркæнынад æрымысыдис, æмæ уымæй егъау раивд скодта, кæцыйæ байдыдта Астæузаманæй рахызт Ног дугмæ, Сæндидзæнмæ, зонадон-техникон революцимæ. Мыхуыркæнынадимæ баст ис ног нацийы концепци дæр, фæзындысты национ паддзахæдтæ æмæ национализм. == Литературæ == Всемирная история : в 24 т. / А. Н. Бадак [и др.]; ред. И. А. Алябьева. - Мн. : Литература, 1996-1997. Всемирная история : в 10 т. / Гл. ред. Е. М. Жуков ; АН СССР. - М. : Госполитиздат, 1956-1965. Егер, О. Всемирная история: в 4-х томах. - Издание исправленное и дополненное. - СПб. : Специальная литература, 1997-2002.",os,Истори,ordonné,https://os.wikipedia.org/?curid=51761,212,,['ru'],False,Истори,Catégorie principale
9752.0,Ирæд,"Ирæд (дыгур. æруæд) у къайады ныхмæ исбон дæттыны æгъдау. Ирæд Ирыстоны уыдис Цæгат Кавказы æппæты стырдæртæй, XIX æнусы ирæд фыстой стыр æмæ лыстæг сыкъаджын фосæй. Сæ нымæц-иу хæццæ кодта дæсгæйттæм æмæ суанг фондзыссæдзгæйттæм дæр, ноджы лæвæрдтой зынаргъ дзаумæттæ, хъуамæ се ’хсæн æнæмæнг уыдаид зынаргъ хæцæнгæрзтæ, егъау æрхуы æгтæ. Ирæды æхца æрæмбырд кæнынæн бирæ азтæ хъуыдис, уый аххосæй нæлгоймæгтæ ус æрæгмæ куырдтой, лæг-иу йæ усæй бирæ хистæр уыдис, стæй чызджыты скъæфгæ дæр уый тыххæй кодтой. Скъæфын та-иу арæх туг расайдта. == Ирæды ныхмæ тох Ирыстон æмæ Кавказы == 1866-æм азы Дзæуджыхъæуы æрæмбырд сты ирон æхсæнады минæвæрттæ æмæ сфидар кодтой ирæды нормæ: ирæд 200 сомæй фылдæр хъуама ма уа, зæгъгæ. 1879-æм азы мæхъхъæлон адæмы æвзæрст лæгтæ сфидар кодтой ирæды максимум: 105 сомы, стæй бауынаффæ кодтой чындзы мыггагæй ивар исын, кæд уыцы мыггаг æгæр зынаргъ лæвæрттæ усгурæй исы, уæд. Нырыккон иртасæг Дзуццаты Хасан хъуыдымæ гæсгæ, уыцы æрæнæвæрдтæ уавæр нæ хуыздæр кодтой. === Ирæд исыны ныхмæ газет «Ног цард»-ы тох === Ирон адæмæн стыр трагеди уыди ирæд исыны æгъдау. Газет «Ног цард» карз тох расидт йæ ныхмæ. Ирæд исыны фæдыл газеты цы уацтæ æрцыди мыхуыр, уыдонæй ахадгæдæр уыди Кочысаты Розæйы публицистикон æрмæг «Ирон чызджытæм», кæцы мыхуыргонд æрцыд «Ног цард»-ы 13-æм номыры. Чызгмæ йæ ныййарджытæ кæсынц, исты пайда сæм кæмæй æрбацæуа, ахæм дзаума цыма у, уый цæстæй. Чызджы нæ бафæрсгæйае, равзарынц, фылдæр мулк кæмæй æрбассивой, ахæм усгур. Афтæмæй чындзы ацæугæйæ, сылгоймаг бахауы ахаем уавæры æмæ йæм бинонтæй алчидæр йæ ныфс бахæссы зæгъынмæ: ""Стыр ирæд дыл бафыстам æмæ æнæрынцойæ кус“ æмæ дарддæр: Адæм сæрибардзинады тыххæй сæ туг куы калынц æмæ мæлынц талынг ахæстæтты, уæд нæ алчидæр йæ фыдмæ афтæ бадзурын нæ уæнды: ""Уæ, мæ фыд, æз дæ хъæбул дæн, æмæ мæ цагъæйраджы уæй ма кæн“. Хъуамæ нæ алчидæр йе ’гады тыххæй йæ ныййарджытæм бауæнда уыцы ныхæстæ, æмæ ныууадзын кæнæм ирæды æгъдау. Розæйы фæстæ газеты мыхуыргонд æрцыди Тменаты Елбыздыхъойы уац «Ирæды тыххæй». Автор лæмбынæгæй æргом кæны ирæды экономикон æфсæнттæ æмæ къласон характер, ацы темæйы фæдыл. == Нырыккон чындзæхсæвы æгъдау == Ныр Ирыстоны ирæд нал исынц. Лæппуйы бинонтæ сцæттæ кæнынц фидауæггаг æхца - фидауæггаг цы æхца сæвæрынц, уый у мысайнаг, дыууæ мыггаджы кæй бафидыдтой, кæй бахæстæг кодтой, уый тыххæй.",os,Истори,ordonné,https://os.wikipedia.org/?curid=9752,354,,['ru'],False,Истори,Catégorie principale
46971.0,Мыхуыркæнынад,"Мыхуыркæнынад (цыбырæй фæзæгъынц мыхуыр дæр) у механикон æгъдауæй дзырдтæ æмæ нывтæ гæххæттыл равæрыны процесс. Мыхуырæй цæуынц чингуытæ æмæ газеттæ. Дуне бынтондæр чи аивта, ахæм æрымыстытæй иу у мыхуыркæнынад. Уый ссис, идейæтæ æмæ зонындзинæдтæ парахат чи кодтаид, ахæм хъомысджындæр фæрæз. Мыхуыркæнынад зындгонд у VIII æнусæй, фыццаг мыхуыр кæнын райдыдтой Китай æмæ Корейы цæрджытæ. Мыхуыркæнынад фæзындис Европæйы æрмæстдæр XV æнусы. Ссис асламдæр æмæ тагъддæр, Иоганн Гутенберг уыцы процесс куы фæхуыздæр кодта, уæдæй фæстæмæ. Мыхуыры фæрцы канд зонындзинæдтæ нæ парахат кодтой, фæлæ ма идеологитæ дæр. Мыхуыры капитализмы фæрцы фæзындысты нырыккон нацитæ æмæ национализм. Адæм фылдæр пайда кæнын байдыдтой сæ бынæттон æвзæгтæй - уый размæ та фыстой фылдæр латинагау (Европæ куы райсæм), кæнæ æндæр стыр классикон æвзæгтыл: араббагау, китайагау. Ирон æвзагыл фыццаг мыхуыргонд чиныг рухс федта 1798-æм азы Мæскуыйы. Уый уыдис дыууæ æвзагыл фыст «Цыбырæй катехизис» славяйнаг дамгъæтæй. == Литературæ == Баренбаум И. Е., Шомракова И. А. Всеобщая история книги. - СПб., 2005. Владимиров Л. И. Всеобщая история книги: Древний мир, Средневековье, Возрождение. - М., 1988. История книги / Под ред. А. А. Говорова, Т. Г. Куприяновой. - М., 2001 (первое издание: М., 1999). == Æддаг æрмæг == American Printing History Association Архивгонд æрцыдис 9 февралы 2006 азы. - numerous links to online resources and other organizations The development of book and printing. English website of the Gutenberg-Museum Mainz (Germany) Planet Typography - history of printing - selection of international sites dedicated to the history of printing Learn about printing Архивгонд æрцыдис 4 июлы 2007 азы.-International Paper BPSnet - The website of the British Printing Society Children of the Code - Online Video: The DNA of Science, The Alphabet and Printing",os,Истори,ordonné,https://os.wikipedia.org/?curid=46971,270,,['ru'],False,Истори,Catégorie principale
338.0,Географи,"Географи (бердз. γεωγραφία «зæххы сфыст») у, литосферæ, атмосферæ, гидросферæ æмæ биосферæ чи иртасы, уыцы зонæдты системæ. Фыццаг географион иртасæнтæ фæзынди рагон бердзенаг ахуыргæндтæ (Геродот, Страбон, Птолемей æмæ æндæрты куыстыты). == Политикон географи == Бæстæ Паддзахад Бæстæты номхыгъд алфавитмæ гæсгæ Бæстæты номхыгъд цæрджыты нымæцмæ гæсгæ Бæстæты телефонон префиксты номхыгъд Историон бæстæтæ (чи нал ис, ахæмтæ) Паддзахæдты цæдистæ == Физикон географи == Быдыр Вулкан Денджыз Донкъубал Континент Сакъадах Ног Зæхх Фурд Хох Цад Цæугæдон",os,Географи,ordonné,https://os.wikipedia.org/?curid=338,72,,['ru'],False,Географи,Catégorie principale
19600.0,Æмвæзад денджызы бæрзæндæй,"Æмвæзад денджызы бæрзæндæй - координатæ æртæбæрцон (уырыс. трехмерный) тыгъдады, (иннæ дыууæ уæрхад æмæ дæргъад) æвдисы цавæр æмвæзыл ис тæпп нолыл нымад денджызы æмвæзмæ гæсгæ. Цæмæй тæппы ран æххæстæй бæрæггонд æрцæуа æртæбæрцон тыгъдады, уый тыххæй хъæуы æртыккаг координатæ - Бæрзæнд. Панетæйы центрмæ дæрддзæгæй географи нæ пайда кæны: бæззы афтиддæр планетæйы тынг арф бæстæты афыстæн, кæнæ космосы орбитæтæ нымайынмæ. Географион цъары гæрæнты пайда кæнынц арæхдæр æмвæзад денджызы бæрзæндæй, нымад цæуы «лæгъзгонд» геоиды уæлцъары æмвæзæй. Ахæм æртæ координатæйæ систæмæ уайы ортогоналон, уый æнцондæр кæны нымаинæгтæ. Æмвæзад дæнджызы бæрзæндæй ма æнцойуат у атмосферон æлхъывдимæ басты тыххæй. Зæххы уæлцъарæй дæрддзæг (уæлæмæ кæнæ дæлæмæ) арæх пайдагонд цæуы бынаты афысты рæстæг, фæлæ нæу координатæ цъары æнæлæгъзы тыххæй. == Кæс ноджы == Альтитудæ Географион координатæтæ Уæрхад Дæргъад Навигаци",os,Географи,ordonné,https://os.wikipedia.org/?curid=19600,120,,['ru'],False,Географи,Catégorie principale
572.0,Хъæу,"Хъæу, дыгуронау гъæу, у ахæм цæрæнран, кæцыйы цæрджытæй фылдæр хай кусынц хъæууон хæдзарады. === Æрæфы район (РЦИ-А) === Æхсæрисæр Лескен Толдзгун === Алагиры район (РЦИ-А) === Зынцъар Инджынтæ Дагом Цъамад Уынал Мызур Нузал Бурон Цъæй Нар Дзывгъис Хидыхъус Хæрисджын === Кировы район (РЦИ-А) === Елхот === Рахизфарсы район (РЦИ-А) === Ног Бæтæхъойыхъæу Зæронд Бæтæхъойыхъæу Зилгæ Заманхъул Хуымæллæг Фарн === Дзауы район (РХИ) === Дзау Чъимас Тъонтъобет Стырфæз Чеселт === Знауыры район (РХИ) === Знауыр Алхасен Арчънет Аунеу Балта Бехъмар Гобозтыхъæу Гъаристау Дзагъина Дæллаг Окона Дидмуха Зиулет Ионча Исахъыхъæу Хъорнис Лопъан Малда Мугут Нагутни Недлат Нул Принеу Терегуан Тигъуа Уахтъана Уæллаг Окона Уæллаг Дуан Хслит Хъорнис‎ Цънелис Цъорбис === Ленингоры район (РХИ) === Абреу Алеу Ахалдаба Ахмадз Баджин (Дæллаг Баджин æмæ Уæллаг Баджин) Балаан Бежантыхъæу Бол (Дæллаг Бол æмæ Уæллаг Бол) Велура Гду Гдулет Горга Гру Дзукъатыхъæу Дорет Елойтæ Ереда Захъхъор Икъот Кедигора Къитъриули (Туатыхъæу) Курта Къора Къоринта Ларгуис Ломис Мудзух Науихъеу Нагомеу Орчъосан Салбиар Тогойтæ Тъбет Уехер Харбал Хетъетæ Хъанчавет Хъуелдаба Цгъойтæ Цхилон Цъинагар Цъиркол Цъолд Цъорцъох Цъурта === Цхинвалы район (РХИ) === Дменис Уанат Джер Хелцуа Ортъеу Элтура Ксуис Еред Зонкар Белот Арцеу Тъбет",os,Географи,aléatoire,https://os.wikipedia.org/?curid=572,190,,"['ru', 'bg']",True,Географи,Catégorie principale
19594.0,Уæрхад,"Уæрхад φ {\displaystyle \varphi ~} - къуым бынæттон зениты здæхты æмæ экваторы фæзойы астæу, нымад цæуы 0-æй 90 °мæ экваторы дыууæрдыгæй дæр. Цæгаты æрдæгтымбылæджы географион тæппыты уæрхад (цæгаты уæрхад) нымад цæуы куыд æвæрццæг, хуссар æрдæгтымбылæджы та - æппæрццæг. Ноджы ма абсолютон асмæ гæсгæ стырдæр уæрхæдты тыххæй фæзæгъынц бæрзæндтæ, нолмæ хæстæджыты (ома экватормæ) тыххæй та - ныллæджытæ. Зæххы формæ (геоид) къорийæ кæй хъауджыдзинад кæны, уымæ гæсгæ географион уæрхад дæр цасдæр хицæн кæны геоцентрон уæрхадæй, т. е. къуымæй ацы тæппы здæхтмæ Зæххы цæнтрæй æмæ экваторы фæзойæ. Бынаты уæрхад рабæрæг кæнæн ис ахæм астрономион кусæнгарзты æххуысæй - секстант кæнæ гномон, ис ма спайдагæнæн системæтæй GPS æмæ ГЛОНАСС. Уæрхадимæ æмæ азы афонимæ йæ дæргъ баст у бонæн. == Кæс ноджы == Параллель Географион координатæтæ Дæргъад Навигаци",os,Географи,aléatoire,https://os.wikipedia.org/?curid=19594,122,,['ru'],False,Географи,Catégorie principale
11734.0,Дунейы стырдæр административон иуæгты номхыгъд,"Дунейы стырдæр административон иуæг йæ фæзуатмæ гæсгæ у Уæрæсейы Федерацийы субъект Республикæ Саха (Якути). Йæ фæзуат у 3,1 млн км² фылдæр, ома паддзахады фæзуатæй 17 %, дунейы сурзæххы 2,3 %. Йæ фæзуатæй Якути æмиас у Индиимæ (уый та у дунейы æвдæм стырдæр паддзахад). Æндæр егъау административон иуæгтæ сты: Республикæ Саха (Якути) Уæрæсейы (3 103 200 км²) Штат Ныгуылæн Австрали (2 645 615) Красноярсчы край Уæрæсейы (2 339 700) Гренланди, Данийы дæлбар (2 166 086) Нунавуты Территори Канадæйы цæгаты (2 093 190) Штат Квинсленд Австралийы (1 852 642) Штат Аляскæ АИШ-ы (1 717 854) Синьцзян-Уйгуры автономон район Китайы ныгуылæны (1 660 001) Штат Амазонас Бразилийы (1 570 947) Квебек, Канадæйы провинци (1 542 056) Цæгат территори Австралийы (1 420 968) Цæгат-Ныгуылæн территоритæ Канадæйы (1 346 106) Штат Пара Бразилийы (1 247 689) Тибеты автономон район Китайы (1 228 400) Мидæггаг Мангол Китайы (1 183 000) Онтарио Канадæйы (1 076 395) Штат Хуссар Австрали (1 043 514) Провинци Британийы Колумби Канадæйы (944 735) Штат Мату-Гросу Бразилийы (903 358) Штат Ног Хуссар Уэльс Австралийы (809 444) Хабаровсчы край Уæрæсейы (788 600) Иркутсчы облæст Уæрæсейы (767 900) Ямало-Ненны автономон зылд Уæрæсейы (750 300) Чукоткæйы автономон зылд Уæрæсейы (737 700) Провинци Цинхай Китайы (721 000) Эш-Шаркия Сауды Араббы (710 000) Штат Техас АИШ-ы (695 622) Провинци Альбертæ Канадæйы (661 848) Провинци Саскачеван Канадæйы (651 036) Провинци Манитобæ Канадæйы (647 797) Департамент Агадез Нигеры (634 209) Вилайят Таманрассет Алжиры (619 360) Регион Боркоу-Эннеди-Тибести Чады (600 350) Штат Минас-Жерайс Бразилийы (586 528) Штат Баия Бразилийы (564 693) Ханты-Мансийы автономон зылд Уæрæсейы (523 100) Провинци Сычуань Китайы (485 000) Эль-Куфрæ Ливийы (483 510) Юконы территори Канадæйы (482 443) Камчаткæйы край Уæрæсейы (472 300) Магаданы облæст Уæрæсейы (461 400) Провинци Хэйлунцзян Китайы (460 000) Провинци Ганьсу Китайы (454 000) Вилайят Адрар Алжиры (443 782) Фæсбайкалы край Уæрæсейы (431 500) Карагандайы облæст Хъазахстаны (428 000) Штат Калифорни АИШ-ы (423 971) Провинци Папуа Индонезийы (421 981) Республикæ Коми Уæрæсейы (415 900) Провинци Эр-Рияд Сауды Араббы (412 000) == Æддаг æрмæг == World-gazetteer.com(англ.)",os,Географи,aléatoire,https://os.wikipedia.org/?curid=11734,334,,['ru'],False,Географи,Catégorie principale
19596.0,Дæргъад,"Дæргъад λ {\displaystyle \lambda ~} - лæвæрд тæппы уылты цы мередианы фæзой цæуы, æмæ райдайæн нулон мередианы (уымæй райдайы дæргъады нымад) астæу къул. Ныр Зæххыл нулоныл нымад у Гринвичы зæронд обсерваторийы уылты, Лондоны хуссар-цæгаты цы меридиан цæуы, уый. Уымæ гæсгæ хуыйны Гринвичы меридиан. Дæргъæдтæ 0 -æй 180° скæсæны ’рдæм нулон меридианæй, хонынц скæсæйнæгтæ, ныгуылæны ’рдæм та ныгуылæйнæгтæ. Бахахх кæнын хъæуы æмæ уæрхæдтæй хъауджыдæр, дæргъæдты системæйы райдайæны меридиан хибар у, æмæ баст вæййы исты меридианыл фидыдмæ гæсгæ. Афтæ, Гринвич йæдтæмæ, раздæр нулонтæй æвзæрст цыдысты меридиантæ обсерваториты Парижы, Кадисы, Пулковойы (Уæрæсейы паддзахады территорийыл) æмæ а.д. Дæргъады дæлбар у бынæттон рæстæг == Кæс ноджы == Параллель Бæрзæнд Географион координатæтæ Уæрхад Навигаци",os,Географи,aléatoire,https://os.wikipedia.org/?curid=19596,108,,['ru'],False,Географи,Catégorie principale
47007.0,Монархи,"Монархи у ахæм хицауиуæджы хуыз, кæцыйы паддзахады сæр у монарх, æмæ уыцы бынат райсы йæ фыдæлтæй. Монархтæ хицауиуæг кæнынц сæ амæлæты бонмæ (иуæй-иу хатт та сæ къух сисынц сæ бынатыл). Монархитæй сæ фылдæр сты фыдæй-фыртмæ, фæлæ ис ахæмтæ дæр, кæцыты паддзахы бынатмæ æвзарынц (адæм нæ, фæлæ исты нарæг къорд) - афтæ уыди Польшæйы, афтæ у Ватиканы. Монархы йæ бæстæмæ гæсгæ хонынц къарол, паддзах, император, кайзер, сах, эмир æмæ султан. Монархи у дунейы рагондæр хицауиуæджы хуызтæй иу. Фыццаг монархитæ фæзындысты, знæмы фæтæг йæ бынат йæ фыртмæ раттын куы сфæнд кодта æмæ адæм ууыл куы сразы сты, уæд. Афтæ фæзындысты фыццаг династитæ. Рæстæг цыдис, æмæ монархы бынтæ райсыны фæткойтæ кодтой вазыгджынæй вазыгджындæр. Абоны монархтæй бирæ архайынц æрмæстдæр церемониты, фылдæр тых ис æвзæрст хицауад æмæ парламентæн (афтæ хуынд конституцион монархи). Иуæй-иу монархитæ та абоны онг сты абсолютон - ахæмтæй сты Бруней, Оман æмæ Свазиленд.",os,Политикæ,ordonné,https://os.wikipedia.org/?curid=47007,141,,['ru'],False,Политикæ,Catégorie principale
14644.0,Пысылмон республикæ,"Пысылмон республикæ у, пысылмон дингæнджыты къухы дзæвгар тыхбар (уырыс. власть) кæм ис, ахæм теократон паддзахадон арæзты хуыз; æмбæлы Хæстæг Скæсæны. Ахæм арæзты формæйæн ис куыд традицион пысылмон монархийы, афтæ европæйаг республикæйы æууæлтæ. Пысылмон республикæйы фылдæр закъæттæ æнцайынц шариаты бындурыл. Ахæм паддзахæдтæм бахæссæн ис Иран, Афгъанистан, Мавритани æмæ Пакистан (æниу, 1956-æм азы Пакистаны цы конституци сфидар чынди, уымæ гæсгæ ацы паддзахад у æнæдинон, æмæ йæ пысылмон кæй хуындæуы, уымæн ис айдагъ символикон-культурон нысаниуæг). Классикон пысылмон республикæйыл нымайæн ис Иран - йæ сæргъы лæууы уæлдæр пысылмон дингæнæг (рахбар).",os,Политикæ,ordonné,https://os.wikipedia.org/?curid=14644,86,,['ru'],False,Политикæ,Catégorie principale
19566.0,Республикæ,"Республикæ (лат. res publica «иумæйаг хъуыддаг») у паддзахадон хицауиуæджы хуыз, кæцы йæ сæйраг хицауад æххæст кæнынц бæрæг æмгъуыдмæ æвзаргæ оргæнтæ. Дунейы паддзахæдтæй сæ фылдæр сты республикæтæ. Рагондæр республикæтæ фæзындысты антикон заманы (Афинæты демократи æмæ Ромы республикæ). Астæузаманы нырыккон Уæрæсейы Федерацийы зæххытыл дæргъвæтин уыдысты Новгороды республикæ æмæ Псковы республикæ (чысыл æмгъуыды дæргъы уыдысты Тверь æмæ Мæскуыйы дæр). == Бындурон миниуджытæ == Республикæйы бындурон миниуджытæ сты: хицæуæттæ дихгонд сæйраг оргæнты æвзаргæдзинад == Республикæйы хуызтæ == Парламетон республикæ Президентон республикæ Хæццæ республикæ Советон республикæ Адæмон республикæ Пысылмон республикæ",os,Политикæ,ordonné,https://os.wikipedia.org/?curid=19566,85,,['ru'],False,Политикæ,Catégorie principale
46964.0,Ибн Баттутæ,"Абу Абдуллах Муха́ммад ибн Абдулла́х ат-Танджи́, фылдæр зындгонд куыд Ибн Батту́тæ (арабб. محمد ابن بطوطة‎‎; æппæтæй أبو عبد الله محمد بن عبد الله اللواتي الطنجي بن بطوطة; райгуырдис 1304-æм азы Танжеры - амардис 1368-æм кæнæ 1369-æм азы) уыдис бербераг пысылмон ахуыргонд æмæ иртасæг. Дæс æмæ ссæдз азы дæргъы Ибн Баттутæ федта пысылмон дунейы фылдæр хай (суанг ма дард африкæйаг султааттæ), æмæ бирæ æндæр бæстæты дæр, уыдоны ’хсæн Африкæйы Сыкъа, Ныгуылæн Африкæ, Астæуккаг Хурыскæсæн, Центрон Ази æмæ Китай. Цы балцафыстытæ ныууагъта, уыдон ныр дæр сты Астæузаманы тыххæй ахсджиаг ратæдзæнтæ.",os,Зындгонд_адæм,ordonné,https://os.wikipedia.org/?curid=46964,91,,['ru'],False,Зындгонд_адæм,Catégorie principale
38621.0,"Поло, Марко","Ма́рко По́ло (итал. Marco Polo; 1254 азы 15 сентябры, Венеци - 1324 азы 8 январы, уый дæр уым) - италиаг сæудæджер æмæ бæлццон, йæ балцы истори Азийыл, равдыста зындгонд «Чиныг дунейы алыхуызондзинадыл». Уыцы чиныджы иуæй-иу уацты æцæгдзинад кæд дызæрдыггаг уыдысты йæ фæзындæй фæстæмæ, уæддæр у хъæздыг гуырæнау астæузаманты географийæн æмæ этнографийæн, Сомих, Иран, Китай, Мангол, Инди, Индонези æмæ æндæр бæстæты историйæн. Ацы чиныг XIV-XVI æнусты стыр тæваг скодта денджыздзутыл, картографтыл, фыссæгтыл. Растæй та Христофор Колумбы науыл уыди, йæ Инди агуырды фурдбалцы; æмæ иртасджыты хынцыдмæ гæсгæ дзы Колумб иу-70 бæрæджы фæнысан кодта. == Равзæрд == Æнхъæлдæуы, æмæ Марко Поло райгуырдис венециаг сæудæджер Николо Полойы хæдзары. Бинонтæ кодтой зæрингуырдон æмæ хæлцхъацæнты уæййаг. Маркойы райгуырды æвдисæнад кæй æрбайсæфт, йæ райгуырды фæткон верси гуырысхойаг сси XIX æнусы хорватаг иртасджытæй. Сæ ныхасмæ гæсгæ, Полоты бинонты фæзынд Венецийы хауы XIII æнусы дыккаг æмбисмæ, кæд æмæ, дам, суанг 1430 азмæ Полотæн уыди хæдзар Корчулæйы, ныры Хорватийы. Уымæй уæлдай ма, ис æнæнымад иртасджыты фылдæрæй верси, æмæ, Марко Поло уыди полаг. Йæ чиныджы фыццаг рауагъды раззаг сыфыл ""поло"" уыди гыццыл дамгъæйæ фыст æмæ амоны нацимæ, мыггæгмæ нæ, фæлæ. Мыггаг та дзы дæлдæр цыди. Фæлæ хъуыддаг уый мидæг ис æмæ текс у иллустрацийы алывæрсты фыст, æмæ мыггаг, кæцы нæ цыди горизонталон рæнхъы номы цур, схызти вертикалоныл æмæ йæ уындмæ уадиссаг рахатæн нæ уыди, кæд æмæ стыр дамгъæйæ фыст уыди, уæддæр. Уый сбæлвырдгæнæн ис титулон сыфы къам фенгæйæ. Мæнæ йæ текст: «Das ist der edel Ritter. Marcho polo von Venedig...» (ома «Ай у уæздан хотыхдар. Марк полаг фон Венедиг»). Æцæгæй дæр уыди ахæм бæлццон Бенедикт Польшæйаг. Полойы агъоммæ ма цыди Джованни Плано де Карпиниимæ Манголты империмæ æмæ ныууагъта цыбыргонд хроникæ «Кæстæр æфсымæрты балц тæтæрмæ».",os,Зындгонд_адæм,ordonné,https://os.wikipedia.org/?curid=38621,276,,['ru'],False,Зындгонд_адæм,Catégorie principale
,Дин,"Дин у адæмы зонындзинады иугонд дунейыл, цардыравзæрстыл, Хуыцауыл, адæймаджы удыл, цардыл æмæ мæлæтыл, æгъдау æмæ рæстдзинадыл. Ирон адæм рагон рæстæгæй кувынц Иунæг Стыр Хуыцаумæ. Уый фæстæ ирон адæм хибарæй райстой чырыстон дин, куыд нæ рагон дины дарддæргæнæг. == Дунеон динтæ == Алфавитмæ гæсгæ цыппар дунеон динтæ сты: Буддизм Индуизм Пысылмон дин Чырыстон дин == Æндæр дины темæтæ == Атеизм Бахаи Библи Зороастризм Иудаизм Мифологи Оккультизм Хъуыран",os,Культурæ (Sous-catégorie),,https://os.wikipedia.org/?curid=138,66,138.0,['ru'],False,Культурæ,Sous-catégorie
,Дин-и иллахи,"Дин-и иллахи (арабб. دين إلهي‎‎ «Хуыцауы дин») у, император Стыр Акбар кæй скодта, уыцы синкретон дины доктринæ. Дины бындуры сты индуизм, ислам æмæ иуæй-иу æндæр динты элементтæ (чырыстон дин, джайнизм æмæ зороастризм). Акбары ныфс уыди йе ’мбæстæгты æрбаиу кæнын ног дины æххуысæй. Акбары хъæппæрисы фæрцы пысылмон дунейы фæзындысты æндæр динты табуйаг чингуыты араббаг тæлмацтæ, уыдоны ’хсæн «Рамаянæ», «Махабхаратæ» æмæ Евангели. Дин-и иллахийы фæдонтæ бирæ никуы уыдысты. Ног ахуырад уыдис дин нæ, фæлæ этикон системæ. Акбары дины хи табуйаг тексттæ кæнæ сауджынты иерархи никуы уыди. == Литературæ == Makhan Lal Roy Choudhury 1952 (1985): The Din-i-Ilahi or the Religion of Akbar, Calcutta: Dasgupta & Co. (Oriental Books Reprint Corporation); ASIN B0007JXFZG «Children’s Knowledge Bank», Published 2004 (Pustak Mahal), ISBN 81-223-0292-0",os,Культурæ (Sous-catégorie),,https://os.wikipedia.org/?curid=17222,119,17222.0,['ru'],False,Культурæ,Sous-catégorie
,Барахъты Гино,"Барахъты Теккойы фырт Гино (райгуырдис 1890-æм азы 19 февралы Салыгæрдæны - амардис 1937-æм азы 23 октябры) у ирон фыссæг, поэт æмæ публицист. == Цардафыст == Гино райгуырди Салыгæрдæны. Бакасти сæ хъæуы дыууæазон скъолайы, стæй та Æрыдоны семинары æмæ куыста ахуыргæнæгæй. 1915-æм азы йæ акодтой æфсадмæ. Хæцыди Турчы фронты. Февралы революцийы фæстæ æрбаздæхт Ирыстонмæ æмæ удуæлдайæ тох кæнын райдыдта большевикты хъуыддагыл, йæ риуы ’мбæрц цыди революцийы æмæ мидхæсты тымыгъты. Советон дуджы куыста бæрнон бынæтты: Алагиры райкомы секретарæй, зылды милицæйы хицауæй, газеттæ «Кермен» æмæ «Рæстдзинад»-ы редакторæй, Цæгат Ирыстоны æмæ Ростовы пединститутты ахуыргæнæгæй, зонадон-иртасæг институты директорæй. Барахъты Гинойы дæр басыгъта сырх терроры азар: æрцахстой йæ æмæ йæ амардтой 1937-æм азы 23-æм октябры.",os,Культурæ (Sous-catégorie),,https://os.wikipedia.org/?curid=55383,112,55383.0,['ru'],False,Культурæ,Sous-catégorie
,Пинол,"Пинол кæнæ Пинолийо у никарагуæйаг традицион нозт, кæнынц æй адджын нартхоры ссад æмæ какаойæ, иуæй-иутæ нозтмæ сæкæр дæр æфтауынц. Никарагуæйæгтæн пинол нуазын ахæм тыхджын традици у, æмæ уымæй сæрыстыр дæр вæййынц. Фæзæгъынц, зæгъгæ, «Soy puro Pinolero; ¡Nicaragüense por gracia de Dios!» (ома, «Дæн сыгъдæг пинол-нуазæг, дæн никарагуæйаг [лæг] Хуыцауы хорзæхæй!»). Ацы фразæ фыццаг хатт уыди Тино Лопес Геррæйы зарæг «Мæ Никарагуæ»-йы æмæ уымæй рапарахат. Президент Даниэль Ортега дæр йæ ныхæсты пайда кæны уыцы фразæйæ.",os,Культурæ (Sous-catégorie),,https://os.wikipedia.org/?curid=10496,77,10496.0,['ru'],False,Культурæ,Sous-catégorie
,Калевалæ,Ка́левалæ (карел. æмæ фин. Kalevala) у карелаг æмæ финаг адæмты эпос. Ис дзы 50 кадæджы. Эпос адæмон кадджыты бындурыл мыхурмæ бацæттæ кодта дохтыр Элиас Лённрот XIX æнусы фыццаг æрдаг. Иугонд эпосы фæзынд сси тынг æхсызгон хъуыддаг финаг национ идейæйы рæзтæн. Эпосы сæйраг хъайтар у дæсны зарæггæнæг Вяйнямёйнен. == Æддаг æрмæг == «Калевалæ». Æппæт текст уырыссагау Архивгонд æрцыдис 12 апрелы 2005 азы. «Калевалæ» куыд фæзынди Архивгонд æрцыдис 22 январы 2010 азы. (уырыссагау),os,Культурæ (Sous-catégorie),,https://os.wikipedia.org/?curid=2289,71,2289.0,['ru'],False,Культурæ,Sous-catégorie
,Æнæкæрон къуырцдзæвæн,"«Æнæкæрон къуырцдзæвæн» (уырыссагау «Бесконечный тупик») у нырыккон уырыссаг фыссæг, историк æмæ публицист Дмитрий Галковскийы философион роман. Ныффыста йæ 1985-1988 азты. 1990-æм азты райдианы романы скъуыддзæгтæ ныммыхуыр кодтой цалдæр дæс журнал æмæ газеты. Фæлæ алыхуызон политикон æмæ идеологион аххосæгтæм гæсгæ чиныг æнæхъæнæй рауадзын рауагъдæдтæ нæ разы кодтой. Фыссæгæн йæхи загъдау, уацмыс мыхуыры рауадзын не сразы сты æдæппæтæй 20 рауагъдадмæ æввахс. Фæлæ фæстагмæ мыхуыргонд æрцыдис 1997-æм азы (тираж - 500 экземпляры), æцæг официалон мыхуыры нæ, фæлæ «самиздаты» хуызы. Дыккаг хатт æй рауагъдæуыд 1998-æм азы (тираж - 2000 экземпляры). Уый дæр уыдис «самиздатон» рауагъд. Чиныг мыхуыры рауадзыныл куыд архайдта, æппæт уыдæтты тыххæй автор йæхæдæг радзырдта сæрмагонд уацы. Фæстаг (æртыккаг) рауагъд мыхуыры рацыдис 2008-æм азы. «Æнæкæрон къуырцдзæвæн»-æн ис вазыгджын структурæ. Роман фыст у гипертексты хуызы. Цымыдисаг у, уацмыс фæлдыст кæй æрцыдис электронон гипертекстты фæзынды бирæ раздæр. Роман «Æнæкæрон къуырцдзæвæн» арæзт у эссейæ (йæ сæргонд радта романæн йæ ном) æмæ эссейæн фыст 949 фиппаинагæй. Романы сæйраг хай у эссе нæ, фæлæ уыцы фиппаинæгтæ. Чиныг равзæрди фыссæджы боныгæй. Алы фиппаинаджы мидæг ис æрвитæнтæ иннæ фиппаинæгтæм, уыцы фиппаинæгты та - æрвитæнтæ аннæ фиппаинæгтæм, æмæ афтæ дарддæр. Афтæмæй чиныгкæсæг чиныг кæсгæйæ цæуы æрвитæнтæм гæсгæ иу фиппаинагæй иннæ фиппаинагмæ æмæ арфдæр ныгъуылы уацмысæн йæ къуырфытæм. Æмæ уый тыххæй автор йæ чиныг схуыдта «Æнæкæрон къуырцдзæвæн» («Бесконечный тупик»), ома кæрон скæнæн кæмæн нæй, фæуæн кæмæн нæй ахæм къуырцдзæвæн (къуымау), лабиринт, «тупик». Уацмысы номы ма ис фæсномыг, аллегорион хъуыды. Уыцы хъуыды æвæрд ис романæн йæ мидисы. Цыбырæй зæгъгæйæ, эссе æмæ фиппаинæгты сæйрагдæр темæтæ сты Уæрæсе, уырыссаг истори, культурæ æмæ литературæ. «Æнæкæрон къуырцдзæвæн» у номдзыд уырыссаг культурæйы аллегорион ном. Автор йæ чиныг фысгæйæ, чиныгкæсæг та чиныг кæсгæйæ ныгъуылынц уырыссаг культурæйы æгæрон фурды. «Æнæкæрон къуырцдзæвæн»-ы тæккæ æмбæлагдæр нæмттæ сты Розанов, Достоевский, Ленин, Набоков, Гоголь, Чехов æмæ æндæртæ. Уæрæсейы бирæ зынгæ критиктæ æмæ литературæ иртасджытæм гæсгæ «Æнæкæрон къуырцдзæвæн» у XX æнусы уырыссаг литературæйы тæккæ ахсджиагдæр æмæ ахадгæдæр уацмыстæй иу[кæцæй ист у?]. == Æрвитæнтæ == «Æнæкæрон къуырцдзæвæн» гипертексты хуызы.",os,Культурæ (Sous-catégorie),,https://os.wikipedia.org/?curid=9347,313,9347.0,['ru'],False,Культурæ,Sous-catégorie
,Дюнæ (роман),"«Дю́нæ» (англ. Dune) у америкæйаг фыссӕг Фрэнк Герберты эпикон зонадон-фантастикон роман, фыццаг хатт мыхуыры рацыд 1963-1965 азты журнал Analog Science Fiction and Fact - ы сӕргӕндты серийы хуызы ӕмӕ 1965 азы фыццаг хатт мыхуыры рацыд хицӕн чиныгӕй. ""Дюнӕ"" У XX ӕнусы наукæ- фантастикон романты зындгонддӕртӕй иу. ""Дюнӕ"" - йы архайд цӕуы дард фидӕны галактикӕйы, феодалон бинонтӕ ӕнӕхъӕн планетӕтӕй хайджын кӕм сты, уыцы империйы дӕлбар. Чиныджы дзырдӕуы ӕрыгон аристократ Пол Атрейдесы хабар, кӕй бинонтӕ исынц разамынд арракисы планетӕ. Арракисы ӕдзӕрӕгран быдырты амал кӕнынц сӕрмагонд буаргъӕд - ""spice"", космосмæ атахтытӕн ӕнӕмӕнг чи хъӕуы, ахӕм. ""Дюнӕ"" иу кӕны зонадон-фантастикон ӕмӕ философон романы ӕууӕлтӕ, америкаг фантастикӕйӕн 1960-ӕм азты экзотикон нӕмттӕй ӕмӕ фӕлгонцтӕй пайда кӕнгӕйӕ, цӕмӕй сараза бирӕкъабазджын таурӕгъ, кӕцыйыл ӕмбӕлынц политикӕ, дин, технологи ӕмӕ экологийы темӕтӕ. Роман ӕвӕрд ӕрцыд цалдӕр экранизацийы бындурыл, 1984 азы рацыд, Дэвид Линч кӕй систа, ахӕм киноныв æмӕ 2021 азы рацыд Дени Вильнёвы арӕзт трилогийӕ фыццаг киноныв. Куыд роман йӕхӕдӕг, афтӕ йӕ адаптацитӕ дӕр стыр ахъаз фесты дзыллон культурӕйӕн, бирӕ ӕндӕр уацмыстӕн - цӕвиттон, кинонывтӕ ""Star Wars""-ы серийӕн-систы уӕлтӕмӕнад. == Сфæлдыстады истори == Роман ""Кӕфхъуындар денджызы"" мыхуыры куы рацыд, уӕд Герберт 1957 азы бабӕрӕг кодта горӕт Флоренс, Орегоны донгӕрон, кæцыйы АИШ-ы хъӕууон хӕдзарады департамент экспериментаци кодта сӕрмагонд кӕрдӕджытӕй змисы хъæпæнты змӕлдмӕ цӕст дарыны тыххӕй. Герберты уац ""уыдон баурӕдтой змис"" кӕронмӕ фыст не ’рцыдис ӕмӕ мыхуыры рацыд ӕрмӕст дӕсгай азты фӕстӕ ""Дюнӕмӕ Фӕндаг""-ы, фӕлӕ уыцы иртасӕн куыст Гербертмӕ сӕвзӕрын кодта экологимæ цымыдисдзинад.",os,Культурæ (Sous-catégorie),,https://os.wikipedia.org/?curid=74167,234,74167.0,['ru'],False,Культурæ,Sous-catégorie
,Стайыцармдарæг,"«Стайыцармдарæг» (гуырдз. ვეფხისტყაოსანი [вепхистъхъаосани]) - у гуырдзиаг эпикон поэмæ. Ныффыста йæ XII æнусы гуырдзиаг поэт Шота Руставели, ус-паддзах Тамары кæрты уæздан, æвæццæгæн 1189-1212-æм азты æхсæн. Поэмæ фыццаг хатт мыхуыргонд æрцыдис Тбилисы 1712-æм азы. == Истори == Поэмæйы оригинал нæм не ’рбахæццæ ис. Поэмæ фæлтæрæй-фæлтæрмæ кæй лæвæрдтой, уый охыл йæ тексты æнæбары цыдис ивддзинæдтæ æмæ æппынфæстаг уацмыс фендæрхуызон ис. Нырмæ баззадис бирæ XVI-XVIII æнусты æрæджыйы верситæ. == Æрвитæнтæ == Руставели Шота, «Стайыцармдарæг» (Бестауты Гиуæргийы ирон тæлмац) «Стайыцармдарæг» (П. А. Петренкойы уырыссаг тæлмац)(уырыс.) Гуырдзиаг текст Архивгонд æрцыдис 26 февралы 2007 азы.(гуырдз.)",os,Культурæ (Sous-catégorie),,https://os.wikipedia.org/?curid=11915,89,11915.0,['ru'],False,Культурæ,Sous-catégorie
,Æмбисонд,"Æмбисонд (бирæон нымæц: æмбисæндтæ‎) у чысыл хъуыдыйæдтæй арæзт адæмон сфæлдыстады хуыз. Æмбисæндтæ адæм фæлтæрæй-фæлтæрмæ æвдисынц сæ цыргъ зонд æмæ хъуыдытæ. == Дæнцæгтæ == А Абон умæн йæ дуг, дæлæ кoмæй йæ дугъ. Абоны зонд дæу, райсомы зонд мæн. Абон уал сусу-бусу, райсом æй a ком фехъусдзысты. Абырæг лæг нæмыгæй нæ тæрсы. Абырæглæгæн хъæбæр дур йæ нывæрзæн, хус сыфтæр йæ лыстæн, лæгæт йæ хæдзар, цыбыр йæ цæрæнбон. Ацы хадт мæ мыды къæм ныххауди. Ацы дуджы зæронд фегадис. Адæм куы зæгъой æмхуызон, «сохъхъуыр дæ», уæд дæ иу цæст бацъынд кæн. Адæм бирæ æрæмбырдис: арвæй фæткъуы куы ’рхауа, уæд зæхмæ не ’рхæццæ уыдзæн. Адæм кæрæдзиæн хос дæр сты æмæ фыд дæр. Адæмы фарн бирæ у. Адæм лæг рафæлдисæг не сты, фæлæ ном æвæрæг сты. Адæймаджы хуылфы ис хæйрæг æмæ йын ис æмбæрзæнæн худинаг. Уыцы худинаг æй уæлæмæ скæсын нæ уадзы адæмы амондæн. Адæмы астæу дæ бынат ссар æмæ ахæм ран æрбад, - «дæлæдæр абад» дын куыннæ зæгъой. Адæмæн се ’ппæтыл хур дæр не ’xxæссы. Адæймаг сывæллонæй æвзалытæ дæр хæры. Адæймаджы цард уалдзыгон дидинæгау у. Арв куыд нæры афтæ нæ цæвы. Аргъау - тындзаг, аргъаугæнæг - фæлмæцаг. Арсæй куы тæрсæй уæд хъæдмæ мæ цу. Æ Æцаг лæг уый у, рæстдзинад кæмæ ис. Д Дæхи базонын дæ куы фанда, уæд адæмы бафæрс. Л Лæугæ дон хъуына кæны. Н Ныббарын чи зоны, æмбулгæ дæр уый кæны. Ч Чи цал æвзыджы зоны, уал лæджы у. Чи цы агуыры уый ссæры.",os,Культурæ (Sous-catégorie),,https://os.wikipedia.org/?curid=3599,233,3599.0,['ru'],False,Культурæ,Sous-catégorie
,Ходжа Насреддин,"Ходжа Насреддин кæнæ Молло Насреддин у скæсæйнаг фольклоры сатирикон персонаж. Ходжайы тыххæй зындгонд сты мингай анекдоттæ Астæуккаг Ази æмæ Хæстæг Скæсæны, йæ хабæртты кой фехъусæн ис æгас евроазиаг континенты алы рæтты, суанг Китайы дæр. Йæ удысконды баиу сты куыд хинæйдзаг, куырыхон æмæ хъазаг адæймаджы миниуджытæ, афтæ æнæхин æмæ æнæнтысты æууæлтæ. Йæ ном зындгонд ссис анекдотты фæрцы. Фæстæдæр Ходжайыл фыст æрцыди æнæхъæн романтæ æмæ уацаутæ (П. Миллины «Насреддин æмæ йæ бинойнаг», Гафур Гулямы «Балы аппæй конд хæрдоджытæ» æмæ æнд.). Уырыссагау чи кæсы, уыдоны ’хсæн зындгонддæр у Леонид Соловьёвы дилоги «Ходжа Насреддины тыххæй уацау» (йе сконды ис дыууæ романы - «Сабырад халæг» æмæ «Зæрдæскъæфт принц»). Ацы чиныг тæлмацгонд æрцыд дунейы дæсгай æвзæгтæм, æмæ нымад у Ходжайы тыххæй фыст уацмысæй сæ хуыздæртæй иуыл.",os,Культурæ (Sous-catégorie),,https://os.wikipedia.org/?curid=13412,120,13412.0,['ru'],False,Культурæ,Sous-catégorie
,Аргъау,"Аргъау, бирæон нымæц: аргъæуттæ у ирон фольклоры цæджындзтæй иу. Аргъæуттæ февдисынц сæ æрхъуыдыгæнæг адæмы кълассон ахастдзинæдтæ, сæ цардыуаг, сæ цæстæнгас, сæ æнусон бæллицтæ сæрибар æмæ æдыхст цардмæ. Цæрæгойты тыххæй аргъæутты дæр фæсномыгхуызы æвдыст цæуынц адæм, адæмы цард. Адæмы знæгтæ аргъæутты æмбæлынц уæйыг, кæфхъуындар, залиаг калм, къулбадæг ус æмæ æндæрты хуызы. Мæгуыр лæг кæнæ мæгуыр лæджы фырт семæ тохы бацæуы æмæ сыл фæуæлахиз вæййы.",os,Культурæ (Sous-catégorie),,https://os.wikipedia.org/?curid=29801,63,29801.0,['ru'],False,Культурæ,Sous-catégorie
,Гуырдзыстоны адæмон кафты ансамбль,"Гуырдзыстоны адæмон кафты ансамбль у Гуырдзыстоны хореографион коллектив. Ансамбль арæзт æрцыд 1945-æм азы Тбилисы. Ансамблы фыццаг разамонджытæ æмæ йæ солисттæ уыдысты Советон Цæдисы адæмон артисттæ Нинæ Рамишвили æмæ Илья Сухишвили. Ансамблы репертуары ис Гуырдзыстоны æппæт районты адæмон кæфтытæ æмæ театрализацигонд сюжетон спектакльтæ гуырдзиаг адæмон музыкалон инструменттæй цæгъдтытимæ. Ансамблы куыстой Гуырдзыстоны ССР-ы сгуыхт артисттæ М. Мхеидзе, В. Купарадзе, Г. Сурвиладзе, Н. Лордкипанидзе, Ш. Барамидзе, В. Каландадзе, И. Такайшвили. Ансамблы репертуары ис ахæм кæфтытæ: «картули» (гуырдз. ქართული), сылгоймæгты кафт «самаиа» (гуырдз. სამაია) æмæ бирæ æндæртæ. Ансамбль гастрольты уыди бирæ рæтты, куыд Советон Цæдисы афтæ фæсарæнты дæр: Польшæ, Румыни, АИШ, Финлянди, Франц, Чехословаки, Австри, Болгари, Венгри, Дани, Итали, Венесуэлæ, Колумби æмæ Кубæмæ. Гастрольты ансамбль цæуын райдыдта 1948-æм азы. 1967-æм азы ансамбль æвдыста йæ аивад Миланы театр «Ла Скалайы» сценæйыл. Ацы концерты тыххæй газеттæ афтæ фыстой: 1954-æм азы Тенгиз Абуладзе систа фильм «Гуырдзыстоны адæмон кафты ансамбль». Ныр ансамблæн разамынд дæтты Тенгиз Сухишвили. == Æрвитæнтæ == Georgian National Ballet Sukhishvili Официалон сайт Гуырдзыстоны адæмон кафты ансамблы тыххæй (уырыс.) Йæ репертуары тыххæй (уырыс.)",os,Культурæ (Sous-catégorie),,https://os.wikipedia.org/?curid=11718,170,11718.0,['ru'],False,Культурæ,Sous-catégorie
,"Сталин, Иосиф Виссарионы фырт","Сталин Виссарионы фырт Иосиф (æцæг мыггаг у Джугашвили) - советон паддзахадон æмæ политикон архайæг, большевикты партийы æмæ советон хицауады сæргълæууæг, Советон Цæдисы Хъæбатыр, Социалистон Фæллойы Хъæбатыр, генералиссимус. Æцæгæй, 1920-ты кæронæй æмæ йæ амæлæты бонмæ уыдис иунæгон æлдариуæггæнæг. Сталин райгуырдис 1879 азы 21 декабры Гуры сахары (Гуырдзыстон) æмæ амардис 1953 азы 5 мартъийы Мæскуыйы. Сталин æгас ма куы уыди, уæд йæ ном радтой цалдæр сахарæн, уыдонимæ Сталинградæн дæр. Сталины ном цалдæр азы дæргъы хаста Цхинвал дæр (Сталинир, уæды хуссайраг фыссынады - სტალინირი [стъалинири]). Йæ райгуырæн сахар Гуры ныр дæр ис Сталины дынджыр музей. Иосиф Сталин амардис 1953-æм азы 5 мартъийы, йæ магъзмæ туг ракалдис, æмæ уый тыххæй. Сталины мæлæты фæстæ ног партион раздзог сси Никитæ Хрущёв. Уый рафаудта Сталины культ. == Рагбонтæ == Сталины фыдæлтæ зæхкусджытæй уыдысты. Иуæй-иу ахуыргæндты ныхæстæм гæсгæ, йæ фыд Виссарион уыд ирон[кæцæй ист у?], йæ мад Екатеринæ та гуырдзиаг, фæлæ бæлвырд у, цард-цæрæнбонты уый йæхи хуыдта гуырдзиаг æмæ дзырдта æрмæстдæр гуырдзиагау кæй схъомыл кодта. Виссариаон амардис, йæ фыртыл 11 азы куы цыдис, уæд - куыд фæзæгъынц, расыг быцæуы рæстæг йæ ныллыгтæ кодтой кардæй. 1886-æм азы Иосифы мад Екатеринæ афæлвæрдта йæ фырты Гуры рæстуырнæг дины ахуырдонмæ бацæуын кæнын, фæлæ йæ фæндон нæ фæрæстмæ уый тыххæй æмæ лæппу уырыссагау нæ зыдта. Уыцы азæй, йæ мады курдиатмæ гæсгæ, сауджын Христофор Чарквианийы сывæллæттæ амыдтой уырыссаг æвзаг Иосифæн. Уый фæстæ 1888-æм азы йæ къухы бафтыд училищейы дыккаг цæттæгæнæн къласмæ бацæуын, ацы ахуырдон каст фæцис 1894-æм азы. 1894-æм азы Иосиф æнтыстджынæй радта бацæуæн фæлварæнтæ æмæ ахуыр кæнын райдыдта Тифлисы дины семинары. 15-аздзыдæй семинары базыдта марксизмы тыххæй æмæ базонгæ и Фæскавказы сусæг революционерты цардимæ. 1898-æм азæй Джугашвили пропагандисты куыст кодта, разамынд лæвæрдта æфсæнвæндаджы кусджыты къордæн. Уыцы иу азы августы бацыдис социал-демократон организаци «Месаме-даси» («Æртыккаг къорд») скондмæ. 1899-æм азы Джугашвилийы ацæуын кодтой семинарæй, радтой ын райдиан кълæсты ахуыргæнæджы æвдисæндар. == Æвзаг == Гурйы иу схъомыл, уый мадӕлон ӕвзаг гуырдзиаг уыди, æмæ скъола Тбилисы семинарийы уырыссаг æвзаг сахуыр кодта. Гыццыл иронау зыдта, иухатт Токаты Гогкимӕ куы загъта: «Иронау ма зоныс, Токайы фырт?» == Æддаг æрмæг == Собрание сочинений И. В. Сталина Архивгонд æрцыдис 8 мартъийы 2013 азы. История сталинских репрессий Архивгонд æрцыдис 28 октябры 2006 азы. Истоки, причина и сущность культа личности Сталина Сталин (Особое мнение Э. С. Радзинского) Светлана Аллилуева - Двадцать писем другу в Библиотеке Мошкова Стихи И. В. Сталина(æнæбаххæсгæ æрвитæн) 60 лет без Сталина Архивгонд æрцыдис 6 мартъийы 2013 азы.",os,Культурæ (Sous-catégorie),,https://os.wikipedia.org/?curid=4410,390,4410.0,['ru'],False,Культурæ,Sous-catégorie
,Хинкъали,"Хинкъали (гуырдз. ხინკალი) - Гуырдзиаг хæринæгтæй иу, Гуыдан, Хад æмæ Хевсуреты хохбæстæты мидæг цы хъæбынты мыггаг равзæрд, уый. Хæринаг парахатгонд у канд Гуырдзыстоны нæ, фæлæ ма Кавказы æндæр рæтты æмæ ивгъуыд ССРЦ-ы бæстæты дæр. Гуырдзиаг хинкъалитæ сæ кондмæ æмæ арæзты фæрæзмæ гæсгæ дагъистайнаг хинкъалимæ иухуызон не сты, уымæн æмæ уыцы дагъистайнаг хæрд сæ хуызмæ гæсгæ у æндæр æмæ хауы хæнкъæлты мыггагмæ итайлаг пастæ, украинаг галушкæтæ, корейаг рамэн æмæ ацы хуызы иннæ адæмыхæттыты хæринæгтимæ. Советон æмæ уæрæсейаг картвелолог Георги Климовмæ гæсгæ, дзырд хинкъали у солиаг æвзагæй æрбайсгæ æмæ цæуы бирæон нымæцы номдарæй ххинкI-ал, кæцыйæн йæ уидыг ххинкI нысан кæны «донвыхт хыссæйы лыггаг» . == Хæринаджы конд == Хинкъалиты гахæ аразынц стурфыдæй/родыфыдæй кæнæ хуыйыфыдæй (арæх - стурфыд хуыйыфыдимæ), стæм хатт - фысыфыдæй/уæрыччыфыдæй. Гахæ вæййы лыггонд (классикон вариант) кæнæ фаршы хуызы. Æнæмæнгæй æм бафтауынц бирæ алыхуызон хъацæнтæ æмæ цæхæрагæрдæджытæ. Хинкъалитæ ма вæййынц цыхтимæ дæр (арæхдæр сулугуни), уый вегитарианонтæн у дзидзайы бæсты. Вегетириайнаг хинкъалитæ ма вæййынц зокъотимæ. Хинъалиты стыр ассортимент цы хæрæндæтты вæййы, уым ма хинкъалитæ вæййынц зокъо æмæ цыхтимæ, гогызы фыдимæ ’мæ ма рачъыфыдимæ дæр. Хинкъалиты цæттæ кæнынады ахсджиаг элемент у сæ формæйы хуыз. Тридицимæ гæсгæ, гуырдзиаг устытæ хинкъали куы аразынц, уæд дзы йæ цъуппыл ныууадзынц гыццыл «къуди» хыссæйæ. Хинкъалийы бындуры (йæ къудимæ бацæуæны) хъуамæ 18-æй цъусдæр æнцъылды ма уа. Афтæ сыл æнцон у хæцын; ноджы ма йæ къуди афтæ тагъддæр ауазал вæййы. Йæ къуди йын арæхдæр аппарынц (уымæй уæлдай ма къудитæм гæсгæ ’нцон у базонын, чи цал хинкъалийы бахордта). Арæзт хинкъалитæ сфыцынц æхсидгæ доны (иуыл æмбæлгæ вариант) æви цурынц. Цыдæр хæрæндæтты хинкъалиты алы хуызмæ дæр алыхуызон гахæимæ равæрынц куыд фых, афтæ сурвых вариант дæр. Алы хинкъалийы мидæг дæр хъуамæ уа бирæ «дзидзадон» (бульон). Уый тыххæй сæ зын хæрæн у, æмæ сæ хъуамæ хæрай къухтæй: кард æмæ вилкæйæ куы пайда кæнай, уæд дзы дон нал баззайдзæн. == Æрвитæнтæ == Хинкали - это не просто еда (уырыс.) Хинкали - рецепты приготовления (уырыс.)(æнæбаххæсгæ æрвитæн)",os,Культурæ (Sous-catégorie),,https://os.wikipedia.org/?curid=52175,312,52175.0,['ru'],False,Культурæ,Sous-catégorie
,Къухдарæнты æлдар,"Къухдаранты æлдар (англ. The Lord of the Rings) у англисаг фыссæг Джон Рональд Руэл Толкины эпикон роман. Къухдаранты æлдар нымайынц эпикон фэнтезийы жанры фыццаг романыл, ноджы ма йæ классикон уацмысыл. Къухдаранты æлдар - нымад у XX æнусы æппæт популярон æмæ номдзыддæр чиныгыл. Фæстæдæр чиныг ратæлмац кодтой бирæ æвзæгтæм. Стыр тæфаг радта куыд æппæт фэнтези литературæйæн æмæ кинематографæн афтæ дæр æппæтдунеон культурæйæн. Профессор Толкины куыстыты тæфагæй фæзындис ног æхсæнадон змæлд - толкинизм. Питер Джексоны чиныджы экранизаци дæр уыдис стыр æнтыст. == Сфæлдыстады истори == Толкин сæрысуангæй нæ хъавыд фыссын «Хоббиты» дарддæрдзу, фæлæ 1937-æм азы 15 ноябры Allen & Unwin-ы рауагъдады хицау сæ фембæлды рæстæг радта йын фадат æмæ конкретон æнхъарæн ног уацмысы рауагъды тыххæй. «Хоббиты» дарддæрдзу райдыдта фыссын æмæ 1937-æм азы 16 декабры ног чиныджы фыццаг сæр ныридæгæн уыди фыст. Автор йæ сæйраг нысаныл нымадта саразын ног англисаг эпос. Толкин, йæхæдæг, уыдис ахуыргонд филолог, фæцис Оксфорд. Хорз зыдта Цæгат Европæйы астæузаманы мифтæ: «Хервёры сагæ», «Вёльсунгты сагæ», «Беовульф» æмæ ’ндæр рагон гермайнаг, рагон англисаг, рагон скандинаваг æмæ англисаг астæузаман текстæ. Толкин йæ фыстæджыты арæх амыдта йæ уацмысы сæйраг нысан уыди «æхсæнады фæткæвард сраст кæнын æмæ йæ рæсугъдзинад æмæ ’цæгдзинад рабæрæг кæнын» кæй уыди уый. Толкин уыди перфекционист æмæ уый тыххæй йæ куысты фæуыны хъуыддæгты тыххæй тагъд нæ кодта. Йæ литературон куыст иу арæх ныууагъта, сæрмагондæй та йæ хъуыди йæ студенттæн бафæлварын («Хоббиты» фыццаг фразæ «In a hole in the ground there lived a Hobbit» дæр фыст æрцыди, йæ студентты экзаменацион куыстыл). Æнæхъæн 1943-æм аз, йæ текстыл нæ куыста, фæлæ йæ куыст адарддæр кодта 1944-æм азы апрелы мæйы. Йæ романы сæргæндтæ иу арæх æрвыста йæ фырт Кристоферæн, уыцы заман службæ кодта Африкæйы, англисаг уæлдæфон флоты æхсæн, æмæ йæ ’мбал Клайв Льюисæн. Уацмыс фыст æрцыди 1948-æм азы.",os,Культурæ (Sous-catégorie),,https://os.wikipedia.org/?curid=71666,286,71666.0,['ru'],False,Культурæ,Sous-catégorie
,Фыстæджыты чиныг,"Фыстæджыты чиныг (сом. Գիրք թղթոց) - VII æнусы аргъуаны-динон документты сомихаг æмбырд. Конд у Сомихы, Гуырдзыстоны æмæ Ираны аргъуаны архайджыты рафыстытæй кæрæдзимæ. Куыд дзурынц уымæ гæгæ, æмбырды сæйраг хай сцæттæ кодта католикос Комитас I Ахцеци (615-628). Стæй æм бафтыдтой ноджы 98 документы (фыстæгы), уыдон æххæссынц V-XIII æнусты заман. Иуыл рагон документ - Константинополы архиепископ Проклы фыстæг Саак Партевмæ. Æмбырд сарæзтой сомихаг аргъуан халкидонизмы ныхмæ тохы тыххæй. «Фыстæджыты чиныг» у Сомихаг аргъуаны рагон астæузаманы дуджы ахсджиаг историон ратæдзæн. Æмбырды æрмæджыты ис ахсджиаг информаци Фæскавказы иннæ бæстæты тыххæй дæр - Гуырдзыстоны æмæ Кавказаг Албанийы, уыцы дуджы социалон терминологийы аргъаг информаци. Æмбырды хуызы чиныг баззад æрмæст иу къухфысты 1298-1299-æм æзты, рафыста йæ Товма Ромклаецы Киликийы Сомихы. Раздæр уыцы æмбырдгонд уыдис Константинополы библиотекæйы, ныр та вæййы къухфыстыты æвæрæны Бзоммары моладзандоны. Фыццаг рауагъд 98 фыстытæй конд мыхуырмæ бацæттæ кодтой Тифлисы (нырыккон Тбилис).",os,Культурæ (Sous-catégorie),,https://os.wikipedia.org/?curid=58640,140,58640.0,['ru'],False,Культурæ,Sous-catégorie
,Кумраны къухфыстытæ,"Кумраны къухфыстытæ (Мард денджызы тыхтæттæ) - 1947-æм азæй фæстæмæ Кумраны лæгæтты цы бирæ къухфыстытæ ссардæуыд, уыдоны иумæйаг ном. Ссарæггæгты иртæстытæ куыд равдыстой, уыцы къухфыстыты хай фыст æрцыдис Кумраны æмбалады нæ эрæйы агъоммæ 250-æм азæй 68-æм азы онг. Кумраны тыхтæттæй фылдæр фыст сты уираг æвзагыл (ивритыл), се ’хсæн ис арамейаг æмæ грекъаг æвзæгтыл дæр фыстытæ. Сæйрагдæр фыссæн æрмæг у пергамент, иуæй-иу хатт та папирус, ис æрхуыйы сыфтыл конд фыстытæ дæр. Сæ аппмæ гæсгæ тексттæ дих кæнынц æртæ къордыл: Библийы тексттæ (29% бæрц), апокрифтæ æмæ псевдоэпиграфтæ, Кумраны æмбалады литературæ. == Кумраны къухфыстыты тексттæ == Перевод многих кумранских рукописей на русский язык Кумраны къухфыстытæ цифронгондæй (англ.)(уир.) Храмовый свиток Свиток Исайи Свиток войны Комментарий на Аввакума Устав общины Амусин, И. Д. Кумранский Фрагмент Молитвы Вавилонского Царя Набонида Архивгонд æрцыдис 4 мартъийы 2016 азы. Амусин, И. Д. Кумранский комментарий на Осию (4QpHosb II)(æнæбаххæсгæ æрвитæн) Подробный список содержания всех 39 томов The Discoveries in the Judaean Desert.",os,Культурæ (Sous-catégorie),,https://os.wikipedia.org/?curid=32430,154,32430.0,['ru'],False,Культурæ,Sous-catégorie
,Стыр Иран,"Стыр Иран (перс. ایران بزرگ - Iran-e bozorg, перс. ایرانزمین - Iranzamin), кæнæ «Ираны (Ирайнаг) культурон континент» - афтæ хонынц, ирайнаг культурæйы тыхджын тæваг кæмæ хъардта, уыцы историон регион. Стыр Иран æххæсы цалдæр ныртæккон паддзахад æмæ регионыл: Иран, Фæскавказы республикæтæ, Централон Ази, Афгъанистан, Пакистан æмæ Курдистаныл. Стыр Ираны концепци нæу баст нырыккон паддзахæдты арæнтимæ, æмæ йын ис айдагъ культурон-историон нысаниуæг.",os,Истори (Sous-catégorie),,https://os.wikipedia.org/?curid=13495,60,13495.0,['ru'],False,Истори,Sous-catégorie
,Ширван,"Ширва́н (азерб. Şirvan, перс. شیروان) - Хуссар Кавказы историон хай, Къаспы денджызы ныгуылæн донгæроны, айтыгъдис Дербенты цæгаты ’рдыгæй Къуары дельтæйы онг хуссарыл. XV-XVI æнусты размæ хуындис Шарван. Ныр та у нырыккон Азербайджаны территорийы хай. Сæйраг сахартæ - Шемахы, Баку, Кабала, Шабран. Ширваны сæрты цыдис базарадон фæндаг, уыцы регион бирæ сæдæазты дæргъы тасы æппæрстой бирæнымæцон бабырстытæ. Ширван уыд алыхуызон паддзахадты хай. Уымæ гæсгæ йын ис тынг хъулон национ сконд, се ’хсæн кавказаг, ирайнаг æмæ тюркаг элементтæ дæр. == Истори == Азербайджайнаг историк Сарæ Ашурбейлийы ныхæстæм гæсгæ: «Ширваны территорийыл рагон заманы царди алыхуызон знæмтæ, кæдоны ’хсæн кавказæгты йеддæмæ уыд ирайнаг пласт дæр. Чи зоны ирайнаг æвзагон цæрæгад ацы регионы фæзынд нырид I миназы фыццаг æмбисы нæ дуджы агъоммæ. Зындгонд у æмæ Азербайджаны территорийыл цыдысты скифаг знæмтæ, кæдонæй-иу анæдызæрдыгæй чидæртæ баззадысты уыцы бæстæйы. Уый тыххæй дзурынц археологон æрмæджытæ. Кубайы районы, Апшероны æмæ Муганы топонимтæй кæцыдæртæ хаст цæуынц ирайнаг лексикæмæ». IV æнусы кæронæй VIII æнусы райдайæны онг ацы территори уыд Кавказы Албанийы хай. Уыцы паддзахады цæрæгад конд уыд знæмты цæдисæй. Нырыккон Ширваны фылдæр хай хаудис Маскуты историон бæстæмæ. Афтæ йæ схуыдтой рагон дуджы массагетты знæмы номыл. Уыдон дзы цардысты нæ дуджы I æнусæй VII-ы æнусы онгмæ ’ввахс. Фæстæдæр Ширваны бæстæйы æрцардысты æндæр ирайнаг æрцæуæггæгтæ Ираны бæстæтæй, нырыккон татты фыдæлтæ. Историон ратæдзæнтæм гæсгæ савиртæ ’мæ хазартæ цардысты нырыккон Губайы сахары бынаты. Антикон автортæм Ширваны кой нæ цæуы, фæзынынц æрмæст Сасанидты рæстæджы. VII æнусы «Сомихаг географийы» цæуы шарванты знæмы кой . Балазури «Шарван-шах»-ы тыххæй дзуры Хосров I Ануширваны (531-579) вассалты ’хсæн. Номы иуыл рагон формæ - «Шарван», формæ «Ширван» æрфидар ис æрмæст XVI æнусы . 654 азы Ширван бацахстой араббæгтæ. VIII æнусы æмбисæй райдайгæ Ширваны æмæ Дагъистаны райдыдта хазарты æмæ араббаг халифты династи Омейядты ’хсæн тугкалæн тох. Ширваны территори хицæн дугты == Литературæ == Ашурбейли С. Б. Ширвансахты паддзахад. - Б.: Азернешр, 1983. - 294 с. ŠERVĀN - Encylopaedia Iranica Online (англ.)",os,Истори (Sous-catégorie),,https://os.wikipedia.org/?curid=58606,309,58606.0,['ru'],False,Истори,Sous-catégorie
,Шахри-Сухте,"Ша́хри-Сухте́ (перс. شهر سوخته, «сыгъд сахар») у рагон сахары бынат, археологон иртасæнты ран Ираны хуссар-скæсæны, цæугæдон Гильменды был (остан Систан æмæ Белуджистан). Шахри-Сухтейы фæзуат у 151 гектары. Уый у зындгонд стырдæр рагон сахартæй иу. Адæм æрцардысты уыцы ран нæ эрæйы агъоммæ 3200-æм азмæ æввахс. Æртæ хатты сахар бынсыгъд фæци, фæстаг сыгъды фæстæ адæм дзы нал цардысты (нæ эрæйы агъоммæ 2100-æм азæй фæстæмæ). Археологтæ рагон сахары къахæнтæ кæнынц 1970-æм азæй. Æрвылаз дæр дзы ссарынц цымыдисаг цыдæртæ.",os,Истори (Sous-catégorie),,https://os.wikipedia.org/?curid=18626,75,18626.0,['ru'],False,Истори,Sous-catégorie
,Хъызылбаштæ,"Хъызылбаштæ, кызылбаштæ (тюркагау амоны «сырхсæр», азерб. Qızılbaş, перс. قزلباش Qizilbāsh, тур. Kızılbaş) - XV-XVI æнусты Иран, Анатоли æмæ Азербайджаны чи хатти, ахæм тюркаг цæугæцардгæнæг знæмты иугонд. Кæд сæ фылдæр тюркагау дзурæг адæм уыдысты, уыдоны ’хсæн уыд æндæр адæмты минæвæрттæ дæр - талышæгтæ, лурæгтæ, курдæгтæ æмæ æндæртæ. Хъызылбаштæ, шииттæ уæвгæйæ, 12 шиитон имамы мысынæн дардтой, 12 рæдæнг таджы кæуыл уыди, ахæм сарыхътæ (сырхсæртæ, зæгъгæ, дæр сæ уый охыл схуыдтой). Уыди ма сын ахæм кæнон: дастой сæ сæртæ æмæ зачъетæ, æнæдастæй айдагъ бецыкк æмæ даргъ рихитæ ныууадзгæйæ. Хъызылбаштæ æрбангом сты, сæ сихты резиденци Ардебилы кæмæн уыди, уыцы суфиаг орден сефевийы алыварс. XV æнусы дыккаг æмбисы уыдон, сæ сæргъы ардебилаг сихтæ, афтæмæй арæзтой стигъæн бабырстытæ Гуырдзыстонмæ. 1502-æм азы хъызылбаштæ ныддæрæн кодтой паддзахад Ак-Коюнлу æмæ сфидар кодтой Ираны сæргъы сæ сих Исмаил Сефевийы. Уыцы сих та радта знæмæн ном «шахсевантæ» (ома «сахуарзджытæ»). Уыцы ном уыдон хæссынц ныронг. Скæсæн Ираны хъызылбашты къорд та бахъахъхъæдта сæ раздæры ном. Хъызылбашты элитæ æлдариуæг кодта Ираны суанг XVI æнусы кæронмæ, ома сах Аббас Фыццаджы реформæты онг. Уымæ гæсгæ Сефевидты Ираны арæх хуыдтой «хъызылбашты паддзахад» (зæгъæм, уæды заманы уырыссаг документты). Хъызылбаштæ сты азербайджайнаг адæмыхатты компоненттæй иу.",os,Истори (Sous-catégorie),,https://os.wikipedia.org/?curid=13622,186,13622.0,['ru'],False,Истори,Sous-catégorie
,Пехлеви,"Пехлеви́ (перс. دودمان پهلوی) уыдис фæстаг Ираны династи. Паддзахиуæг кодта 53 азы, 1925-æм азæй 1979-æм азы онг. Династийы бындур æрæвæрдта Реза-сах Пехлеви (æнæаристократон мазендерайнаг æфсæддон), кæцы райста йæ националистон æууæнкдзинад фæфидардæр кæныны тыххæй, пысылмон дины агъоммæйы Сасанидты империйы цы пехлевиаг æвзаджы дзырдтой, уый ном. Династи раивта Хъаджарты династи 1925-æм азы, 1921-æм азы паддзахадон змæсты фæстæ, райдыдта 1921 азы 14 январы, Реза-сахы 42-аздзыд æфсæддоны бритайнаг инæлар Эдмунд Айронсайд персайнаг хъазахъхъаг бригадæйы разамонæгæй скодта. Иу мæйы фæстæ, бритайнаг разамындæй, Реза-ханы 3000-4000 адæймагæй хъазахъхъаг бригадæйы æмбалад бахæццæ Тæхранмæ, 1921 азы Персы паддзахадон змæсты рæстæджы.",os,Истори (Sous-catégorie),,https://os.wikipedia.org/?curid=78261,94,78261.0,['ru'],False,Истори,Sous-catégorie
,Советон Цæдисы сом,"Советон Цæдисы сом у Советон Цæдисы валютæ 1923-æм азæй 1991-æм азы 26 декабры онг. 1947-æм азы онг сомимæ æмзилдух кодта туман (уырыс. червонец). Советон купюрæтæн сæ фылдæры дизайн скодта гравёр æмæ нывгæнæг Иван Дубасов. Советон Цæдисы, 1924-æм азæй фæстæмæ æмæ суанг 1992-æм азы онг гæххæттын æхца йæ аргъ кæмæн 10 сомы онг уыдис, уагъта хæзнадон (казначейство) æмæ уыдон хуындысты Паддзахадон хæзнадоны билеттæ (Государственные казначейские билеты). Дæс сом æмæ уымæй фылдæр йæ аргъ кæмæн уыдис, уыдон та уагъта Паддзахадон банк æмæ сæ ном дæр уыдис Советон Цæдисы Паддзахадон банчы билеттæ (Билеты Государственного банка СССР). Советон Цæдис куы фехæлдис, 1992-1995 азты советон сом-иу аиуварс кодтой зилдухæй. Уымæй чи ахицæн, ахæм фæстæг паддзахад сси Таджикистан (1995-æм азы 10 майы). Уæрæсе советон сомы зонæй рацыдис 1993-æм азы июлы (кæс Уæрæсейы сом). == Постсоветон валютæтæ == Азербайджаны манат Белоруссийы сом Гуырдзыстоны лари Латвийы лат Литвайы лит Молдавийы лей Сомихы драм Туркменийы манат Таджикистаны сомони Уæрæсейы сом Узбекистаны сум Украинæйы гривнæ Хъазахстаны тенге Хъиргъизы сом Эстонийы кронæ === de facto === Абхазы апсар (Уæрæсейы сом) Приднестровьейы сом Уæлхох Карабахы драм (Сомихы драм)",os,Истори (Sous-catégorie),,https://os.wikipedia.org/?curid=20517,176,20517.0,['ru'],False,Истори,Sous-catégorie
,Сих Мансур,"Сих Мансур, æцæг ном у Ушурма (райгуырдис Алдыйы хъæуы - амардис 1794-æм азы 13 апрелы) - у æфсæддон, XVIII æнусы кæроны Цæгат-Скæсæн Кавказы хохæгты разамонæг, 1785-æм - 1791-æм азты Кавказы хæсты зынгæдæр архайджытæй иу, цæцæны адæмон хъайтар. == Цардафыст == Райгуырд 1765-æм азы (иннæ бæрæггæнæнтæм гæсгæ - 1760-æм азы) Алдыйы хъæуы, Цæцæны. Йæ царды тыххæй бæлвырд æвдисæйнæгтæ ныры онг бæрæг не сты. Уыди цæцæйнаг, йæ мыггаг уыди Елистанжхойы тейпæй. Мансуры фыд Шаабаз уыди Елистанжийы хъæуæй. Цасдæр рæстæг йæ бинонтæ цардысты Хаттунийы хъæуы, стæй æрцардысты Алдыйы хъæуы æмæ Ушурма уым райгуырдис. Йæ æрыгоны бонты-иу дагъистайнаг моллойы разамындæй Мансур ахуыр кодта Хъуыран. Таурæгътæм гæсгæ, ахуыры рæстæг-иу æм хъуыстис хохæгты баиу кæнынмæ сидæг æнахуыр хъæлæстæ. == Сихы хæцæнты хабæрттæ == XVIII æнусы кæрон Ушурма цæцæйнæгты æхсæн райдыдта амонын йæхи пысылмон ахуырад. Уый сæм сидтис Уæрæсейы империимæ ныхмæ хæстмæ. Булкъон Де Пиерийы разамындæй Мансуры æрцахсынмæ æрвыст æфсадыл (2000 адæймаджы) Алдыйы хъæуы фалдзус (1785-æм азы 6 июлы) фæуæлахиз сты Мансуры хæстонтæ. Уыцы хæстæмбæлд Де Пиерийы æрбамардтой. Уацайрæгты æхсæн разынди, фæстæдæр 1812-æм азы Фыдыбæстæйы хæсты хъайтар чи ссис, уыцы адъютант Багратион. == Йæ архайды нысæнттæ == Йæ архайды сæйраг нысаныл Мансур нымадта цагъайрад, æлдæрттæ æмæ тугисыны æгъдауимæ тох кæнын. Йæ хъуыдымæ гæсгæ, цæцæн хъуамæ сæхи æгъдæутты бæсты райсой шариаты пысылмон æгъдæуттæ. == Уацар æмæ мæлæт == 1791-æм азы 22 июны, Уæрæсейы æфсадæй Анапæйы ныббырсты рæстæг, Мансур фæцæф и æмæ бахаудис уацары. Амардис Шлиссельбурджы гæнахы, ахæсты дзы уæвгæйæ. Иннæ бæрæггæнæнтæм гæсгæ фæзиан Соловецкий (Соловкиты) моладзандоны 1794-æм азы 13 апрелы. == Йæ равзæрды тыххæй фæрссаг верси == Мансуры равзæрды иу версимæ гæсгæ уый уыдис цæцæйнаг нæ, фæлæ италиаг авантюрист Жан-Батист Боэтти. == Æрвитæнтæ == Сих Мансур - ""æцæгæлон сырд"" æви итайлаг авантюрист? (уырыс.) Кавказский узел. Удгоймæгтæ: Сих Мансур (уырыс.) Архивгонд æрцыдис 5 июлы 2007 азы.",os,Истори (Sous-catégorie),,https://os.wikipedia.org/?curid=13120,290,13120.0,['ru'],False,Истори,Sous-catégorie
,Хохаг Автономон Социалистон Советон Республикæ,"Хохаг Автономон Социалистон Советон Республикæ (ХАССР) уыдис УСФСР-ы сконды республикæ (1921-æм азы 20 январæй 1924-æм азы 7 июлы онг), йæ фæзуатмæ бахаудысты Уæрæсейы империйы кæддæры Терчы облæст æмæ Хъобаны облæсты иу хай. ХАССР-ы фæзуат уыдис 74 000 км² фылдæр, цæрджыты нымæц - 1286 мин адæймаджы бæрц (1921). Сæйраг сахар уыд Дзæуджыхъæу. Хохаг АССР-ы мидæг уыдис цалдæр зылды: Балхъайраг, Дыгурон (1921-1922), Ирон, Кæсгон, Мæхъхъæлон, Сунжæйаг, Хъæрæсейаг, Цæцæйнаг. 1921-æм азы Хохаг ЦИК бауынаффæ кодта дыууæ ног зылды саразын: Дыгурон - дыгурæттæ кæм цæрынц, уым, æмæ Сунжæйаг - хъазахъхъæгтæ ма кæм цардысты, уыцы зæххыл. 1922-æм азы сæрды Дыгурон æмæ Ирон зылдтæ баиу кодтой. 1924-æм азмæ республикæйы баззадысты цыппар зылды: Дзæуджыхъæуы (Ирон), Назраны (Мæхъхъæлон), Сунжæйы хъазахъхъаг зылд æмæ, хицæнæй, сахар Дзæуджыхъæу. Хохаг АССР-йы скондæй рахицæн кодтой автономон зылдтæ (фæстæдæр автономон облæстытæ) - Кæсгон (1921-æм азы 1 сентябры), Хъæрæсейаг (1922-æм азы 12 январы), Цæцæйнаг (1922-æм азы 30 ноябры) æмæ Балхъайраг (1922-æм азы 16 январы). Уыцы хицæн автономиты саразынмæ зылдта нарком А. И. Микоян, кæцы 1924-26 азты уыдис Æппæтуæрæсейаг коммунистон партийы Цæгат-Кавказаг крайкомы фыццаг секретарь. 1924-æм азы 7 июлы ВЦИК-ы декретæй Хохаг АССР аиувæрсгонд æрцыдис, йæ бынаты сарæзтæуыд Цæгат-Ирон, Цæцæйнаг æмæ Мæхъхъæлон автономон облæстытæ, Сунжæйаг хъазахъхъаг зылд æмæ хицæнæй ВЦИК-ы дæлбар сахар Владикавказ (Дзæуджыхъæу). == Литературæ == Кажаров А. Г. Трудности и противоречия образования Горской АССР (1920-1921 гг.) // Научные проблемы гуманитарных исследований. - Пятигорск: Институт региональных проблем российской государственности на Северном Кавказе, 2009. - No 10-2. - С. 34-41. Кринко Е. Ф. Горская АССР и её руководящий состав: из опыта нациестроительства на Северном Кавказе в начале 1920-х годов // Вестник Оренбургского государственного педагогического университета. - Оренбург: Оренбургский государственный педагогический университет, 2014. - No 2 (10). - С. 100-105. - ISSN 2303-9922. Даудов А. Х. Государственное устройство Горской АССР // Вестник Санкт-Петербургского университета. - СПб.: Санкт-Петербургский государственный университет, 2012. - No 1. - С. 31-41. - ISSN 1812-9323.",os,Истори (Sous-catégorie),,https://os.wikipedia.org/?curid=58506,305,58506.0,['ru'],False,Истори,Sous-catégorie
,Кавказы хæст,"Кавказы хæст (1817 - 1864) у æмбырдгæнæн термин, кæцы иу кæны Уæрæсейы импери Цæгат Кавказы тыхæйбайсты рæстæг цы хæстон архайдтæ кодта, æппæт уыдоны. Уыд Уæрæсейы империйæн йæ ииуыл даргъдæр хæст. Кавказы хæсты хайыл нымайынц бирæ конфликттæ, сæ сæйрагдæр уыдысты Цæгат Кавказы имамат æмæ йæ раздзог Шамилы ныхмæ хæст æмæ черкесаг адæмты ныхмæ хæст. Йæ хатцæг уыдис Цæгат-Скæсæн Кавказы басаст, æмæ Цæгат-Ныгуылæн Кавказы цы черкесаг адæмтæ цардысты, уыдоны тард сæ зæххæй Османты империмæ, Черкесты геноцид дæр кæй хонынц, уый. Черкесаг адæмтæй æппæтæй стырдæр зиан баййæфтой убыхæгтæ, уыдоны сæ фæстæг адæймагмæ сæ зæххæй атардтой æмæ убыхаг æвзагыл чи дзырдта, ахæм фæстæг адæймаг Тевфик Эсенч амард 1992-æм азы, Турчы, Хаджиосманы хъæуы. == Кæс ноджы == Черкесты геноцид Коцты Бега",os,Истори (Sous-catégorie),,https://os.wikipedia.org/?curid=52462,116,52462.0,['ru'],False,Истори,Sous-catégorie
,Мæй,"Мæй - рæстæг барыны иуæг, баст у Мæйы зилдухимæ æмæ рæстæмбисæй у, Мæй Зæххы алыварс цас цæуы, уыцы æмгъуыд. Ныртæккæ Уæрæсейы æмæ æндæр бæстæтæй фылдæры цы къæлиндарæй пайда кæнынц, уый хурон къæлиндар у æмæ дзы мæйы дæргъ у дзырдгонд æмгъуыд - 31, 30, 29 кæнæ 28 боны. == Литературæ == Климишин И.А. Календарь и хронология. - 3-е изд. - М.: «Наука», 1990. Михайлов А.А. Земля и её вращение. - М.: «Наука», 1984. Аллен К.У. Астрофизические величины. - М.: «Мир», 1977.",os,Истори (Sous-catégorie),,https://os.wikipedia.org/?curid=20228,80,20228.0,['ru'],False,Истори,Sous-catégorie
,Чжили,"Чжили (кит. хуымæтæг 直隶, пиньинь: Zhílì) - 1928-æм азы агъоммæ йын чи уыдис, Китайы провинци Хэбэйы уыцы ном. Провинци сарæзтæуыд XVII æнусы, Китайы маньчжуртæ хи куы бакодтой, уæд. Чжили Пекины сахармæ хæстæг кæй уыдис, уыйадыл бынатбæрнон ын разамынд лæвæрдта комкоммæ уырдыгæй. Ном «Чжили» дзырдæй-дзырдмæ ратæлмацгæнæн ис афтæ: æвæрцонæй разамынд кæмæн дæттынц, уый. 1928-æм азы Гоминьданы тыхтæ куы фæуæлахиз сты, уæд паддзахады сæйраг сахар ахастæуыд Нанкинмæ, Чжилийæн та лæвæрд æрцыдис ног ном - Хэбэй.",os,Истори (Sous-catégorie),,https://os.wikipedia.org/?curid=28409,73,28409.0,['ru'],False,Истори,Sous-catégorie
,Сеттльмент,"Сеттльмент кæнæ сетлмент (англ. settlement - цæрæнран, кæнт) - афтæ хуындæуы, XIX æнусы - XX æнусы райдианы Китайы иуæй-иу стыр сахарты мидæг хибаргонд сыхтæ (уырыс. кварталы). Уыдон хаццоны лæвæрд уыдысты фæсарæйнаг паддзахæдтæн. Сеттльмент уыдис экстерриториалон, æмæ хъахъхъæд цыдис, хаццоны йæ чи райста, уыцы паддзахады пъæлицæ æмæ гæрзифтонг тыхты руаджы. Кæд æмæ сеттльменты цæрджыты 95-97% уыдысты китайæгтæ, уæддæр сæ территорийыл Китайы закъæттæ хъомыс нæ дардтой, китайæгтæн та нæ уыдис, кæнты чи æрбынат кодта, уыцы æнæзмæлгæ мулк æлхæныны бар. Китайы тæккæ стырдæр æмæ зындгонддæр сеттльментæ æрбынат кодтой Шанхайы: АИШ æмæ Британийы иумæйаг сеттльмент (Шанхайы муниципалон советы территори, Банд), Францы сеттльмент æмæ æндæртæ. Ныртæккæ а территоритæ сты уыцы сахарты сæйраг туристон бынæттæ. Æххæстæй сеттльментæ Китайы юрисдикцимæ бацыдысты 1943-æм азы.",os,Истори (Sous-catégorie),,https://os.wikipedia.org/?curid=18827,116,18827.0,['ru'],False,Истори,Sous-catégorie
,Маньчжоу-го,"Маньчжоу-го (Маньчжуры паддзахад, кит. 大滿洲帝國 «Даманьчжоу-диго» - Маньчжуры Стыр Импери), уыд, Японы æфсæддон администраци кæй сарæзта, ахæм дæлбар паддзахад (импери) нырыккон Китайы цæгат-скæсæны. 1945-æм азы 19 августы сырхæфсæддонтæ Маньчжоу-гойы император Пу Ийы æрцахстой аэропорт Мукдены - йæ зæрды уыдис алидзын АИШ-ы æфсадмæ. 1949-æм азæй Маньчжоу-го бацыдис Китайы Адæмон Республикæйы скондмæ. Нациты Лигæ Маньчжоу-гойы хæдбардзинад банымайыныл не сразы ис, æмæ уый охыл 1934-æм азы Японы импери рацыдис уыцы организацийæ. Уæды дунейы цы 80 паддзахады уыди, уыдонæй Маньчжоу-го банымадтой 23, се ’хсæн Советон Цæдис æмæ Герман. Чи кæд банымадта Маньчжоу-го: Японы импери - 1932 16 сентябры Сальвадор - 1934 3 мартъийы Ватикан - 1934 18 апреля (де-факто) Итали - 1937 29 ноябры Испани - 1937 2 декабры Герман - 1938 12 майы Венгри - 1939 9 января æмæ æндæртæ.",os,Истори (Sous-catégorie),,https://os.wikipedia.org/?curid=16792,127,16792.0,['ru'],False,Истори,Sous-catégorie
,Гречъы хæдбардзинадыл хæст,"Гречъы хæдбардзинадыл хæст (æндæр ном - Гречъы революци; гр. Ελληνική Επανάσταση του 1821) у грекъаг адæмы хотыхджын тох Османты империйæ хæдбардзинадыл. Райдыдта 1821-æм азы æмæ æнтыстджынæй фæци 1832-æм азы Константинополы фидыды бадзырдæй - уыцы документмæ гæсгæ Османты импери сразы ис Гречъы къаролад саразыныл. Уыцы цаутæй райдыдта нырыккон Гречъы истори. 1827-æм азæй хæсты бацархайдтой Европæйы «стырдæр паддзахæдтæ» - Стыр Британи, Франц æмæ Уæрæсе. Уæрæсейы империйы хæстонтæй уыцы хæсты фæмардысты дæс мины бæрц. Официалон паддзахадон æххуысы йеддæмæ, уыцы æмæ æндæр европæйаг бæстæты хицæн цæрджытæ æрвыстой Грекъмæ æхца, хæцæнгæрзтæ, суанг ма сæхæдæг барвæндонæй тох кодтой грекъæгты фарс. Зындгонддæр дæнцæгтæй иу у англисаг поэт Джордж Гордон Байрон. Уый тох кодта растджыты фарс æмæ цæфтæй амардис 1824-æм азы. Хæдбардзинад райсыны фæстæ Грекъ сси монархи, йæ сæргъы æрлæууыдис 17-аздзыд бавариаг уæздан Отто. Растады райдайæн бон - 25 апрелы - Грекъ бæрæг кæнынц куыд Хæдбардзинады бон.",os,Истори (Sous-catégorie),,https://os.wikipedia.org/?curid=26520,139,26520.0,['ru'],False,Истори,Sous-catégorie
,Æлбегатæ,"Æлбегатæ (уырыс. Албеговы, тур. Erdoğan, Kılıç, Kaplan, Duman, Çetin, Duran, Altınok, Cidal, Ceylan, Özel) сты ирон мыггаг. Æлбегтæ Садоны комæй ралидзгæ сты. Æлбегатæ та - Санибайы комæй. Æрвад не сты. == Равзæрд == Æлбегатæ кæддæр рынæй фесæфтысты, баззади ма сæ иунæг лæг - Хетæг, зæгъгæ. Цæргæ та Хынцæджы кодтой. Æхсæв ыл бон нал кодта, бон та йыл изæр нал кодта, мыггаджы быныл баззадтæн, ныр ма цы кæндзынæн, зæгъгæ. Уæд адæмæн балæгъстæ кодта, æз уæ мæрдты уазæг æмæ мын мæ мæрдтæн рухсаг зæгъут. Адæм сæхи барæвдз кодтой. Мыггаджы хæдзæртты, Хетæджы хæдзары ма цы уыд, уыдон дæр барæвдз кодтой, æмæ йын йæ мæрдтæн рухсаг загътой. Уæд-иу Хетæг ныхасы адæмимæ абадти, æмæ йæ хъæлдзæг дардтой адæм, фæлæ-иу ыл æхсæв бон нал кодта. Æмæ уæд ныхъхъуыды кодта, ныр мæнæн мæ цард ницыуал у, адæм мæм бынылзадæй дзурдзысты, фæлтау удæгасæй мæхи баныгæнон. Иу бон изæрмæ зæппадзмæ дуртæ фæкалдта. Мидæмæ бахызт, æмæ йæ æхсæв йæхиуыл самадта, ныхасмæ куы нал разынд, уæд адæм дис кодтой, цы фæци Хетæг, иу уынæг æй куынæуал и? Уæд иу хъæддзау радзырдта: æртæ боны размæ йæ кæй федта зæппадзмæ дуртæ калгæ. Зæрæдтæ загътой, цæмæй ацæуой æмæ уыцы зæппадзы дуар бабæрæг кæной. Ацыдысты, æмæ зæппадзы дуар - амад. Адæмыл апырхи уыцы хъуыддаг. Иу дæр йæ хæдзары нал фæлæууыди. Кусæгæй, бадæгæй æрæмбырд сты уыцы зæппадзы дуармæ. Адæм дзурынц Хетæгмæ мидæмæ: - Хетæг, цæмæн афтæ бакодтай, адæмæн уыцы зæрдæрыст цæмæн сарæзтай? - Нæй, нæй, хорз адæм, æфсæрмы уæ кæнын, фæлæ мæнæн æндæр гæнæн нæй. Уæд адæм уынаффæйыл схæцыдысты. Цæвиттон чызг æмæ, дам, лæппуйæ Хетæг æмæ Бæтæгаты чындз уарзæттæ уыдысты. Хетæг кæмдæр хæтæны уыди, афтæмæй чызджы Бæтæгатæн радтой, æмæ, дам, чызг хъæццулы йæхи батыхта æмæ къуыри адæммæ нæ ракаст. Стæй йæ лæг амарди. Æмæ алыг кодтой: уый æркæнæм. Кæд уымæ рацæуид Хетæг. Хистæр лæгтæ худаистæй æрлæууыдысты Бæтæгаты дуармæ æмæ бахатыдысты цæмæй Госæда бацæуа зæппадзы размæ, бахата Хетæгмæ, кæд Хетæг зæппадзы дуæрттæ бакæнид æмæ рацæуид зæппадзæй. Бæтæгатæ загътой, мах ын афтæ куы зæгъæм, афтæ бакæ, зæгъгæ, уæд зæгъдзæни: Ай-гъай, базæронд дæн, мæ дарынæй сфæлмæцыдыстут æмæ мæ ныр зæрондæй моймæ дæттут, зæгъгæ. Фæлтау ын йæхицæн зæгъут. Бацыдысты йæм адæм. Загътой йын. Госæда сразы, йæхи сфæлдыста. Адæм æрæмбырд сты. Разæй Госæда хъарæггæнгæ бацыд Хетæгмæ. Хетæг зæппадзы дуæрттæ бакодта. Рахызт зæппадзæй. Адæм æй æрхуыдтой йæ хæдзармæ. Уыцы уарзондзинад сæ зæрдыл æрлæууыд Хетæг æмæ Госæдайæн, цæрынтæ байдыдтой, фыдæбæттæ фæсфæд æрæвæрдтой. Госæдайæн Бæтæгатæм цот нæ рауад, фæлæ йын ныр райгуырди цалдæр фырты æмæ Æлбегатæ уыдонæй смыггаг сты. == Æрвитæнтæ == Индира Тедеева. Албеговы.",os,Истори (Sous-catégorie),,https://os.wikipedia.org/?curid=16748,404,16748.0,['ru'],False,Истори,Sous-catégorie
,Æлбегаты Хисам,"Æлбегаты Хейриддины фырт Хисам, вариант: Æлбегаты Фералдины фырт Исам (райгуырдис 1961-æм азы 28 сентябры Сирийы, Алкунайтрæйы) у Сирийы Ирон æхсæнады сæрдар, Сирийы ирæттæй иу. == Цардафыст == Хисам райгуырди 1961 азы 28 сентябры Сирийы Алкунайтрæйы сахары. Ис ын иу æфсымæр æмæ æртæ хойы. Сты Гаджиты хæрæфырттæ. Хисам скъоламæ бацыд 1967 азы. Уыцы аз райдыдта Израил æмæ Сирийы хæст. Уæдæй фæстæмæ сирийаг ирæтты гыццыл къорды, фæззыгон сыфтæртау, сæ разæй хæссынц сармадзанты уынæр æмæ хæдтæхджыты гуыв-гуыв. Знаджы æфсæдтæ Алкунайтрæ бацахстой. Ныппырх кодтой сахар. Цæрджытæй ма удыгасæй чи баззад, уыдон сыстын кодтой сæ цæрæнбынæттæй æмæ сæ атардтой сахарæй. Сæ фылдæр æрбынæттон сты Дамасчы. Уыдонимæ уыдысты Æлбегаты бинонтæ дæр. Зæгъæн ис, Хисам ам схъомыл. Ам ногæй бацыд скъоламæ. Каст æй фæцис 1980 азы æмæ ацыд æфсады службæмæ. Фæлæ та йæ хæсты уылæн ам дæр баййæфта. 1982-1984 азты архайдта Ливаны хæсты. Йе ’фсæддон хæс Хисам фыст фæцис 1984 азы æмæ ’рбаздæхт сæхимæ. Куыста. Йæхи цæттæ кодта йæ ахуыр адарддæр кæнынмæ. 1986 азы бацыд Дамаскы университеты барады факультеты фæсаууоны хайадмæ. Уыцы азты райдыдта фыссын æмдзæвгæтæ дæр. Мыхуыр цыдысты газет «Рæстдзинад»-ы фæрстыл. Зоны араббаг, англисаг, туркаг, ирон æвзæгтæ. 2009 азы Сирийы цæрæг ирон адæм Хисамы равзæрстой сæ диаспорæйы сæрдарæй æмæ минæварæй Æппæтдунейон Ирон адæмы Стыр Ныхасмæ. Уыдис сæм сабыр царды фæндтæ æмæ пълантæ, фæлæ та хæсты æвзæгтæ Сирийы табуйаг зæххыл ногæй сирвæзтысты. Ацы хатт йæ цæрджыты фылдæр хай ныппырх ис æппæт дунейыл дæр. Сæ иу хай æрæнцад Турчы зæххыл. Уыдонимæ сты Хисамы бинонтæ дæр. Цæрынц Стамбулы. Ис ын 4 хъæбулы - дыууæ чызджы æмæ дыууæ лæппуйы.",os,Истори (Sous-catégorie),,https://os.wikipedia.org/?curid=56534,252,56534.0,['ru'],False,Истори,Sous-catégorie
,"Садальский, Станислав Юрийы фырт","Станислав Юрийы фырт Садальский (уырыс. Станислав Юрьевич Садальский; 1951-æм азы 8 августы, Чувашы АССР, Батыревойы район, хъæу Чкаловское) у советон æмæ уæрæсейаг актёр. УСФСР-ы сгуыхт артист (1991). == Цардафыст == Станислав райгуырдис, скъолайы æмдзæрæны чи царди, уыцы ахуыргæнджыты бинонты ’хсæн. Йæ мад уыди географийы ахуыргæнæг, фыд та - физкультурæйы. Цалынмæ ГИТИС-мæ нæ бацыди, уæдмæ Садальский куыста Ярославлы моторон заводы, зырнæйзилæджы ахуыргæнинагæй æмæ хъазыди, Мотораразджыты культурæйы галуаны цур чи уыди, уыцы драмон аивады къорды спектакльты. 1968-æм азы Станислав бацыди Театралон аивады паддзахадон институтмæ æмæ йæ каст фæци 1973-æм азы. 1973-1981-æм азты уый куыста театр «Современник»-ы. Уыцы театрæй куы ацыди, уæдæй рацыд 20 азы, афтæмæй фæстæмæ райдыдта хъазын театры сценæйыл. Йæ антрепризон спектакльтæ тынг цæуынц театрдзауты зæрдæмæ. Кинойы активонæй хъазы 1971-æм азæй. Фылдæр ын уыди комедион æмæ характерон рольтæ. Актеры тæккæ æнтыстджыныл нымад у мæнæ ацы дыууæ фильмы рольтæ: телефильм «Место встречи изменить нельзя» æмæ киноныв «О бедном гусаре замолвите слово». == Фысгæ сфæлдыстад == Станислав Садальскийæн рацыди биографион чиныг «Король скандала». Йæ рæстæджы ма акуыста журналистæй: «Экспресс-газета»-йы йын уыди хицæн рубрикæ - «Скандальские новости». == Политикон архайд == 2006-æм азы октябры, Уæрæсейы чи цæры, уыцы гуырдзиæгтыл хицауады ’рдыгæй контроль куы факарздæр ис, уæд Садальский балæвæрдта курдиат Гуырдзыстоны минæварадмæ, цæмæй йын лæвæрд æрцæуа уыцы паддзахады граждандзинад («гуырдзиаг адæмæн зын сахат феххуысы охыл»). 2007-æм азы февралы йын лæвæрд æрцыд Гуырдзыстоны Намысы орден æмæ паддзахады кадджын граждандзинад. 2007-æм азы декабры Гуырдзыстоны цы президентон æвзæрстытæ уыди, уым Садальский уыди Саакашвили Михаилы æууæнчы лæг (уырыс. доверенное лицо). Уыимæ актёр цæры æмæ кусы Уæрæсейы æмæ иудадзыг Гуырдзыстоны цæрынмæ цæуын нæ хъавы. 2008-æм азы августы хæсты рахæцыди Гуырдзыстоны фарс. == Æддаг æрмæг == stanis-sadal - блог «LiveJournal»-ы, автор: Станислав Садальский",os,Истори (Sous-catégorie),,https://os.wikipedia.org/?curid=16711,272,16711.0,['ru'],False,Истори,Sous-catégorie
,"Конукоев, Назир Титуйы фырт","Назир Титуйы фырт Канукоев (райгуырдис 1918-æм азы 10 майы - амардис 1975-æм азы 30 октябры) уыд советон тæхæг-куыннæггæнæг, Фыдыбæстæйы Стыр хæсты архайæг. Советон Цæдисы хъæбатыр. == Цардафыст == Назир Канукоев райгуырдис бирæсывæллонджын кæсгон мыггагæн 1918-æм азы Лечинкайы хъæуы, ныртæккæ уыцы хъæу хауы Кæсæг-Балхъары Чегемы районмæ. Назиры ныййарджытæн уыдис æдæппæт цыппар лæппуйы æмæ фондз чызджы. Лæппу сывæллонæй бауарзта хæстон формæ, тынг æй фæндыди Сырх Æфсады службæ кæнын, уæлдайдæр бæхæфсæддон суæвын. 1935-æм азы уый бацыдис Дзæуджыхъæуы фистæгæфсæддон училищемæ, стæй та - Тбилисы æфсæддон училищейы бæхæфсæддон хайадмæ. Канукоев лейтенанты цин куы райста, уæд арвыстæуыд Белоруссийы сæрмагонд æфсæддон зылдмæ, уым разамынд лæвæрдта бæхæфсæддонты взводæн, фæстæдæр полчъы скъолайы куыста. 1941-æм азы майы Генералон штабы сидтмæ гæсгæ æрвыст æрцыдис Краснодары хæстон-авиацион скъоламæ. Уый фæстæ та ахуыр кодта Тамбовы æмæ Ульяновсчы, авиазвенойы хицæу суæвынæн. Тæхын райдыдта Як-1 хæдтæхæгыл, кæцы уыд Саратовы облæсты сахар Вольсчы лæвар паддзахадæн. 1974-æм азы уый тыххæй сси уыцы сахары кадджын гражданин. Назир Канукоев 229 тохы ратахты скодта, йæхæдæг схауын кодта æзнæджы 14 хæдтæхæджы, дæрæн кодта зæххыл транспорт дæр - иу паровоз. Фыдыбæстæйы Стыр хæсты фæстæ Назир Канукоев йæ службæ адарддæр кодта æмæ сси авиаполчъы къамандыгæнæджы хæдивæг. 1961-æм азæй 1975-æм азы онг куыста Нацыччы пансионат «Заря»-йы директорæй. Амардис 1975-æм азы 30 октябры, цыдис ыл 60 азы. == Литературæ == Герои Советского Союза: Краткий биографический словарь / Пред. ред. коллегии И. Н. Шкадов. - М.: Воениздат, 1987. - Т. 1 /Абаев - Любичев/. - 911 с. - 100 000 экз. - ISBN отс., Рег. No в РКП 87-95382.",os,Истори (Sous-catégorie),,https://os.wikipedia.org/?curid=58566,246,58566.0,['ru'],False,Истори,Sous-catégorie
,Эребуни,"Эребуни (сом. Էրեբունի) у, нæ эрæйы агъоммæй VI æнусы йæ цæрджытæ кæй ныууагътой, ахæм рагон сахар Сомихы территорийыл Ереванмæ хæстæг. Эребуни уыд Урартуйы сахартæй иу, уыдис дзы фидар гæнах æд дурæй конд донуадзæн. Эребуни æмæ Ереван æмхуызон кæй зæлынц, уый тыххæй Эребунийы сæвзæрды датæ арæх хонынц Ереваны бындурæвæрды датæ, кæд уыцы ран нæ эрæйы агъоммæ IV æнусæй нæ эрæйы III æнусы онг ницы цæрæнран уыд, уæддæр. == Æддаг æрмæг == Эребунийы гæнах (англ.)",os,Истори (Sous-catégorie),,https://os.wikipedia.org/?curid=14143,73,14143.0,['ru'],False,Истори,Sous-catégorie
,Цæгаты Стыр хæст,"Цæгаты Стыр хæст уыди 1700-1721 азты Уæрæсе æмæ Швецийы ’хсæн, Балты денджызы æлдариуæг кæныны сæраппонд. Хæсты Уæрæсейы цæдисонтæ уыдысты Дани æмæ Саксони (сæ коалицийы ном: «Цæгат цæдис»), фæлæ тагъд рæстæджы уыцы цæдис фехæлд æмæ ногæй райтынг ис æрмæст 1709-æм азы. Цæгаты Стыр хæсты архайдтой æндæр паддзахæдтæ дæр: Швецийы ныхмæ - Англис, Ганновер, Голланди, Прусси æмæ Польшæ; Уæрæсейы ныхмæ - Англис æмæ Ганновер. Фæстиуæгæн 1721-æм азы Швеци фембылды, Ништадты сабырдзинады бадзырдыл йæ къух æрæвæргæйæ. Цæгаты Стыр хæсты фæрцы бынтон æндæрхуызон сси тыхты райуæрст Балты денджызы былтыл. Уæрæсе сси уæзгæ паддзахад, Скæсæн Европæйы уæлиуæг чи кодта, ахæм. Уæрæсейы скондмæ бахаудтой Ингри, Карели, Эстлянди, Лифлянди, стæй Финляндийы хуссар хай (Выборджы онг). Пётр I алыг кодта йæ æлдарады сæйраг фарста: йæ бæстæ сифтонг кодта денджызон фæндæгтæй, райдыдта денджызыл æндæр бæстæтимæ сæудæджер кæнын, саразта йæхи дуджы раззагкълассон æфсад æмæ флот. Швеци та йæ хъомыс фесæфта, сси дæлахъазон паддзахад. Балты денджызы хуссар былыл Швецийæн цы зæххытæ уыд, уыдон иууылдæр хæсты фæстæ бацыдысты Уæрæсейы скондмæ кæнæ та сæрибар фесты. == Литературæ == Тарле Е. В. Русский флот и внешняя политика Петра I. - СПб.: Фирма «БРАСК», Морской исторический сборник, 1994 == Æддаг æрмæг == Цæгаты Стыр хæст 1700-1721 (уырыс.) XVII-XVIII æнусты хæстыты картæтæ",os,Истори (Sous-catégorie),,https://os.wikipedia.org/?curid=443,196,443.0,['ru'],False,Истори,Sous-catégorie
,"Чаренц, Егише","Егише́ (Елисей) Чаре́нц (сом. Եղիշե Չարենց, æцæг ном - Егише́ Согомоня́н Абгары фырт; райгуырдис 1897-æм азы Хъарсы, Уæрæсейы империйы (ныры Турчы) - амардис 1937-æм азы 27 ноябры Ереваны) - сомихаг поэт, прозаик æмæ тæлмацгæнæг, сомихаг литературæйы классик. «Æртæйы декларацийы» автортæй сæ иу. == Царафыст == Райгуырд базаргæнæджы бинонты. 1908 - бацыд Хъарсы реалон училищемæ. Фæззæг 1916 - араст ис Мæскуымæ æмæ бацыд А.Л. Шанявскийы номыл Адæмон университетмæ. Феврал 1917 - университеты студенттимæ райста хайад политикон ахстæтты сæрибаркæнынады Бутырскаяйы ахæстонæй. 1918 - бацыд Сырх æфсадмæ. 1919 - раздæхтис Ереванмæ æмæ цыдæр рæстæг куыста ахуыргæнæгæй. 1920 - райста хайад коммунистты растады дашнакаг паддзахады ныхмæ майы. Азы кæронæй 1921-æм азы онг уыдис аивады хайады сæргълæууæг рухсады Наркоматы. Ахуыр кодта литературон-нывгæнадон хайады фыццаг МГУ-йы. 1925 - ног литературон организаци «Ноемберы» (Ноябрь) сæр. 1934 - Сомихы ССР-ы делегат ССР-ы фыссæджыты фыццаг съезды. 1936-æм сентябрь - Советон Цæдисы НКВД æй æрцахста æмæ йæ фæаххосджын кодта контрреволюцийы, национализмы, троцкизмы æмæ терроризмы. Амардис 1937-æм азы 27 ноябры Ереваны ахæстон рынчындоны. Поэты ингæны бынад нырмæ дæр бæрæг нæу. Фæсмæрдон сси реабелитацигонд 1950-æм азты. === Бинонтæ === Йæ фыццаг бинойнаг Арпеник амард, сывæлæттæ сын нæ уыд. 1930-æм азы базонгæ ис Изабеллæ Нязоваимæ æмæ йæ ракуырдта иу азы фæстæ. 1932-æм æмæ 1935-æм æзты сын райгуырд дыууæ чызгы: Арпеник (йæ фыццаг бинойнаджы ном) æмæ Анаит. Арпеникæн райгуыр цалдæр фырты, Анаитæн та (кæцы сси литературовед) геолог Арам Базянимæ райгуырд чызг Асмик, уый райста Чаренцы мыггаг, йæ мады фыды номыл. == Сфæлдыстад == Сатирикон роман «Наирийы бæстæ», поэмæ «Дантейы легендæйы» автор. Æмдзæвгæты йеддæмæ ма тæлмац кодта сомихаг æвзагмæ А. С. Пушкины, В. Маяковскийы, И. Гётейы, Э. Верхарны уацмыстæ, уымæй дарддæр ма æрмæджытæ стыр литературон архайджыты æмæ нырыккон поэзийы тыххæй. == Мысинаг == 1975-æм азы Ереваны (Маштоцы проспект, 17) бакодтой музей-хæдзар Егише Чаренцæн, йæ бинонтæ 1935-æм азы цы фатер райстой, уыцы ран. Йæ номæй схуыдтой Сомихы сахар Разданы цæугæдоныл - Чаренцаван (1967-æм азы размæ - Лусаван). Ереваны йын сывæрдтой дурныв, йæ номæй схуыдтой уынгтæ, скъола No 67, Литературæ æмæ аивады паддзахадон музей Сомихы. Скъола No 12 Егише Чаренцы номыл Ванадзоры сахары. Йæ портрет нывгонд у сомихаг купюрæйыл 1000 драм. Йæ портрет нывгонд у юбилейон сомихаг 100 драмы 1997-æм азы. Йæ номæй схуыдтой сомихаг коньячы сорт. Посты маркæтыл == Литературæ == Сомихаг Советон Энциклопеди, Т. 8, ф. 670-671, Ереван, 1982(сом.)",os,Истори (Sous-catégorie),,https://os.wikipedia.org/?curid=58626,377,58626.0,['ru'],False,Истори,Sous-catégorie
,Тохты Иван,"Тохты Дрисы фырт Иван (райгуырдис 1920-æм азы Дæйыхъæуы - амардис 1983-æм азы) уыдис ирон поэт. == Цардафыст == Тохты Иван райгуырдис Цæгат Ирыстоны Дæйыхъæуы зæхкусæджы хæдзары. 1922-æм азы йæ бинонтæ ралыгъдысты Бæрæгъуынмæ. Иван ахуыр кодта авдазон скъолайы æмæ педтехникумы. Уый фæстæ куыста райдайæн кълæсты ахуыргæнæгæй. 1942 азы йæм фæсидтысты æфсадмæ, фæлæ йæ фæстæмæ рарвыстой - фæциc уæззау рынчын æмæ бирæ азты дæргъы, йæхи загъдау, уыд æдзухъом. Йæ уацмысты æххæстдæр æмбырдгонд рацыдиc 1980 азы, «Азтæ», зæгъгæ, ахæм номимæ. == Иваны æмдзæвгæ == *** Хъысмæтæй чи вæййы æфхæрд, Æрмæст æм уый æрхæссы азым. Фæйлауынц бæстыл уалдзæг, сæрд, Æз та æдзухъомæй дзыназын. Фæкæнын сагъæстæй æнкъард, Фæлæ мыл ма фæхуд, ныййарæг. Зæгъын дын: адджын мын у цард, У цардæй адджындæр та - зарæг. == Уацмыстæ == Мæ зæрдæйы уаг. Æмдзæвгæтæ. Орджоникидзе, 1959; Зыдыка æмæ тæппудтæ. Æмдзæвгæтæ. Орджоникидзе, 1963; Смерти не будет. Стихи. Перевод с осетинского. Орджоникидзе, 1963; Дæ бирæ дзæбæхтæ. Æмдзæвгæтæ. Орджоникидзе, 1969; Æфсиртæ. Æмдзæвгæтæ. Орджоникидзе, 1976; Азтæ. Æмдзæвгæтæ. Орджоникидзе, 1980. == Литературæ == Красовская Г. В строю. «Социалистическая Осетия», 1960, 22 ноября; Дзасохты М. Победивший в борьбе. «Социалистическая Осетия», 1963, 23 дек.; Цæрукъаты А. Æхсардзинады поэзи. «Мах дуг», 1977, No 1.",os,Истори (Sous-catégorie),,https://os.wikipedia.org/?curid=19044,188,19044.0,['ru'],False,Истори,Sous-catégorie
,Арагац,"Арага́ц (сом. Արագած), раздæр тюркагыл Алагёз - хицæнгонд хæххон массив Сомихы ныгуылæны ’рдыгæй, йæ бæрзæндмæ гæсгæ ахсы цыппæрæм бынат Сомихы уæлвæзы æмæ у иуыл бæрзонддæр хох нырыккон Сомихы. Йæ бæрзæнд у 4090 метры (4095 метры, Смитсоны институты бæрæггæнæнтæм гæсгæ). Хæххон массивы дæргъ скæсæнæй ныгуылæны ’рдæм у 40 км онг, цæгатæй хуссармæ - 35 км онг. Быннаг хайы фахс у хъæдæй æмбæрзт, уæлдæр та уыгæрдæнтæй. Арагацы бæрзæндæй пайда кодтой регион Хъарсы - Гюмрийы (Александрополь) - Ереваны цы æфсад архайдта, уыдонæн ориентиры хуызы. Арагац у рагон сомихаг ном, уымæй уæлдай ма йæ зыдтой Аракац, Аркадез формæты. Йæ этимологи бæлвырдгонд нæу - гæнæн ис æмæ у урартаг паддзах Аргишийы I-ы номæй арæзт, Ереваны бындурæвæрæг (Эребуни) æмæ Армавиры (Аргиштихинили). Йæ хицациуæджы заманы Урартуйы арæнтæ хæццæ кодтой уыцы хохмæ. Фыдæлты таурæгъмæ гæсгæ оронимы равзæрд баст у сомихагты патриархы номимæ - Арай. Хохы тюркаг ном Алагёзы хицæн кæнынц ныхæстæ ала - «хъулон» æмæ гёз - дырысæй «цæст», топонимты «ратæдзæн, мæсчъыдон» кæнæ «æфцæг, ныллæг бынат хæхты рагъы» (Мурзаев, 1984-æм аз) - Фæскавказы иуыл бæрзонд бынаты номæн нæ бæззынц. Фæлæ Азербайджаны цæгаты ’рдыгæй цы бынæттон термин алагёз сфидар ис (зæхх урс тæппытимæ), уый хорз æвдисы Алагёзы сконд йæ къаннæг цъититимæ. == Геологи == Арагацæн ис 4 бæрзæндты, иуыл бæрзонд - цæгатаг (4090 м), ныгуылæны бæрзæнд - 4007 м, скæсæны - 3916 м, хуссары - 3879 м. Сæ уындмæ гæсгæ сты 200 км периметримæ конусы хуызæн. Бæрзæнды ’хсæн уæвы вулканы кратер, йæ арфад 350 м, йæ вæзн 2,5 км. Хæххон системæйы фæхстыл иуы 3190 м бæрзæндыл уæвы цад Кари. Арагац у стратовулкан. Саразтæуыд плиоцен æмæ плейстоцены эпохæты райдайæны. Раздæр æнхъæлдтой æмæ вулкан активон уыд нырыккон периоды онг, фæлæ морфологикон æрмæджы æрæджыон аргоновы датировкæ сбæлвырд кодта æмæ фæстаг хатт вулкан активон уыд астæуккаг æмæ кæройнаг плейстоцены. Сомихаг вулканолог Караханяны ныхæстæм гæсгæ вулканы иуыл æвзонг конустæ, быннаг хайы кæдон сты, уыдон саразтæуыдысты 3 мин азы размæ. Арагацы фæхстæй цæуы бирæ цæугæдоны - Гехарот, Амберд, Наришд, Манташ, Гехадзор, Цахкаовит æмæ а. д. (хæлцад суадонæй, къæвдайæ æмæ митæй). == Туризм == Хуссар-скæсæны фахсы уæвы Браканы астрофизикон обсерватори, цæгаты-ныгуылæны - Манташы донæвæрæн. Хохы фахсыл 2140 метры бæрзæндыл лæууы галуан Амберд. Арагацы фæхстæ иртасгæйæ дзы бирæ рагон цæрæнбынæттæ æмæ дзуæрттæ ис ссарæн, фæлæ нырма сгарстгонд не сты. == Æддаг æрмæг == Volcano Live - John Search Peakbagger.com Peakware.com Mountain-Forecast.com",os,Географи (Sous-catégorie),,https://os.wikipedia.org/?curid=52027,380,52027.0,['ru'],False,Географи,Sous-catégorie
,Зæххастæуденджызон бæстыхъæд,"Зæххастæуденджызон бæстыхъæд (кæнæ Зæххастæуы денджызы регионы бæстыхъæд) у Зæххастæуы денджызы алфмабылай территориты типикон чи у, ахæм бæстыхъæд (климæт). Арæх æмбæлы континентты ныгуылæйнаг былгæрæттыл, экваторæй цæгатырдыгæй æмæ хуссарырдыгæй, йæ уæрхад 30° æмæ 45° кæмæн у, уыцы рæтты. У субтропикон бæстыхъæды хуыз. == Географи == Зæххастæуы денджызы бассейны уæлдай, зæххастæуденджызон бæстыхъæд ма ис ахæм рæтты: Калифорнийы дзæвгар хайы, Хуссар Африкæйы Республикæйы провинци Ныгуылæн Кейпы, Чилийы ныгуылæйнаг хайы, Ныгуылæн Австралийы былгæрон районты æмæ Хуссар Австралийы æрдæгсакъадах Эйры. Амынд зонæты æдде иуæй-иу ран æмбæлы ма, зæххастæуы бæстыхъæдмæ хæстæг чи у, ахæм микроклимат. Сурзæххыл заххæастæуденджызон бæстыхъæд, уæрхад куыд уæлдæр кæны, афтæ рахизы фурдон (уырыс. океанический) æмæ денджызгæроны (уырыс. приморский) бæстыхъæдтæм. Перты (Австрали) сæрд вæййы æнтæф æмæ хус (суткæйы иууыл бæрзонддæр температурæ у 30 °C, баддзæгты (уырыс. осадки) бæрц декабрь-февралы у 34 мм), зымæг та уымæл æмæ уазалгомау (суткæйы иуыл бæрзонддæр температурæ у 8 °C, баддзæгты бæрц июнь-августы у 450 мм). Уый у зæххастæуденджызон бæстыхъæды типикон дæнцæг.",os,Географи (Sous-catégorie),,https://os.wikipedia.org/?curid=16005,151,16005.0,['ru'],False,Географи,Sous-catégorie
,Бзыбь,"Бзыбь, Бзып (абх. Бзыҧ, гуырдз. ბზიფი, зæронд ном у гуырдз. კაპოეტისწყალი) у цæугæдон Абхазы, райдайы Ныгуылæн Кавказы хæхты 2300 метры бæрзæндыл. Тымбыл кæны дон Стыр хохы хуссар къуылдымтæй, уый йеддæмæ ма хуссары æрдыгæй цы фæрссаг рæгътæ лæууы, уыдонæй - Гагрæйы рагъæй, Бзыбы рагъæй æмæ æндæртæй. Бзыбь æмæ Гегæ цы бынатты æмбæлынц, уым лæууы Гегæйы ком, дыууæ ’рдыгæй йыл æрхъула кодтой хæхтæ. Бзыбы йæ донæфтæнмæ ’ввахс рахизы фæзмæ æмæ дыууæ къабазæй кæлы Сау денджызмæ. Бзыбы донæфтæны лæууы æмном хъæу. Цæугæдоны дæргъ у 110 километры, наудзыдæн нæ бæззы, йæ бассейны фæз у 1510 км². Бассейны чысыл фæзмæ нæкæсгæйæ, Бзыбь у тынг донарæх, уымæн æмæ Ныгуылæн Фæскавказ хицæн кæны къæвдаты уæлдай бæрзонд æмвæзæй. Дон кæлы нарæг комыл, уый æмбарын кæны доны æмвæзы дзæвгар дывæндытæ - 10-æй - 15 метры онг. Бирæ дзы ис фалер æмæ сауденджызон æргъай. Юпшарæйы цæугæдоны донысæры, Бзыбы бассейнмæ кæцы цæуы, уæвы зындгонд уæлхох цад Рицæ. Цадмæ донбылгæронæй цæуы автомобилон фæндаг, хайонæй цæуы Бзыбы дæлвæзыл. Цæугæдон у доны туризмы зындгонд трассæ. Æртындæсæм километры Рицæмæ, Бзыбы цæугæдоны рахиз донбылыл уæвы карстæй конд Цъæх цад. == Литературæ == Гидрология реки Бзыбь: (Инженерно-геологическое описание, сток воды и наносов) / [Алавердашвили М. Ш., Григолия Г. Л., Квирквелия Б. Д. и др.]; Под ред. Г.Г. Сванидзе. - Тбилиси: Изд-во Тбил ун-та, 1981. - 144 с. Бзыбь // Энциклопедический словарь Брокгауза и Ефрона : в 86 т. (82 т. и 4 доп.). - СПб., 1891. - Т. IIIa. - С. 657.",os,Географи (Sous-catégorie),,https://os.wikipedia.org/?curid=58843,238,58843.0,['ru'],False,Географи,Sous-catégorie
,Латинаг Америкæ,"Латинаг Америкæ (исп. América Latina or Latinoamérica; порт. América Latina; фр. Amérique latine) у, испайнагау, португайлагау æмæ францагау кæм дзурынц, уыцы америкаг бæстæты иумæйаг ном. Вæййы гæнæн фенын иннæ термин - Иберо-Америкæ, кæцы нысан кæны канд Латинаг Америкæйы бæстæтæ нæ, фæлæ ма ноджы Португали æмæм Испани дæр. Латинаг Америкæйы бæстæтæ сты: Латинаг Америкæйы фæзуат у 21 милуан км² фылдæр, ома дунейы сурзæххы 14,1%. 2008-æм азы уыцы регионы цæрджыты нымæц уыдис 569 милуанæй фылдæр.",os,Географи (Sous-catégorie),,https://os.wikipedia.org/?curid=3876,76,3876.0,['ru'],False,Географи,Sous-catégorie
,Кавказы æвзæгтæ,"Кавказы æвзæгтæ сты, Кавказы территорийыл адæм кæуыл дзурынц, уыцы æвзæгты иугонд. Кавказыл цы нымайын, уый бæлвырд нæу, æмæ уый тыххæй æвзæгты номхыгъд дæр фидар нæу. == Классификаци == Сæ равзæрдмæ гæсгæ (генетикон классификаци), Кавказы æвзæгтæ хауынц афтæ хуынд кавказаг æвзæгты æртæ мыггæгтæм: абхазаг-адыгъейаг æвзæгтæ (цæгат-ныгуылæн къорд) картвелаг æвзæгтæ (хуссар) нахаг-дагъистайнаг æвзæгтæ (цæгат-скæсæйнаг). Иннæрдыгæй Кавказыл хæлиугонд сты æндæр мыггæгты æвзæгтæ дæр: индоевропæйаг æвзæгтæ: сомихаг æвзаг ирайнаг æвзæгтæ ирон æвзаг татаг æвзаг курдаг æвзаг грекъаг æвзаг понтаг æвзаг славяйнаг æвзæгтæ уырыссаг æвзаг украинаг æвзаг алтайаг æвзæгтæ: тюркаг æвзæгтæ туркаг æвзаг азербайджайнаг æвзаг хъæрæсе-балхъайраг æвзаг хъуымыхъхъаг æвзаг ногъайаг æвзаг мангойлаг æвзæгтæ хъалмыхъхъаг æвзаг семитаг æвзæгтæ: ног-арамейаг æвзæгтæ == Литературæ == Климов Г. A. Введение в кавказское языкознание. М., 1986. Климов Г. A. Кавказские языки. М., 1965. Языки мира: Кавказские языки. М., 1999 Языки народов СССР. Т. IV. Иберийско-кавказские языки. М., 1967. The indigenous languages of the Caucasus. Caravan Books, 1991, 1994, 2004. == Æддаг æрмæг == TITUS Language map by Jost Gippert Atlas of the Caucasian Languages with Language Guide (by Yuri B. Koryakov)",os,Географи (Sous-catégorie),,https://os.wikipedia.org/?curid=12705,171,12705.0,['ru'],False,Географи,Sous-catégorie
,Баскаг æвзаг,"Баскаг æвзаг (Euskara) у баскаг адæмы æвзаг. Баскæгтæ цæрынц Баскæгты Бæстæйы. Йæ иу хай ис Испанийы цæгат-скæсæны, иннæ - Францы хуссар-ныгуылæны. У ахибаргонд æвзаг æмæ нæ хауы нæдæр индоевропæйаг, нæдæр кæцыфæнды æндæр зындгонд æвзæгты бинонтæм. Йæ генетикон уидæгтæ бæрæг нæма сты. Традицимæ гæсгæ ахуыргæндтæ хæссынц палеоиспайнаг æвзæгты нымадмæ, кæнæ та æнæклассификацигонд палеоевропæйаг æвзæгты къордмæ. Баскаг æвзагыл дзурджыты нымæц у 800 000 адæймаджы бæрц, сæ фылдæр (700 мин адæймаджы) цæрынц Баскæгты Бæстæйы, уыдонæй фылдæр хай (500 000) та - йæ испайнаг хайы. Баскаг æвзагæн ис бирæ диалекттæ, æмæ уыдон кæрæдзийæ тынг хицæн кæнынц. Иумæйаг литературон æвзаг сæ бындурыл сарæзта лингвист Кольдо Мичилена 1960-æм азты. Протобаскаг æвзаджы реконструкцийыл бакуыстой Мичелена, А. Товар æмæ Л. Траск. == Истори æмæ æддаг хæстæгдзинады гипотезæтæ == Баскаг æвзаджы æппæт алыварслæуджытæ сты ромайнаг æвзæгтæ, фæлæ йæхæдæг у ахибаргонд æвзаг æмæ уыцы æвзæгтимæ бастдзинад йын нæй. Уый у, индоевропæйæгты æрцыды онг Европæйы цы æвзæгтæ уыдис, уыдонæн фæстаг баззайæг æвзаг. Æрæджы дæр ма афтæ хъуыды кодтой, æмæ, баскаг æвзагыл цы фыстытæ уыдис, уыдонæй рагондæр у ромаг сахар Ирунья-Велеяйы къæхтыты кæй ссардтой, уыдон, æмæ сæ ныффыстой III-æм æнусы нæ эрæйы размæ. Баскаг æвзаджы фыццаг чиныг у æмдзæвгæты æрбырдгонд «Linguae Vasconum Primitiae», кæй æрцыд мыхуырмæ 1545-æм азы. Баскаг æвзагæн иу зындгонд æвзæгты бинонтимæ дæр бастдзинад нæй. Ис дзы æнхъæлц, æмæ аквитайнаг æвзагимæ баст у. Æндæр гипотезмæ гæсгæ баскаг æвзаг у сино-кавказаг макробинонты зæронд æрвад.",os,Географи (Sous-catégorie),,https://os.wikipedia.org/?curid=42556,226,42556.0,['ru'],False,Географи,Sous-catégorie
,Абхазаг-адыгаг æвзæгтæ,"Абхазаг-адыгаг æвзæгтæ (кæнæ ныгуылæн-кавказаг æвзæгтæ) сты, кæрæдзимæ хæстæгдзинад чи дарынц, ахæм æвзæгты къорд. Иуæй-иу лингвисттæм гæсгæ уыцы æвзæгтæ нахаг-дагъистайнаг къордимæ кæнынц цæгат-кавказаг æвзæгты къорд. Абхазаг-адыгаг æвзæгтыл дзурынц 1,1 милуан адæймаджы бæрц Цæгат Кавказ æмæ Æввахс Скæсæны (Уæрæсейы - 764 мин 2002-æм азы адæмы сфыстмæ гæсгæ). Ирон æвзаг уыцы æвзæгтæй (уæлдайдæр кæсгон æвзагæй) бирæ дзырдтæ райста (агуывзæ, гуырысхо, гуызавæ æмæ æндæртæ). === Адыгаг дæлкъорд === Адыгъейаг æвзаг (адыгэбзэ) Кæсгон-черкесаг æвзаг (адыгэбзэ, къэбэрдеибзэ) === Абхазаг-абазаг дæлкъорд === Абхазаг æвзаг (аҧсуа бызшǝа, аҧсшǝа) Абазаг æвзаг (абаза бызшва) === Убыхаг дæлкъорд === Убыхаг æвзаг (a-t°axə) == Кæс ноджы == Чакобса",os,Географи (Sous-catégorie),,https://os.wikipedia.org/?curid=12699,102,12699.0,['ru'],False,Географи,Sous-catégorie
,Нахаг-дагъистайнаг æвзæгтæ,"Нахаг-дагъистайнаг æвзæгтæ кæнæ скæсæн-кавказаг æвзæгтæ (иуæй-иу лингвисттæм гæсгæ цæгат-кавказаг æвзæгты дæлкъорд, иннæтæм гæсгæ - æвзæгты хицæн мыггаг) сты Дагъистан, Цæцæн æмæ Мæхъхъæлы хæлиугонд æвзæгтæ, дзурынц сыл 5,3 милуан адæймаджы бæрц. == Классификаци == нахаг æвзæгтæ вайнахаг дæлкъорд цæцæйнаг æвзаг аухаг-орстхойаг (галанчожаг) дæлкъорд мæхъхъæлон æвзаг бацбийаг æвзаг солы-андиаг-цезаг æвзæгтæ солы-андиаг дæлкъорд солиаг æвзаг андиаг дæлкъорд андиаг æвзаг ахвахаг æвзаг каратæйаг æвзаг ботлихаг æвзаг годоберийаг æвзаг багъвалиаг æвзаг тъиндийаг æвзаг чъамайлаг æвзаг цезаг дæлкъорд (дидойаг дæлкъорд) цезаг æвзаг бежтайаг æвзаг гунзибаг æвзаг хваршиаг æвзаг гинухаг æвзаг лакаг къорд лакаг æвзаг даргинаг æвзæгтæ цæгат даргинаг дæлкъорд цæгат-хурныгуылæйнаг даргинаг дæлкъорд ахъушæйаг æвзаг, даргинаг литературон æвзаг мугинаг æвзаг цъудахайраг æвзаг гапшимæйаг-бутринаг æвзаг урахийаг æвзаг мурехъ-хъубденаг æвзаг кадайраг æвзаг муиринаг æвзаг мегебаг дæлкъорд мегебаг æвзаг хуссар-ныгуылæйнаг дæлкъорд сирхинаг æвзаг амухаг-хъудуцаг æвзаг кункинаг æвзаг санжи-ицаринаг æвзаг чирагаг дæлкъорд чирагаг æвзаг кайтагаг дæлкъорд уаллаг-кайтагаг æвзаг дæллаг-кайтагаг æвзаг гуыбец-аштыйаг дæлкъорд гуыбецаг æвзаг аштыйаг æвзаг лекъаг æвзæгтæ скæсæнлекъаг къорд лекъаг æвзаг табасарайнаг æвзаг агъулаг æвзаг ныгуылылекъаг къорд рутулаг æвзаг цъахураг æвзаг хуссарлекъаг къорд будухаг æвзаг крызаг æвзаг арчийаг къорд арчийаг æвзаг удийаг къорд удийаг æвзаг агъванаг æвзаг хиналугаг æвзаг == Æддаг æрмæг == Алексеев М. Е. Нахско-дагестанские языки // Языки мира. Кавказские языки. М., 1999. (уырыс.)",os,Географи (Sous-catégorie),,https://os.wikipedia.org/?curid=12701,196,12701.0,['bg'],False,Географи,Sous-catégorie
,Выборг,"Вы́борг (уырыс. Выборг, фин. Viipuri, швед. Viborg, нем. Wiborg) у Ленинграды облæсты сахар, Выборджы районы административон центр. Цæрджыты нымæц 2009-æм азы 1 январмæ у 77766 адæймаджы, 2008-æм азы дæргъы уыцы нымæц 171 адæймагæй фæфылдæр и. Гатчинæйы фæстæ Выборг у Ленинграды облæсты дыккаг стырдæр сахар. Выборг кæд стыр сахар нæу, уæддæр дзы ис бирæ фенддæгтæ, уыдоны ’хсæн Выборджы гæнах, Алвар Аалтойы библиотекæ, парк Монрепо, Сахаты мæсыг æмæ сæдæгай æндæртæ. Сахармæ æрбацæуынц бирæ туристтæ, сæ фылдæр - Уæрæсейы æндæр регионтæй æмæ Финляндийæ. == Истори == 1293 азæй 1710 азмæ Выборг уыд Швецийы фидар. 1403 азы Швецийы къарол Эрик Выборгæн радта сахары статус. 1710 азы, Ништадты фидыды бадзырдмæ гæсгæ, Выборг бацыдис Уæрæсейы империйы скондмæ (фæстæдæр сси автономон Финляндийы Стыр кънйазады хай). Октябры революцийы фæстæ Финлянди расидтиc йæ хæдбардзинад, ууыл советон хицауад сразы ис. Афтæмæй Выборг сси ног паддзахады ахсджиагдæр сахартæй иу. Зымæгон хæсты фæстиуæгæн 1940 азы Выборг бацыдис Советон Цæдисы скондмæ, йæ финнаг цæрджытæ æппæтæй ралыгъдысты Финляндийы мидрегионтæм. 1941-æм азы Герман Советон Цæдисмæ куы балæбурдта, уæд Финляндийы æфсад дæр йемæ - финнаг историктæ уыцы хæст хонынц Дарддæргæнæн хæст. Уыцы хæсты рæстæг финнæгты къухы бафтыдис Выборг фæстæмæ бацахсын. Советон æфсад уырдæм раздæхтис æрмæст 1944-æм азы 20 июны - уыцы бонæй фæстæмæ сахар æдзухдæр уыдис Уæрæсейы Федерацийы сконды. == Æфсымæрон сахартæ == Лаппеенрантæ (Финлянди) Нючёпинг (Швеци) Будё (Норвеги)",os,Географи (Sous-catégorie),,https://os.wikipedia.org/?curid=15113,216,15113.0,['ru'],False,Географи,Sous-catégorie
,Венесуэлæйы бакæлæн,"Венесуэлæйы бакæлæн (исп. Golfo de Venezuela; Колумбийы йæ хонынц Golfo de Coquivacoa) у Карибы денджызы хуссары бакæлæн, Венесуэлæйы былгæронмæ хæстæг. Денджызæй йæ хицæн кæнынц æрдæгсакъадæхтæ Гуахирæ æмæ Парагуанæ. Бакæлæны дæргъ у 231 км, уæрх - 98 км бацæуæны цур. Йæ хуссары бакæлæн баст у цад Маракайбоимæ - æмæ уый тыххæй бакæлæнæн ис егъау транспортон ахадындзинад. Цады мидæг æмæ йæ алфамбылай къахынц нефт, бакæлæныл та уыцы нефт ласынц фæсæрæнтæм. Бакæлæны былтæ сты ныллæг, хуымгонд не сты уый тыххæй æмæ сыджыт у змисджын. Венесуэлæйы бакæлæн европæйæгтæ ссардтой 1499-æм азы.",os,Географи (Sous-catégorie),,https://os.wikipedia.org/?curid=16617,87,16617.0,['ru'],False,Географи,Sous-catégorie
,Дунай,"Дунай кæнæ Донай у Европæйы дыккаг стырдæр цæугæдон (Волгæйы фæстæ). Æфты Сау денджызмæ (кæс Дунайы дельтæ), афæдз фæхæссы 210 км³ дон. Дунайы былтыл лæууынц бирæ сахартæ, уыдоны ’хсæн Европæйы цыппар паддзахады сæйраг сахартæ: Венæ (Австрийы сæйраг сахар, 1597 мин цæрæджы), Белград (Сербийы сæйраг сахар, 1168 мин), Будапешт (Венгрийы сæйраг сахар, 2016 мин), Братиславæ (Словакийы сæйраг сахар, 425 мин). == Этимологи == Дунайы нæмттæ сты рум. Dunăre, венг. Duna, нем. Donau, хорв. Dunav, серб. Дунав, Dunav, словак. Dunaj, болг. Дунав, укр. Дунай, лат. Danubius, Danuvius. Иу теоримæ гæсгæ, Дунайы ном равзæрд скифаг-сæрмæтаг дзырдæй dānu (нырыккон ирон æвзаджы дон). Æндæр теори куыд зæгъы, кельтаг дзырдбаст у: danu «тагъд» æмæ vius «дон». == Наудзыд == 1992-æм азы Германы скуыста ног наудзæуæн къанау Рейн-Дунай. Уыцы рæстæгæй Дунай сси Цæгат денджызæй (порт Роттердам) Сау денджызмæ (порт Сулинæ) наудзæуæн фæндаджы хай. Уымæй фæфылдæр ласт уæргъты бæрцуат. Зымæг хъарм куы вæййы, уæд Дунайыл ис наутыл цæуæн æнæхъæн азы дæргъы, æндæр азты та - 1-2 мæйы йеддæмæ. 1999-æм азы Дунаймæ ныххаудтой æртæ хиды Сербийы, НАТО-йы бомбардировкæйы аххосæй; уымæй нал уыд науыл бацæуæн. Донвæд уыцы хидты хæйттæй ссыгъдæг чындæуыд æрмæст 2002-æм азмæ.",os,Географи (Sous-catégorie),,https://os.wikipedia.org/?curid=4260,186,4260.0,['ru'],False,Географи,Sous-catégorie
,Рейн,"Рейн (нем. Rhein, фр. Rhin, нидерл. Rijn) у цæугæдон Ныгуылæн Европæйы. Йæ дæргъ у 1 233 км. Бассейны фæзуат 185 000 км². Рейны бындурон фæрсагдæттæ сты: рахизырдыгæй - Неккар, Майн, Вуппер, Иттер, Дюссель, Рур; галиуырдыгæй - Ааре, Мозель, Маас. Доны астæуккаг хардз дæллаг гуылфæны у 2 330 м³/с. Рейны донвæд наудзон у 952 км уæлæмæ суанг Базелы уонг. Рейны былы бындурон сахартæ сты (дæлæйæ уæлæмæ): Арнем (Нидерландтæ), Дюссельдорф, Кёльн, Бонн, Майнц, Мангейм, Вормс (Герман), Страсбург (Франц), Базель (Швейцари).",os,Географи (Sous-catégorie),,https://os.wikipedia.org/?curid=29493,81,29493.0,['ru'],False,Географи,Sous-catégorie
,Камерун,"Камеруны Республикæ (англ. Republic of Cameroon, фр. République Camerounaise) у унитарон республикæ центрон æмæ ныгуылæн Африкæйы. Йæ сыхæгтæ сты Нигери ныгуылырдыгæй, Чад цæгат-скæсæнырдыгæй, Централон Африкæйы Республикæ скæсæнырдыгæй, хуссарырдыгæй та - Габон, Республикæ Конго æмæ Экваториалон Гвиней. Хуссар-скæсæны Камерунæн ис денджызмæ бацæуæн - Атлантикон фурды Гвинейы бакæлæнмæ. Бæстæ хонынц «Африкæйы миниатюрæ», уый тыххæй æмæ тынг алыхуызон у æрдзæй, культурæйæ, ландшафтæй. Ис дзы денджызы былгæрæттæ, æдзæрæгран, саваннæ, къæвда-хъæдтæ, хæхтæ. Бæстæйы бæрзонддæр хох у Камеруны хох (4040 м). Камеруны цæрынц дыууæ сæдæйæ фылдæр алыхуызон адæмтæ, æвзагон æмæ культурон къордтæ. Камерун зындгонд сси йæ хигъæдон музыкæйæ, уæлдайдæр макоссæ æмæ бикутси стилтæй, æмæ йæ æнтыстджын футболон командæйæ. Официалон æвзæгтæ сты англисаг æмæ францаг, уый тыххæй æмæ Камеруны зæххытæ кæддæр уыдысты Стыр Британи æмæ Францы дæлбар. Европæйæгтæ (португайлаг денджыздзаутæ) Камеруны былгæронмæ ’рбацыдысты XV æнусы. Ссардтой дзы тынг бирæ креветкæтæ - æмæ бæстæ дæр афтæ схуыдтой, Рио-душ-Камаронш, ома «креветкæты цæугæдон». Креветкæ ахсын ныр дæр у Камеруны ахсджиагдæр куыстытæй иу. 1884-æм азы Камерун сси Германы империйы колони, фæлæ Фыццаг дунеон хæсты фæстиуæгæн колони дихгонд æрцыд Стыр Британи æмæ Францы ’хсæн. Камеруны зæххытæ хæдбардзинад куы райстой, уæд бæстæ хуынди Камеруны Федералон Республикæ, 1972-æм азæй фæстæмæ - Камеруны Иугонд Республикæ, 1984-æм азæй та хуымæтæджы Камеруны Республикæ. Камерун, Африкæйы иннæ паддзахæдтимæ абаргæйæ, у стабилон æмæ æдас. Уый фæрцы бæстæмæ гуылф кæнынц лигъдæттæ. Ахæм цæрджыты нымæц у 97 мины бæрц, уыдонæй фылдæр ЦАР æмæ Чадæй. Камеруны мидæг ма карзгомау сты Камеруны, англисагау æмæ францагау дзурдыжыты ’хсæн, стæй чырыстæттæ æмæ пысылмæтты ’хсæн ахастдзинæдтæ.",os,Географи (Sous-catégorie),,https://os.wikipedia.org/?curid=8532,243,8532.0,['ru'],False,Географи,Sous-catégorie
,Эйяфьядлайёкюдль,"Эйяфьядлайёкюдль (исл. Eyjafjallajökull; [ˈɛɪjaˌfjatl̥aˌjœkʏtl̥]) - йæ асмæ гæсгæ Исландийы æхсæзæм цъити. Æвæрд у Исландийы хуссары, Рейкьявикæй 200 км скæсæнырдæм. Ацы цъитийы, æмæ ма сыхаг цъити Мюрдальсйёкудлы бын, ис коникон формæйы вулкан, хи ном йын нæй æмæ йæ фæхонынц цъитийы номæй - Эйяфьядлайёкюдль. Цъуппы бæрзæнд 1666 м, цъитийы фæзуат 100 км² æввахс. == Ном == Eyjafjallajökull нысан кæны «сакъадахон хæхты цъити»: исл. Eyja [ˈɛɪja] - сакъадах, исл. Fjall [fjatl̥] - хох, исл. Jökull [ˈjœkʏtl̥] - цъити.",os,Географи (Sous-catégorie),,https://os.wikipedia.org/?curid=26524,75,26524.0,['ru'],False,Географи,Sous-catégorie
,Польшæ,"По́льшæ (пол. Polska), официалон ном у Польшæйы Республикæ (пол. Rzeczpospolita Polska [ʐɛt͡ʂpɔspɔˈlʲita ˈpɔlska]), у астæуккаг Европæйы парламентон республикæ. Æмарæн у Уæрæсейы Калининграды облæстимæ цæгаты, Украинæ, Беларусь æмæ Литваимæ скæсæны, Чехи æмæ Словакиимæ хуссары æмæ Германимæ ныгуылæны. Уый йеддæмæ ма йын цæгаты ис Балты денджызмæ ахизæн. Польшæйы сæйраг æмæ стырдæр сахар у Варшавæ. Йæ зæххыты фæзуат у 312 679 квадратон километры, æмæ уымæ гæсгæ у Европæйы фарæстæм стырдæр бæстæ. 38,5 милуан цæрæгимæ та у Европæйы Цæдисы 6-æм цæрæгджындæр бæстæ. Польшæ у НАТО æмæ Европæйы Цæдисы уæнг. Польшæ дихгонд у 16 воеводæйадыл. == Истори == Польшæйаг паддзахады бындурæвæрды азыл нымад у 966-æм аз, Мешко I чырыстонад куы райста, уыцы рæстæг. 1025-æм азы Польшæ къаролад сси. 1569-æм азы, Литвайы Стыр кънйазадимæ баиугондæй Польшæ сси Речь Посполитæйы хай. 1795-æм азмæ æртæ радихы фæстиуæгæн Польшæйы зæххытæ рауæрстæуыдысты Австри, Прусси æмæ Уæрæсейы ’хсæн æмæ 1918-æм азы онг польшæйаг паддзахад нæ уыдис æппын. 1918-æм азы Польшæйы республикæ рацарæзтæуыд ногæй. Кæд æмæ Польшæ стыр зиан баййæфта Дыккаг Дунеон хæсты рæстæг, уыцы хæсты фæстиуæгæн йæ фæзуат дзæвгар фестырдæр и Силези æмæ Скæсæйнаг Пруссийы зæххытæ байсынæй. == Кæс статьятæ == Польшæйы сахарты номхыгъд",os,Географи (Sous-catégorie),,https://os.wikipedia.org/?curid=70,192,70.0,['ru'],False,Географи,Sous-catégorie
,Сан-Хуан (цæугæдон),"Сан-Хуан (исп. Río San Juan) у наудзæуæн цæугæдон Никарагуæйы хуссары, у Никарагуæ æмæ Костæ-Рикæйы ’хсæн паддзахадон арæны хай. Цæугæдон Никарагуæйы цадæй ракæлы æмæ Атлантикон фурды Карибы денджызмæ æфты. Цæугæдоны дæргъ у 192 км. XIX æнусы, Калифорнийы сыгъзæрин тæфсæг куы уыди, Сан-Хуаныл мингай адæм цыдысты АИШ-ы скæсæйнаг былгæронæй ныгуылæнмæ. Ацы наудзæуæн маршруты саразæг уыдис Корнеллиус Вандербильт, Америкæйы хъæздыгдæр траспортон «къаролтæй» иу, «Accessory Transit Company»-йы хицау.",os,Географи (Sous-catégorie),,https://os.wikipedia.org/?curid=10795,64,10795.0,['ru'],False,Географи,Sous-catégorie
,Къаспы денджыз,"Къаспы денджыз кæнæ Хъаспы денджыз (хъазах. Каспий теңізі, уырыс. Каспийское море, туркм. Hazar deňzi, перс. دریای خزر, азерб. Xəzər dənizi) у, цæхджын дон кæмæн ис, ахæм егъау цад Кавказæй скæсæнырдæм. Цады былтæ хауынц фондз паддзахадмæ (Азербайджан, Иран, Туркменистан, Уæрæсе æмæ Хъазахстан). Дунейы стырдæр цад у, æмæ, йæ асы фæрцы, хонынц æй «денджыз». Къаспы денджызы ныртæккæйы фæзуат у 371 000 км², стырдæр арф - 1025 м, былты дæргъ - 6500-6700 км. Денджызæн йæ скæсæн былгæроны ис стыр, фæлæ тæнæг бакæлæн Кара-Богаз-Гол. Егъау цадмæ æфтынц 130 цæугæдоны. Уыдонæй стырдæртæ сты Волгæ, Терк (Уæрæсе), Урал, Эмбæ (Хъазахстан), Къуар (Азербайджан), Самур (Уæрæсе æмæ Азербайджаны арæн), Атрек (Туркменистан) æмæ æндæртæ. Волгæ, Урал, Терк æмæ Эмбæ дæттынц, Къаспы денджызмæ афæдзы дæргъы цы дон æфты, уымæй 88-90 %. Къаспы денджызы былтыл цы сахартæ и, уыдонæй стырдæр у Азербайджаны сæйраг сахар Баку.",os,Географи (Sous-catégorie),,https://os.wikipedia.org/?curid=2270,137,2270.0,['ru'],False,Географи,Sous-catégorie
,Судан,"Суда́н (арабб. السودان‎‎), официалон ном у Суданы Республикæ (арабб. جمهورية السودان‎‎ Jumhūriyyat as-Sūdān) у Африкæйы паддзахад. Йæ фæзуатмæ гæсгæ у дунейы 10-æм стырдæр паддзахад. Суданæн ис Сырх денджызмæ бацæуæн. Паддзахады территорийыл цæуы Нил. Бæстæйы сæйраг сахар у Хартум. Дæргъвæтин мидхæсты фæстиуæгæн Хуссар Судан сси автономи, цалдæр азы фæстæ 2011-æм азы 9-15 январы дзы уыдис хæдбардзинады тыххæй референдум, æмæ 2011-æм азы 9 июлы фæстæмæ сси ног хæдбар паддзахад.",os,Географи (Sous-catégorie),,https://os.wikipedia.org/?curid=8577,70,8577.0,['ru'],False,Географи,Sous-catégorie
,Франц,"Франц (фр. France) у Ныгуылæн Европæйы паддзахад, Европæйы Цæдис, Стыр Аст æмæ НАТО-йы уæнг. Цæрджыты нымæц: 66 736 000 мин адæймаджы (2016 азы) Фæзуат: 545 630 км² Сæйраг сахар: Париж Франц уыдис дунейы стырдæр æмæ хъомысджындæр паддзахæдты ’хсæн XVII æнусæй фæстæмæ. XVIII-XIX æнусты Франц сарæзта егъау колонион импери - Францы дæлбар уыдис Африкæйы фылдæр хай, хуссар-скæсæйнаг Ази æмæ иуæй-иу æндæр территоритæ. Йæ раздæры колониты политикæмæ Франц ныр дæр стыр тæваг дары. Туристты ’хсæн Франц у дунейы тæккæ популярондæр бæстæ - æрвылаз бæстæмæ æрцæуы 82 милуан адæймаджы. Францы ис хæххон æмæ денджызон курорттæ, бирæ историон æмæ аивадон фенддæгтæ. Франц уыд Европæйы Цæдисы бындурæвæрæг бæстæты ’хсæн, æмæ фæзуатмæ гæсгæ у Цæдисы стырдæр паддзахад. Франц у аппон паддзахад - ис æм атомон хæцæнгæрзтæ (ракетæты хæцæнсæртæ дæр), стæй атомон электростанцæтæ. Йæ аппон хæцæнгæрзты фæстауæрц у дунейы æртыккæгæм стырдæр. Фыццаг аппон фæлтæрæн Франц сарæзта 1960-æм азы 13 февралы Алжиры. Франц у Иугонд Нациты Организацийы Æдасдзинады Уынаффæдоны фондз иудадзыгон уæнгтæй иу. == Географи == Франц ахсы Ныгуылæн Европæйы стыр хай. Уыимæ æмарæн у Бельги, Люксембург, Герман, Швейцари, Итали, Монако, Андоррæ æмæ Испаниимæ. Арæнтæ бирæ рæтты цæуынц хохы цъуппытыл (Альпæтæ æмæ Пиренейтыл). Францы бæрзонддæр хох у Монблан (4 810 м). Францæн ис фæсденджызон территоритæ дæр - Хуссар Америкæйы, Карибы денджыз æмæ Океанийы (Францы Полинези). == Истори == Францы ном равзæрдис латинаг дзырд Francia-йæ, кæцы дзырдæй-дзырдмæ нысан кæны «франкæгты бæстæ», «франчыстон». Нырыккон Францы арæнтæ сты рагон Галлийы арæнты хуызæн. Галлийы та цардысты кельтæгтæ. Ромы импери Галлийы йæхи дæлбар бакодта нæ эрæйы агъоммæ фыццæгæм æнусы. Рæстæг цыдис, æмæ Галлийы цæрджытæ се ’взаг раивтой латинагæй (фæстагмæ уымæй равзæрдис нырыккон францаг æвзаг). II æнусæй райдыдта чырыстон дуг, IV æнусмæ чырыстон дин уыд Галлийы сæйраг дин. V æнусæй IX æнусы онг Галли уыд Франкты паддзахады сконды. 843-æм азы, Вердены бадзырдмæ гæсгæ, фæзындис Ныгуылæн Франчы паддзахад нырыккон Францы арæнты мидæг. == Кæс == Æртыккаг Республикæ == Æддаг æрмæг == France from the BBC News France at UCB Libraries GovPubs",os,Географи (Sous-catégorie),,https://os.wikipedia.org/?curid=115,319,115.0,['ru'],False,Географи,Sous-catégorie
,Суринам,"Сурина́м (нидерл. Suriname [ˌsyːriˈnaːmə], сранан-тонго Sranan), официалон ном у Суринамы Республикæ (нидерл. Republiek Suriname, сранан-тонго Ripoliku Sranan) у паддзахад Хуссар Америкæйы. Цæрынц дзы 472 мин адæймаджы бæрц. Суринамæн ис арæнтæ Гайанæимæ ныгуылæны, Францы Гвианæимæ скæсæны æмæ Бразилиимæ хуссары. Цæгаты та - Атлантикон фурды былгæрон. Суринам у Хуссар Америкæйы тæккæ чысылдæр паддзахад. Цæрджыты фылдæр хай цæрынц фурдмæ хæстæг, егъау фæзуат хуссары у æдзæрг хъæдтæ æмæ саваннæ. Суринам экватормæ хæстæг у, æмæ уый тыххæй дзы ис тропикон бæстыхъæд. Уæлдæфы температурæ бонæй-бонмæ, сезонæй-сезонмæ, зæгъæн ис, æмæ нæ ивы. Афæдзы дæргъы ис дыууæ къæвдаджын сезоны: декабрæй февралмæ æмæ апрелæй августы астæумæ.",os,Географи (Sous-catégorie),,https://os.wikipedia.org/?curid=8509,100,8509.0,['ru'],False,Географи,Sous-catégorie
,Аргентинæ,"Аргентинæ (исп. Argentina) кæнæ Аргентинæйы Республикæ (República Argentina) у дунейы 8-æм стырдæр паддзахад, Хуссар Америкæйы хуссары. У 23 провинцийы æмæ сæйраг сахары федераци. Бæстæйы сыхæгтæ сты Чили, Боливи, Парагвай, Бразили æмæ Уругвай. Хуссар-ныгуылæнæй Аргентинæйы æхсынц Атлантикон фурды дæттæ. == Æвзæгтæ == Кæд паддзахадон æвзаг испайнаг у æмæ алчидæр зоны, Аргентинæйы цæрджытæй се ’рдæг сты италиаг эмигрантты байзæддæгтæ, уыдонæй иуæй-иутæ дзурынц, сæ фыдæлттæ цы æвзæгтыл дзырдтой, уыдоныл. Кæс: Италийы æвзæгтæ. Испайнаг æвзаг паддзахадон кæмæн у, уыцы бæстæты ’хсæн Аргентинæ у сæ тæккæ стырдæр, йæ фæзуатмæ гæсгæ. == Цæрджытæ == Аргентинæйы цæрынц 42,6 милуан адæймагæй фылдæр æмæ рæзы. Аргентинæ у континенты размæдзыддæр бæстæтæй иу, йæ цæрджыты райрæзты индексмæ гæсгæ у Хуссар Америкæйы дыккаг хуыздæр. Фæлæ уæддæр экономикон кризисты аххосæй аргентинæйæгтæ, уæлдæйдæр сæ бонджындæртæ, сæ бæстæйæ ацæуынц - æмæ ныртæккæ сæ милуанмæ ’ввæхс цæрынц АИШ, Испани, Чили æмæ æндæр бæстæты. Уыцы иу рæстæг бæстæмæ æрбацыдысты цæрынмæ адæм Боливи, Парагвай, Уругвай æмæ æндæр бæстæтæй, кæддæры Советон Цæдисы фехæлды фæстæ дæр мингай раздæры советон граждантæ бафтыдтой Аргентинæмæ. Фæсарæйнаг цæрджыты ’хсæн 77% сты сыхагон бæстæтæй æмæ Перуйæ, æдæппæт фæсарæйнæгты нымæц у 1,8 милуаны. === Адæмыхæттытæ === Цæрджытæй сæ фылдæр хай сты италиаг эмигрантты байзаддæгтæ (50%), испайнæгтæ (30%), баскæгтæ (10%) æмæ æндæртæ. == Административон дих == Аргентинæйы ис 23 провинцийы æмæ автономон сæйраг сахар: Федералон сæйраг сахар Буэнос-Айрес Буэнос-Айрес (провинци) Катамаркæ Чако Чубут Кордовæ Корриентес Энтре-Риос Формосæ Хухуй Ла-Пампæ Ла-Риохæ Мендосæ Мисьонес Неукен Рио-Негро Сальтæ Сан-Хуан Сан-Луис Сантæ-Крус Сантæ-Фе Сантьяго-дель-Эстеро Арты Зæхх, Антарктидæ æмæ Хуссар Атлантикæйы сакъадæхтæ Тукуман",os,Географи (Sous-catégorie),,https://os.wikipedia.org/?curid=8494,244,8494.0,['ru'],False,Географи,Sous-catégorie
,Боливары цъупп,"Боливары цъупп (4981 м) (исп. Pico Bolívar) - Венесуэлæйы бæрзонддæр цъупп, дунæйы йæ бæрзондмæ гæсгæ ахсы 25-æм бынат. Нырыккон официалон бæрзонд банымадæуыд 2006-æм азы GPS-сбарсты æххуысæй, уый размæ официалон бæрзондыл нымад уыдис 5007 м. 1934-æм азы 30 декабры официалон номаивдмæ цъупп хуындис Ла-Колумнæ (La Columna). Ног ном рардæуыд националон хъайтар Симон Боливары кадæн, йæ бюст уыдис æвæрд хохы цъуппыл фыццаг схызты - 1935-æм азы. == Кæс ноджы == Венесуэлæйы хæхты номхыгъд Андты хæхты номхыгъд",os,Географи (Sous-catégorie),,https://os.wikipedia.org/?curid=18909,74,18909.0,['ru'],False,Географи,Sous-catégorie
,Беларусь,"Белару́сь кæнæ Белору́сси (белор. Беларусь, [bʲɛlaˈrusʲ]) у паддзахад Скæсæн Европæйы, Советон Цæдисы республикæ йæ фехæлды онг. Ныртæккæ Белорусси у Цæдисон паддзахад æмæ ХПÆ-йы ы уæнг. Административон цæстæнгасæй Белорусси дихгонд у 6 облæстыл, ис ма дзы сæрмагонд статусы сахар - Минск (бæстæйы сæйраг сахар). Бæстæйы президент у Александр Лукашенко. == Административон дих == Административон æгъдауæй Белорусси сконд у ахæм: Областытæ: Бресты, Витебсчы, Гомелы, Гроднойы, Минсчы, Могилёвы. Сæйраг сахар: Минск.",os,Географи (Sous-catégorie),,https://os.wikipedia.org/?curid=8490,71,8490.0,['ru'],False,Географи,Sous-catégorie
,Невадо-дель-Уилæ,"Невадо-дель-Уилæ (исп. Nevado del Huila) - тæккæ бæрзонддæр вулкан Колумбийы, æвæрд у департамент Уилæйы. Вулкан фынæй уыдис 500 азæй фылдæр, æмæ сейсмикон архайд æвдисын райдыдта 2007-æм азы. Уыцы азы 20 февралмæ регистрацигонд æрцыдысты 7000 минæй фылдæр чысыл сейсмикон цауы. Сейсмикон тас уæллоз у департаменттæн Уилæ, Каукæ, Калдас, Валье-дель-Каукæ. == Сирвæзтытæ == 2007-æм азы 18 апрелы вулкан райхъал ис. Скалд расайдта лæбырдтыты рацыд цæугæдон Паезмæ, уыцы цауæй фæфылдæр доны æмвæз цæугæдон Магдаленæйы аллывæрсты. Амæттæгтæ нæ разынд, эвакуацигонд æрцыдысты 4000 мин адæймагæй фылдæр. Невадо-дель-Уилæ ногæй райдыдта активондзинад æвдисын 2008-æм азы мартъийы. Бирæнымæцон вулканикон зæххæнкъуыстыты фæстæ 18 мартъийы колумбиаг хицауад расидт «бур» тасы æмвæз, фæстæдæр æй раивтой «оранжхуызыл» 29 мартъийы, уый дзуры ууыл æмæ сирвæзтмæ æнхъæлмæ кастысты хæстæгдæр бонты кæнæ къуыриты. Эвакуацигонд æрцыдысты бирæ адæм. 2008-æм азы 14 апрелы 23:08 æрцыд æртхутæджы скалд, уæд хицауад расидтис «сырх» тас æмæ æвакуаци скодта 13 000 - 15 000 адæймаджы хохы алфæмбылайæ. Тасы æмвæз та æртардæуыд фæстæмæ «оранжхуызмæ» 16 апрелы, вулканы активондзинад куы фæкъаддæр ис. 2008 -æм азы 21 ноябры 02:45 UTC æрцыдис ног сирвæзт, йæ амæттаг фесты 10 адæймагæй фылдæр, 12 000 æрцыдысты эвакуацигонд. == Кæс ноджы == Андтæ Андты хæхты номхыгъд Колумбийы вулканты номхыгъд",os,Географи (Sous-catégorie),,https://os.wikipedia.org/?curid=20381,193,20381.0,['ru'],False,Географи,Sous-catégorie
,Галерас,"Галерас (исп. Galeras) - стратовулкан Хуссар Америкæйы Колумбийы территорийыл, гыццыл фалдæр сахар Пастойæ. Вулканы бæрзæнд хæццæ кæны 4276 м, диаметр бындурыл 20 км фылдæр. Кратеры диаметр - 320 метры, йæ арфад - 80 метрæй фылдæр. Геологты æмæ вулканологты иртæстытæм гæсгæ фæстаг 7 мин азы агъоммæ Галерасыл æрцыдис 6 егъау æмæ тынг бирæ чысыл сирвæзты. Афтиддæр XVI æнусы дæргъы ам регистрацигонд æрцыдис ссæдз сивæзтæй фылдæр. 1993-æм азы иртасæн куыстытæ æххæст гæнгæйæ вулканы кратеры фæмард 6 геологы (уыцы уысмы райдыдта вулканы сирвæзт). 2006-æм азы ноябры егъау сирвæзты тасæй тæрсгæйæ алфæмбылайон цæрæнрæттæй эвакуацигонд æрцыдысты аст мин цæрæгæй фылдæр. Фæстаг сирвæзтытæ уыдысты 2008-æм азы январы, 2009-æм азы февралы, 2010-æм азы январы == Кæс ноджы == Андтæ Андты хæхты номхыгъд Колумбийы вулканты номхыгъд == Æрвитæнтæ == GOES imagery of the 03 January 2010 eruption (CIMSS Satellie Blog) Galeras volcano website Архивгонд æрцыдис 16 майы 2008 азы. Watch Galeras in realtime Архивгонд æрцыдис 8 ноябры 2007 азы. Global Volcanism Program VolcanoWorld information Архивгонд æрцыдис 4 апрелы 2005 азы. BBC on the November 2005 eruption.",os,Географи (Sous-catégorie),,https://os.wikipedia.org/?curid=20321,171,20321.0,['ru'],False,Географи,Sous-catégorie
,Иберо-Америкæ,"Ибе́ро-Аме́рикæ (исп. Iberoamérica) - бæрæггæнæн, кæцы нысан кæны Европæйы æмæ Латинаг Америкæйы испайнаг- æмæ португайлагдзургæ паддзахæдтæ. Термин ист у Иберийы (Пиренейы) æрдæгсакъадахы номæй, кæцыйыл сты Испани æмæ Португали. Афтæ сæ схуыдтой уымæн æмæ XVI-XVII æнусты испайнæгтæ æмæ португайлæгтæ бабырстой Централон æмæ Хуссар Америкæйы зæххытæм. == Истори == Иберо-Америкæйы истори байдыдта испайнаг æмæ португайлаг конкистадорты балцытæй Хуссар Америкæйы бæстæмæ. 1499 аз - Америго Веспуччи æмæ Алонсо де Охеда байгом кодтой Америкæйы континент. 1523 аз - Испани сфидар кодта æфсæдтон базæ Ямайкæйы. 1531 аз - Франсиско Писарро Перумæ бабырста æмæ Инкты Импери ныппырх кодта. 1536 аз - Испайнаг ногæрцæуджытæ бындур сæвæрдтой Буэнос-Айресæн. 1539 аз - Мехикойы байгом ис Ног Дунейы фыццаг мыхуыргæнæн. 1551 аз - Мехико æмæ Лимæйы бындурæвæрд æрцыдысты Латинаг Америкæйы фыццаг университеттæ. XVI-XVII æнусты Испани Централон Америкæйы æмæ Хуссар Америкæйы зæххытæ баиу кодта иу империйы. == Иберо-Америкæйы паддзахæдтæ == Испайнагдзургæ паддзахæдтæ: (400 милуан адæймагæй фылдæр) Аргентинæ 38 747 000 Боливи 9 182 000 Венесуэлæ 26 749 000 Гватемалæ 12 599 000 Гондурас 7 205 000 Доминиканæйы Республикæ 8 895 000 Испани 47 116 000 Колумби 45 600 000 Костæ-Рикæ 4 401 000 Кубæ 11,269,000 Мексикæ 107,029,000 Никарагуæ 5 487 000 Панамæ 3 232 000 Парагвай 6 158 000 Перу 27 968 000 Пуэрто-Рико 3 955 000 Сальвадор 6 881 000 Уругвай 3 463 000 Чили 16 295 000 Эквадор 13 228 000 Португайлагдзургæ паддзахæдтæ: (200 милуан адæймагæй фылдæр) Бразили 196 342 592 Португали 10 495 000 Каталайнагдзургæ паддзахæдтæ: Андоррæ 69 150 == Æддаг æрмæг == Иберо-Америкæйы паддзахæдты организацийы фарс",os,Географи (Sous-catégorie),,https://os.wikipedia.org/?curid=41858,249,41858.0,['ru'],False,Географи,Sous-catégorie
,"Муссолини, Алессандрæ","Алессандрæ Муссолини (итал. Alessandra Mussolini; райгуырдис 1962-æм азы 30 декабры) у Бенито Муссолинийы цыппæрæм фырт Романойы чызг, нырыккон италиаг консервативон политик. Зындгонд сси йæ дæрзæг комментаритæй. Зæгъæм, 2007-æм азы ноябры уый загъта æппæт румынæгтæ фыдгæнджытæ сты, зæгъгæ. Йæ артисты карьерæ байдыдта 1970-æм азты, Софи Лоренæн бавæййы, æмæ уымæн, йæ хæстæджы æххуысæй. 1992-æм азы æвзæрст æрцыд парламентмæ Италийы социалон змæлдæй, уый та нымад у неофашистон организацийыл. Неополы мэры бынатмæ æвзæрстыты дæр хайад иста, фæлæ фембылды. 2001-æм азы телеуынынады алæвæрд исыны рæстæг Алессандрæ нæмын райдыдта æмбар фадæтты министр Катя Беллиллойы, уыимæ ма йæ схуыдта «фыдуынд коммунист», кæцы «уадз æмæ Кубæйы цæра».",os,Политикæ (Sous-catégorie),,https://os.wikipedia.org/?curid=20175,102,20175.0,['ru'],False,Политикæ,Sous-catégorie
,Чанакья,"Чанакья (санскр. चाणक्य IAST: Cāṇakya; цардис 370-283 азты нæ эрæйы агъоммæ), зындгонд у куыд Каутилья, Вишнугуптæ æмæ Ватсьяянæ дæр - уыд Индийы историйы зындгонддæр брахмантæй иу, æлдариуæггæнæг мыггаг Нандæйы дæрæн кæныны ахсджиаг архайæг. Уыд хинæйдзаг æмæ зондджын, дырыс политикон æнкъарæны хицау, абарынц æй-иу, 1800 азы фæстæдæр йæ куыстытæ чи фыста, уыцы философ Макиавеллиимæ. Чанакья фыста политикæйы тыххæй, хи дарын куыд хъæуы, уый тыххæй дæр, ныффыста дунейы фыццаг чиныг сæрмагонд службæты тыххæй. Чанакья кæм райгуырдис, уый бæрæг нæу, уый тыххæй ис цалдæр теорийы. Иу текстмæ гæсгæ йæ райгуырды бынат у Таксилæ. Джайнаг къухфыстытæм гæсгæ та уый рацыд Хуссар Индийæ. Йæ фыды ном дæр иутæ зæгъынц Чанин уыди, иннæтæ та - Чанак (æмæ, дам, уый тыххæй йæ ном у Чанакья). Чанакья ахуырад райста Таксилæйы, Индийы цæгат-ныгуылæны, ныртæккæ уый Пакистанмæ хауы. Фæстæдæр уый ахуыргæнæгæй куыста уыцы иу ран. Фæстæдæр уый сси троны бындар Биндусарæйы ахуыргæнæг æмæ æххуысгæнæг. Иу легендæмæ гæсгæ Чанакья амардис йæхи фæндонæй, джунглимæ ацыдис æмæ ницы хордта, цалынмæ æххормæгæй нæ амардис, уæдмæ. Иннæ таурæгъмæ гæсгæ зæронд Чанакья базыдта, паддзах уымæ кæй рамæсты ис, уый - æмæ йæхи амардта.",os,Политикæ (Sous-catégorie),,https://os.wikipedia.org/?curid=59588,180,59588.0,['ru'],False,Политикæ,Sous-catégorie
,"Ганди, Соня","Соня Ганди (хинди सोनिया गाँधी, итал. Sonia Gandhi; райгуырд 1946-æм азы 9 декабры Италийы сахар Лузианæйы) - Индийы зындгонддæр политиктæй иу, Индийы националон конгрессы раздзог (1998-2017/2019-2022), Индийы раздæры премьер-министр Раджив Гандийы идæдз ус. Райгуырд Италийы куыд Соня Антония Майно (йæ гæххæттытæм гæсгæ Эдвиге Антония Альбинæ Майно, итал. Edvige Antonia Albina Maino). Йæ ныййарджытæ - Антонио æмæ Паола Майно. Соняйы фыд Дыккаг дунеон хæсты рæстæг советон уацары бахауд. Уый фæстиуæгæн стыр нымд кодта уæрæсейаг истори æмæ культурæйæн, æмæ уый охыл йе ’ртæ чызгæн радта уырыссаг нæмттæ. Антонио фæмард 1983-æм азы, Соняйы мад æмæ йæ дыууæ хойы ныр дæр цæрынц Италийы, Орбассанойы цур. 1965-æм азы Соня Майно æрбацыд Кембриджмæ англисаг æвзаг ахуыр кæнынмæ. Уым базонгæ кодта йæ суинаг лæгимæ - уый ахуыр кодта Кембриджы университеты. 1968-æм азы уыдон скодтой чындзæхсæв Нью-Делийы, уый фæстæ Соня æрцарди йæ лæджы мад Индирæ Гандийы хæдзары. Индирæ Ганди уыд Индийы премьер-министр 1966-1977 æмæ 1980-1984 азты. 1970-æм азы Соняйæн райгуырд фырт - Рахул, 1971-æм азы та - чызг Приянкæ. Индирæ Гандийы фæндыди, цæмæн йæ фæдыл йæ кæстæр фырт Санджая Ганди цæуа. Раджив Ганди уæд граждайнаг авиацийы тæхæгæй куыста. 1980-æм азы та, Санджай куы фæмард, Раджив активонæй политикон архайдыл ныллæуыд. Йæ мад куы фæмардтой 1984-æм азы, уый сси бæстæйы премьер-министр. == Литературæ == Соня Гандийы тыххæй ис цалдæр чиныджы: S. R. ET AL. BAKSHI (1998) Sonia Gandhi, The President of AICC South Asia Books. ISBN 81-7024-988-0 Rupa Chaterjee (1999) Sonia Gandhi: The Lady in Shadow Butala. ISBN 81-87277-02-5 C. Rupa, Rupa Chaterjee (2000) Sonia Mystique South Asia Books. ISBN 81-85870-24-1 Moro, Javier ""El sari rojo"" (Ed. Seix Barral, 2008) ""Il sari rosso"" (Il Saggiatore, 2009) == Æддаг æрмæг == Соня Гандийы сайт Архивгонд æрцыдис 11 сентябры 2017 азы. Индийы националон конгрессы партион сайт",os,Политикæ (Sous-catégorie),,https://os.wikipedia.org/?curid=16402,287,16402.0,['ru'],False,Политикæ,Sous-catégorie
,"Амбедкар, Бхимрао Рамджи","Бхимрао Рамджи Амбе́дкар (англ. Bhimrao Ramji Ambedkar, маратх. भीमराव रामजी आंबेडकर; райгуырдис 1891-æм азы 14 апрелы - амардис 1956-æм азы 6 декабры), фæсномыг «Бабасахиб»-æй дæр зындгонд, уыд индиаг националист, юрист, нæфæцагайгæ кастæйы политикон раздзог. Амбедкары къухы бафтыд хорз ахуырад райсын, уый уыд Индийы конституцийы проекты автор. Амбедкар уыдис буддизмы хæлиугæнæг дæр. Йæхæдæг сси буддист æмæ йе ’мкастæйонты разæнгард-иу кодта буддисттæ фестынмæ. Амард диабетæй, йæ мард ын басыгътой буддизмы æгъдаумæ гæсгæ. Йæ мæлæты фæстæ хорзæхджынгонд æрцыд Индийы уæлдæр орден Бхарат Ратнæ-йæ.",os,Политикæ (Sous-catégorie),,https://os.wikipedia.org/?curid=10163,83,10163.0,['ru'],False,Политикæ,Sous-catégorie
,"Окруашвили, Иракли","Иракли Кобайы фырт Окруашвили (гуырдз. ირაკლი კობას ძე ოქრუაშვილი; райгуырдис 1973-æм азы 6 ноябры, Цхинвалы) у Гуырдзыстоны политикон æмæ æфсæддон архайæг, паддзахады хъахъхъæнынады министр 2004-2006 азты. Йæ дæсныйадмæ гæсгæ у юрист, каст фæцис Тбилисы паддзахадон университеты æхсæнадæмон барад æмæ æхсæнадæмон ахастыты факультет (1995). 2008-æм азы апрелæй цардис Францы куыд политикон лигъдон. 2012-æм азы йæ къухы бафтыдис Гуырдзыстонмæ раздахын, уым афæлвæрдта политикон парти саразын, фæлæ парламенты æвзæрстыты фембылды ис. 2022-æм азы мартъийы 48-аздзыд Окруашвили афтыдис Украинæмæ, Киевмæ ’ввахс иннæ фæсарæйнæгтимæ иу къорды хæцыдис Уæрæсейы æфсады ныхмæ. 13 апрелы Украинæйæ ацыдис фæстæмæ Гуырдзыстонмæ.",os,Политикæ (Sous-catégorie),,https://os.wikipedia.org/?curid=19680,94,19680.0,['ru'],False,Политикæ,Sous-catégorie
,"Турнава, Нателæ","Нателæ Турнава (гуырдз. ნათელა თურნავა; райгуырдис 1968-æм азы 19 октябры Мæскуыйы, УСФСР, Советон Цæдис) у Гуырдзыстоны паддзахадон æмæ политикон архайæг, ныртæккæ кусы экономикæ æмæ хъæддых рæзты министрæй. Иуæй-иу текстты министры Натиа Турнава дæр хонынц. == 1994-96 азты уыд профессоры ассистент, куыста Гуырдзыстоны политикон зонæдты институты, лекцитæ кастис алыхуызон экономикон дисциплинæтыл Тбилисы ахуыргæнæндæтты. 1997-æм азæй - профессоры хæдивæг, Паддзахадон къæнцылары уынаффæгæнæг. Куыста финансон службæйы: финансон-бюджетон политикæйы хайады хицауы хæдивæг, экономикон службæйы хицауы хæдивæг. Парламенты цур президенты секретары хæстæ æххæст кодта. 1998-2000 азты уыд Тбилисы æмбырды уæнг, финансон-бюджетон къамисы сæргълæууæджы хæдивæг. 2000-æм азæй - Гуырдзыстоны экономикæйы министры фыццаг хæдивæг, Гуырдзыстоны президенты цур Æдасдзинады фæдыл советы секретары хæстæ æххæстгæнæг. 2018-æм азы 14 сентябрæй - экономикæ æмæ хъæддых рæзты фæдыл министры хæдивæг. 2019-æм азы 18 апрелы снысан æй кодтой министрæй. Кусы бизнесы дæр: у «Гуырдзыстоны æхсæнадæмон энергион корпорацийы» генералон директор. Турнава дзуры уырыссаг æмæ англисаг æвзагыл. Ис ын бинонтæ, хъомыл кæны иу сывæллоны. == Æддаг æрмæг == Нателæ Турнавайы тыххæй - Экономикæ æмæ хъæддых рæзты фæдыл министрады сайтыл Нателæ Турнавайы тыххæй - Гуырдзыстоны Парламенты библиотекæйы сайтыл",os,Политикæ (Sous-catégorie),,https://os.wikipedia.org/?curid=51930,233,51930.0,['ru'],False,Политикæ,Sous-catégorie
,Герб,"Герб, вариант: нысанныв (пол. herb, уый та немыцаг дзырдæй нем. Erbe - бынтæ) у паддзахадон символтæй иу. == Паддзахадон гербтæ рангмæ гæсгæ == стыр герб - йе ’ппæт элементтимæ. астæуккаг герб - стыр гербы сæйраг элементтæ. чысыл герб - æрмæстдæр уарт кæнæ уарт æмæ коронæ. == Мыггаджы герб == Иуæй-иу мыггæгтæн (æрмæст уæздан равзæрдæй нæ) ис сæхи гербтæ. Дæнцæгæн:",os,Политикæ (Sous-catégorie),,https://os.wikipedia.org/?curid=20238,62,20238.0,['ru'],False,Политикæ,Sous-catégorie
,"Халонен, Тарья","Тарья Кааринæ Халонен (фин. Tarja Kaarina Halonen; райгуырдис 1943-æм азы 24 декабры Хельсинкийы) у Финляндийы президент 2000-æм азы 1 мартъийæ 2012-æм азы 1 мартъийы онг, зындгонд политик, юрист. Уый сси Финляндийы фыццаг президент-сылгоймаг. Тарья Халонен райгуырд Хельсинкийы кусджыты район Каллиойы. Каст фæци Хельсинкийы университет 1968-æм азы, райста дзы юристы диплом. 1971-æм азæй фæстæмæ у Финляндийы социал-демократон партийы уæнг. Финляндийы парламенты депутат 1979-æм азæй. 1987-1990 азты куыста æнæниздзинад хъахъхъæныны æмæ социалон иргъæфы министрæй, 1990-1991 - юстицийы министрæй, 1995-2000 - фæсарæйнаг хъуыддæгты министрæй.",os,Политикæ (Sous-catégorie),,https://os.wikipedia.org/?curid=16818,84,16818.0,['ru'],False,Политикæ,Sous-catégorie
,Талышаг-Муганаг Автономон Республикæ,"Талышаг Муганаг Автономон Республикæ (азерб. Talış-Muğan Muxtar Respublikası, тал. Toлъш-Mоғонә Moxтарә Республикә, Tolış-Moğonə Moxtarə Respublikə) фæзынди хуссар Азербайджаны районты, талышаг адæм кæм цырынц, уым. Талышаг адæм дзурынц талышаг æвзагыл (ныгулæн ирайнаг æвзæгты къордæй), фæлæ сын автономийы бар никуы радтой нæдæр советон, нæдæр нырыккон Азербайджаны. Уыцы аххосæй уыдонæй бирæтæ стюрк сты, дзурынц азербайджайнагау, се ’взаг нал зонынц. Азербайджаны парламент ног автономи нæ базыдта æмæ йæ фесафыны фæнд скодта. Республикæйы раздзог, æфсаддон булкъон Альакрам Гумматов (Гумбатов) сси ахæст. 1994 азы ахæстонæй алыгъди, фæлæ йæ ногæй байстой. 2004 азы 3 сентябры азербайджайнаг президент Ильхам Алиев ныххатыр кодта Гумматовы лаз, æмæ йæ ахæстонæй ауагътой. Азербайджайнаг гражданад уымæй райстой æмæ йæ Азербайджанæй рарвыстой. Ныртæккæ Гумматов Нидерландты цæры. == Кæс == Талышаг адæм Талышаг æвзаг Талышаг хæхтæ Талышаг ханад",os,Политикæ (Sous-catégorie),,https://os.wikipedia.org/?curid=8634,123,8634.0,['ru'],False,Политикæ,Sous-catégorie
,Араксы Республикæ,"Араксы Республикæ кæнæ Араксы Туркаг Республикæ (азерб. Araz Türk Cümhuriyyəti) уыд азербайджайнæгты паддзахад, кæцы йæ хæдбардзинад схъæр кодта 1918-æм азы 18 ноябры, Османты импери цы зæххытæ уыцы аз бацæхста кæддæры Уæрæсейæ, уым. Араксы Республикæйæн стыр æххуыс кодта осмайнаг æфсады къамандыгæнджытæ, цалынмæ йе ’фсæддонтæ эвакуацигонд уыдысты Мудросы æрсабыры фæстæ. Фыццаг дунеон хæсты фæстиуæгæн Османты импери састы бынаты аззади æмæ йæ скæсæйнаг зæххытæ хъуамæ радтаид сæрибар Сомихмæ (Фыццаг Сомихаг Республикæ), Антантæйы уынаффæмæ гæсгæ. Араксы Республикæ бирæ нæ ахаста, тагъд рæстæджы йæ ныддæрæн кодтой сомихаг гæрзифтонг тыхтæ. == Истори == Уæрæсе æмæ Персы ’хсæн 1826-1828 азты хæсты фæстæ Туркманчайы бадзырдмæ гæсгæ Эривань æмæ Нахичеваны ханæдты зæххытæ байста Уæрæсе. 1828-æм азы ханæдтæ аиувæрс кодтой æмæ сæ бынаты фæзындис Сомихы облæст. 1849-æм азы та уымæ бафтыдтой Александрополы уезд, йæ ном та баивтой - сси Эриваны губернæ. Октябры революцийы фæстæ, куыд иннæ хæццæгонд сомихаг-азербайджайнаг зæххытыл, афтæ Нахичеваны уезды дæр ссыгъди дыууæ адæмы ’хсæн антагонизм. Сомихаг æмæ азербайджайнаг гæрзифтон балтæ кæрæдзи цæгъдын байдыдтой. 1918-æм азы 30 октябры Осмайнаг импери бафыста Мудросы бадзырд, уымæ гæсгæ османты æфсад хъуамæ суагъд кодтаид Фæскавказ æмæ ацыдаид Турчы 1914-æм азы арæнмæ. Уый руаджы Сомихы бон баци Араксы тæрф бацахсын. Бынæттон пысылмон цæрджытæй алкæй зæрдæмæ нæ фæцыдис ахæм песпективæ. Уæд осмайнаг къамандыгæнæг Якуб Шевки-паша срæзæнгæрд кодта бынæттон раззæгдæрты, цæмæй сæхицæн аразой ног хиуынаффæйады оргæнтæ æмæ сæхи гæрзифтонг балтæ дæр. 18 ноябры хъæу Камарлуйы æмбырды адæм расидтысты хæдбар Араксы Республикæ. Йæ хæдбардзинады тыххæй декларацийы мидæг фыст уыдис, республикæ пысылмон цæрджыты хъахъхъæнынымæ кæй арæзтæуы, уый. Сомихаг æфсад декабры фæуæлахиз Араксы Республикæйы гæрзифтонг тыхтыл. Сомих Камарлу куы райстой, уæдæй фæстæмæ республикæ састы бынаты баззадис, азербайдажайнаг цæрæнуæттæ дæр нал æххуыс кодтой сæ кæддæры хицауадмæ. Республикæйы хæстон министр Ибрагим-бек алыгъдис Хъарсмæ, ууыл Араксы Республикæйы истори фæци. == Литературæ == Гаджиев А. Из истории Карсской и Аразско-Тюркской Республик. Баку, 1994 İsmayıl Hacıyev. Azərbaycan Xalq Cümhuriyyəti və Naxçıvan. - Naxçıvan: Əcəmi Nəşriyyat-Poliqrafiya Birliyi, 2010. - 384 с. Richard G. Hovannisian. The Republic of Armenia, Volume I: 1918-1919. - London: University of California Press, 1971. - 547 с. - ISBN 0-520-01805-2. İsmayıl Musayev. Azərbaycanın Naxçıvan və Zəngəzur bölgələrində siyasi vəziyyət və xarici dövlətlərin siyasəti (1917-1921-ci illər). - 2-ci nəşr. - Bakı: Bakı universitetinin nəşriyyatı, 1998. - 385 с.",os,Политикæ (Sous-catégorie),,https://os.wikipedia.org/?curid=58635,360,58635.0,['ru'],False,Политикæ,Sous-catégorie
,Кады Нысан (Цæгат Ирыстон),"Республикæ Цæгат Ирыстон - Аланийы майдантæ «Ирыстоны Намысæн» æмæ «Кады Нысан» нымад сты уæлдæр паддзахадон хæрзиуджытыл. Майдан «Кады Нысан»-æй адæмы хорзæхджын кæнынц, адæмы цард бæлвырд фæхуыздæр кæныны фадат кæй фæрцы уыд, паддзахадон, куыстадон, зонадон-иртасæн, социалон-культурон, æхсæнадон æмæ хæрзаудæн архайды уыцы стыр æнтыстдзинæдты, дæсны кадртæ цæттæ кæныны, рæзгæ фæлтæр хъомыл кæныны, стæй закъонад æмæ барадон фæтк хъахъхъæныны хъуыддагмæ æвæрæн бахæссыны тыххæй. РЦИ - Аланийы майдан дарынц риуы галиу фарсыл, æмæ адæймагмæ Уæрæсейы Федерацийы æмæ ССР Цæдисы ордентæ æмæ майдантæ кæд ис, уæд æй бафидар кæнынц уыдоны фæстæ. Майдантæ дæттыны фæтк бæлвырд кæны Республикæ Цæгат Ирыстон - Аланийы закъон «РЦИ - Аланийы паддзахадон хæрзиуджыты тыххæй».",os,Политикæ (Sous-catégorie),,https://os.wikipedia.org/?curid=10096,103,10096.0,['ru'],False,Политикæ,Sous-catégorie
,Ирыстоны Намысæн,"Республикæ Цæгат Ирыстон - Аланийы майдантæ «Ирыстоны Намысæн» æмæ «Кады Нысан» нымад сты уæлдæр паддзахадон хæрзиуджытыл. Майдан «Ирыстоны Намысæн»-æй адæмты хорзæхджын кæнынц РЦИ - Аланийы райрæзтимæ, фæллойадон æнтыстдзинæдтимæ, адæмты ’хсæн сабырдзинад, хæлардзинад æмæ æмгуыстад фидар кæныны хъуыддагимæ баст чи у, республикæйы раз уыцы стыр æнтыстдзинæдты, стæй РЦИ - Аланийы адæмы хъахъхъæныны хъуыддагмæ стыр æвæрæн бахæссыны тыххæй. РЦИ - Аланийы майдан дарынц риуы галиу фарсыл, æмæ адæймагмæ Уæрæсейы Федерацийы æмæ ССР Цæдисы ордентæ æмæ майдантæ кæд ис, уæд æй бафидар кæнынц уыдоны фæстæ. Майдантæ дæттыны фæтк бæлвырд кæны Республикæ Цæгат Ирыстон - Аланийы закъон «РЦИ - Аланийы паддзахадон хæрзиуджыты тыххæй».",os,Политикæ (Sous-catégorie),,https://os.wikipedia.org/?curid=10097,99,10097.0,['ru'],False,Политикæ,Sous-catégorie
,Тедеты Эльбрус,"Тедеты Сосланы фырт Эльбрус (райгуырдис Ногиры 1974-æм азы 5 декабры) у зындгонд хъæбысæйхæцæг, Олимпиаг хъæзтыты чемпион (2004), дунейы æртæ хатты чемпион (1995, 1999, 2002), Украинæйы парламенты депутат Регионты партийæ. 1993-æм азæй фæстæмæ цæры Киевы, у Украинæйы æмбæстаг. 2004-æм азæй у Украинæйы Спортивон хъæбысхæсты ассоциацийы президент. Эльбрусы хистæр æфсымæр у Уæрæсейы æмбырдгонд командæйы сæйраг тренер Тедеты Дзамболат. == Æддаг æрмæг == «Ирон адæм»: Тедеты Эльбрус къорд уацы (уырыс.) Тедеты Эльбрусы досье",os,Политикæ (Sous-catégorie),,https://os.wikipedia.org/?curid=32378,70,32378.0,['ru'],False,Политикæ,Sous-catégorie
,Фæскавказы комиссариат,"Фæскавказы комиссариат - коалицийы бындурыл арæзт рæстæгмæ хицауад, кæцыйы сæ хайад райстой гуырдзиаг меньшевиктæ, рахиз эсертæ, сомихаг дашнактæ æмæ азербайджайнаг мусаватисттæ. Ацы хицауад сарæзтой 1917-æм азы 28 ноябры (ног стильмæ гæсгæ) Тбилисы. Фæскавказы комиссариат аивта, йæ размæ чи уыд, уыцы ОЗАКОМ - Уæрæсейы Рæстæгмæ хицауады оргæн. Кавказы фронты къамандыгæнæг инæлар М. А. Пржевальский æрсидтис æфсадмæ, цæмæй комиссариаты хицауиуæджы ныхмæ ма уой. Фæскавказы комиссариат Советон Уæрæсейы ’рдæм знæджы цæстæй кастис, æххуыс кодта Цæгат Кавказы большевикты ныхмæ чи тох кодта, уыцы тыхтæм - Хъобан, Дон, Теркыл æмæ Дагъистаны. Националон æфсæддон къордты руаджы Фæскавказы комиссариат йæ дæлбар бакодта æппæт Фæскавказ, æрмæстдæр Бакуйæ æмæ йæ алфамбылай ныффидар советон хицауад. Афтæмæй 1918-æм азы райдиан Фæскавказы фæзындысты дыууæ тохгæнæг лагеры - сæ иуы центр уыд Бакуйы индустриалон район, сæ иннæйы - регионы рагæй ахсджиаг сахар Тбилисы. Комиссариат архайдта вазыгджын æууæлты, сомихæгтæ æмæ азербайджайнæгты ’хсæн райтынг ис конфликт, туркаг æфсад бæстæ бацахсынмæ хъавыдис, цæрджытæй бирæтæ - уæлдайдæр та Кавказы фронты æфсæддонтæ - большевикты фарс лæууыдысты. 1918-æм азы 26 мартъийы Фæскавказы сейм Фæскавказы комиссариаты куыстуагъдыл сразы æмæ уый фæстæ сарæзта Фæскавказы рæстæгмæ хицауад. Фæскавказы сейм кусын куы байдыдта, комиссариат куыстуагъд æрцыдис. Сеймы сæрдар сси Н. Чхеидзе. 1918 азы 22 апрелы сейм расидтис Фæскавказы демократон федеративон республикæ, кæцы тагъд рæстæджы æртæ бæстæйыл ныппырх и: Азербайджан, Гуырдзыстон æмæ Сомих. == Литературæ == Арутюнян А. А. Кавказский фронт Первой мировой войны: армянские добровольцы в борьбе за общую победу // Великая война 1914-1917 гг.: возвращение памяти : сб. ст. и докл. / Под редакцией М.Б. Смолина, К.А. Залесского. - М.: РИСИ, 2015. - С. 199-205. - ISBN 978-5-7893-0239-2. В. М. Муханов. Кавказ в переломную эпоху (1917-1921). - Москва: Модест Колеров, 2019. - 360 с. - ISBN 978-5-905040-47-4. Автандил Ментешашвили. Из истории взаимоотношений Грузинской Демократической Республики с Советской Россией и Антантой. 1918-1921 гг. Эдуард Оганесян. Век борьбы. Мюнхен, 1991 Базанов С. Н. Великая война: как погибала Русская армия. - М.: Вече, 2014. - 384 с. - ISBN 978-5-4444-2020-1. Арутюнян А.О. Кавказский фронт 1914 - 1917 гг. - Ер.: Айастан, 1971. - 416 с.",os,Политикæ (Sous-catégorie),,https://os.wikipedia.org/?curid=58816,333,58816.0,['ru'],False,Политикæ,Sous-catégorie
,Хуссар Ирыстоны географи,"Хуссар Ирыстон у бæстæ Кавказы тæккæ астæу. Ис ын арæн Уæрæсеимæ цæгаты æмæ Гуырдзыстонимæ скæсæн, хуссар æмæ ныгуылæнæрдыгæй. Лæууы 42°01' æмæ 42°46' цæгат уæрхады параллелты æхсæн, æмæ 43°31′ æмæ 44°37′ скæсæн дæргъады параллелты æхсæн. Йæ зæххыты фæзуат у 3900 км². Хуссар Ирыстоны рельеф фылдæр у хæххон. Ивы Стыр хохæй (Кавказы сæйраг рагъæй) цæгаты Картлийы фæзтæм хуссары. Æппæты бæрзонддæр хох у Цъанцъахийы хох (4461,5 м). Йæ территорийы 89,3 % денджызы æмвæзадæй 1000 метрæй бæрзонддæр у. Кавказы сæйраг рагъæй хицæн кæнынц æндæр рæгътæ: Рацъы рагъ, Гудисы рагъ, Иры рагъ, Дзимыры рагъ æмæ æнд. Рацъы рагъ ис цæгат-ныгуылæны, хицæн кæны Къуыдаргом Чеселтгом æмæ Хъæргæнагдоны комæй. Гудисы рагъ цæгат-скæсæнæй хуссар-ныгуылæнмæ хицæн кæны Стыр Леуахийы ком Чысыл Леуахийы комæй. Иры рагъ цæгат-скæсæнæй хуссармæ хицæн кæны Чысангом Чысыл Леуахийы комæй, Медзыдайы комæй æмæ Лехурайы комæй. Дзимыры рагъ скæсæны хицæн кæны Чысангом Арагуийы комæй, йæ рагъыл уагъд у Хуссар Ирыстон æмæ Гуырдзыстоны арæн. Цæугæдæттæ иууылдæр æвзæрынц Хуссар Ирыстоны зæххы æмæ иууылдæр сты хæххон. Стырдæр цæугæдæттæ сты Стыр Леуахи (115 км), Чысыл Леуахи (46 км) æмæ Чысандон (54 км). === Бæстыхъæд === Хуссар Ирыстоны бæстыхъæд у ромыл. Бæстыхъæды стыр хайад исынц хæхтæ. Уыдон æвзарынц дымгæйы æздæхт. Стыр Кавказы рагъ та нæ уадзы уазал дымгæтæ цæгатæй, æмæ Хуссар Ирыстоны уый тыххæй Цæгат Ирыстонæй хъармдæр вæййы. Бæстыхъæд тынг ивы цæгатæй хуссармæ. Уый у умæн æмæ цæгатæрдæм хæхтæ бæрзонддæр сты. Куыд уæлдæр хæхтæм, афтæ уазалдæр æмæ даргъдæр зымæг.",os,Политикæ (Sous-catégorie),,https://os.wikipedia.org/?curid=31745,227,31745.0,['ru'],False,Политикæ,Sous-catégorie
,"Азис, Хасан","Хасан Азис Исмаил (райгуырд 1969-æм азы 16 апрелы Кырджалийы сахары) у Болгарийы сахар Кырджалийы кмет (администрацийы сæргълæууæг). Сывæллон куы уыди, царди Мосты хъæуы, Кырджалийы облæсты, туркаг бинонты ’хсæн. Каст фæци архитектурон университет Софияйы, райста дзы арæзтадон инженеры дæсныйад. 2003-æм азæй фæстæмæ у Кырджалийы кмет. 2009-æм азы ноябрæй у туркаг адæмы политикон парти ДПС-ы Кырджалийы хайады разамонæг дæр. Ис ын бинонтæ, хъомыл кæны иу чызг. == Æддаг æрмæг == Хасан Азисы официалон сайт Архивгонд æрцыдис 24 ноябры 2009 азы. (болг.)",os,Политикæ (Sous-catégorie),,https://os.wikipedia.org/?curid=17103,82,17103.0,['ru'],False,Политикæ,Sous-catégorie
,Борис III,"Борис III уыд Болгарийы паддзах 1918-æм азы 3 октябрæй 1943-æм азы 28 августы онг. Паддзах Фердинанд I-æмы фырт æмæ паддзах Симеон II-æмы фыд. Борисы фыд Фердинанд I паддзахы бынатæй ацыд, Болгари Фыццаг дунеон хæсты куы фембылды, уый фæстæ - ома Борис йæ фыды амæлæты агъоммæ сси паддзах. Паддзах Борис райгуырд 1894-æм азы 30 январы, йе ’ххæст ном у Борис Клемент Роберт Мария Пий Станислав Сакскобургготски. Йæ католикон аргъуыды фыд уыд Ромы папæ Лев XIII, йæ растуырнæг аргъуыды фыд та - Уæрæсейы император Николай II. Борис III сси нырыккон Болгарийы (Болгары æртыккаг паддзахады) фыццаг растуырнæг паддзах. 1934-æм азы 19 майы æфсæддон фæфæлдæхты фæрцы паддзах Борис сси Болгарийы иунæгон хицауиуæггæнæг. Райдианæй паддзах нæ къуылымпы кодта, йæ министртæ Гитлеры министртимæ хæстæгдæр кæнын куы байдыдтой, уæд. 1940-æм азы Болгарийæн бахауд Румынийы Добруджæйы иу хай, 1941-æм азы та - 1919-æм азы Болгари кæй фесæфта, уыцы историон Македонийы хай (уыимæ Эгейы денджызмæ бацæуæн дæр). Болгари гитлерон Германы сателлит кæд уыди, уæддæр паддзах Борисæн йæ къухы бафтыд Советон Цæдисæн хæст нæ расидын, скæсæйнаг фронтмæ йе ’фсад не ’рвитын, стæй болгайраг дзуттæгты 50 мины мæлæтæй фервæзын кæнын. Паддзах амард 1943-æм азы æнæнхъæлæджы, Гитлеримæ йын цы фембæлд уыди, уый цалдæр боны фæстæ. Йæ бынатмæ уæд бацыд йæ 6-аздзыд фырт Симеон II.",os,Политикæ (Sous-catégorie),,https://os.wikipedia.org/?curid=11651,205,11651.0,['ru'],False,Политикæ,Sous-catégorie
,"Чолакова, Христинæ","Христинæ Чолакова (райг. 1971 азы 17 декабры Карнобаты) уыд Болгарийы Сливены облæсты сæргълæууæг (болг. областен управител) 2004-æм азæй 2009-æм азы онг. Каст фæци юридикон факультет, дæсниад «Барад». Кусын райдыдта Сливены облæсты тæрхондæтты. 2001 азæй фæстæмæ снысан æй кодтой облæсты сæргълæууæджы хæдивæгæй. 2004 азы сæргълæууæджы хæстæ æххæст кодта, 2004 азы 20 майы сси облæсты сæргълæууæг официалон æгъдауæй. 2009-æм азы 19 августы обæсты ног сæргълæууæг сси Марин Каврыков (р. 1953-æм азы). Чолакова политик ма куы уыди, ахуыр кодта Грекъ, Герман æмæ Францы. Моймæдзыд у, хъомыл кæны дыууæ сывæллоны.",os,Политикæ (Sous-catégorie),,https://os.wikipedia.org/?curid=11206,86,11206.0,['ru'],False,Политикæ,Sous-catégorie
,"Димитров, Георгий Михаилы фырт","Георгий Димитров (болг. Георги Димитров Михайлов; райгуырдис 1882-æм азы 18 июны, Болгарийы Перничы облæсты хъæу Ковачевци - амардис 1949-æм азы 2 июлы, Мæскуымæ ’ввæхс Барвихæ) - зындгонд болгайраг политик, коммунист. Коммунистон Болгарийы уый уыд Ленинау аргъуыцаг. Йæ амæлæты фæстæ йæ марды буар бавæрдтой, сæрмагондæй уымæн кæй сарæзтой, уыцы мавзолейы. Æрмгусæджы фырт, 12-аздзыдæй скуыста типографийы (1894). 1901-æм азы сси мыхуыргæнджыты профцæдисы нымæрдар, 1902-æм азæй уыд Болгайраг кусджыты социал-демократон партийы уæнг, 1903-æм азæй - йæ большевикон хайы. 1913-1923 уыд болгайраг парламенты депутат. 1923 азы Болгарийы уый уыд Сентябры æдгæрзтæ растады разамонджыты ’хсæн. Растад куы нæ фæрæстмæ, уæд афтыд фæсарæнмæ, Болгарийы та йын фæсаууонмæ рахастæуыд амарыны тæрхон. 1933-æм азы Германы Димитровы фæзылын кодтой Рейхстаджы бæстыхайыл арт бандзарынæй. Уыциу аз йæ къухы бафтыд йæхи сраст кæнын, уый фæстæ та ацыдис Советон Цæдисмæ. 1937-45 азты - Советон Цæдисы Сæйраг Советы депутат. Хæст куы фæцис, уæд раздæхт йæ бæстæмæ. 1946-æм азы ссис Министрты советы сæрдар æмæ йæ амæлæтмæ разамынд лæвæрдта бæстæйæн. Бæстæйы хицау куы уыдис, уæд кодта Советон Цæдисмæ хæстæг уæвыны политикæ. Уыимæ ма уыдис тынг æнувыд, хуссар-славяйнаг адæмты федераци скæныны (ома Югослави æмæ Болгари баиу кæныны) идейæйыл. 1990-æм азы Димитровы мард рахастой мавзолейæй æмæ йæ баныгæдтой. 1992-æм азы та Софияйы æхсæнадон совет бауынаффæ кодта, цæмæй Димитровы мавзолей хæлд æрцæуа - уый, дам, сахары архитектурæйæн æцæгæлон у, æмæ уый тыххæй. Димитровы ном хæссынц æртæ бæстæйы æртæ сахары: Болгарийы Димитровград (ног сахар у), Сербийы Димитровград (кæддæры Цариброд) æмæ Уæрæсейы Димитровград Ульяновсчы облæсты (кæддæры Мелекесс). Дзæуджыхъæуы, республикæйы хицауады бæстыхайы фæстæ, 2010-æм азы ноябры онг лæууыдис Димитровы кадæн монумент - болгайраг сахар Кырджалийы лæвар; ис Димитровы номæн уынг дæр. == Литературæ == Димитров Г. Перед фашистским судом. - М.: Партиздат, 1936. - 192 с. Димитров Г. Избранные произведения : в 2-х т. (1967-1968). Т. 1: (1906-1937 гг.). - София: Изд-во лит. на иностр. яз., 1967. - 814 с.: портр. Т. 2: (1939-1949 гг.). - София: Изд-во лит. на иностр. яз., 1968. - 873 с.: портр. Димитров Г. М. Лейпцигский процесс: Речи, письма и документы / Под ред. и с предисл. Б. Н. Пономарева. - М.: Госполитиздат, 1961. - 532 с.: ил., портр. Кореньков А. Георгий Димитров / Кореньков А. - М.: Госполитиздат, 1962. - 93 с. Курелла А. Димитров против Геринга: По материалам Г. Димитрова о Лейпцигском процессе 1933 г. / Пер. с нем. Г. Я. Рудого. - М.: Прогресс, 1966. - 325 с. Болдырев С. Н. Трижды приговоренный...: Повесть о Георгии Димитрове. - М.: Политиздат, 1968. (Пламенные революционеры) - 414 с, ил. Хаджиниколов В. Георгий Димитров и советская общественность. 1934-1945 / Сокр. пер. с болг. А. Н. Киршевской и А. М. Коренькова. Под ред. В. П. Груздевой. - М.: Прогресс, 1975. - 296 с.: Фотогр. Воспоминания о Георгии Димитрове / Сост. В. Н. Гребенников. - М.: Политиздат, 1982. - 350 с.: ил. Камен Калчев Димитров. Жизнь замечательных людей, Молодая гвардия, 1962 г.",os,Политикæ (Sous-catégorie),,https://os.wikipedia.org/?curid=10976,467,10976.0,['ru'],False,Политикæ,Sous-catégorie
,Имам Шамил,"Шамил (сол. Шамил имам, 1797-1871) уыдис Цæгат-Скæсæны Кавказы хохæгты разамонæг, 1834-æм азы йын уыдис имамы титул. Уый баиу кодта Ныгуылæн Дагъистан æмæ Цæцæны (фæстæдæр Черкес дæр), сарæзта теократион паддзахад Имамат. Йæ уацары онг, Уæрæсейы æфсады Гунибы бабырсты дæргъы, тох кодта Уæрæсейы колониалон политикæйы ныхмæ. Уацары куы бахаудис, уæд æй æрцæрын кодтой Калугæмæ, стæй Киевмæ. Йæ царды фæстаг азты скодта хадз Меккæмæ æмæ уым амардис. Ныгæд дæр уым æрцыдис. == Æрвитæнтæ == Ш. Исаев: Имам Шамилы хæдзарвæндаджы тыххæй. //Журнал «Кавказоведение», No 2, 2002-æм аз (уырыс). Архивгонд æрцыдис 23 августы 2007 азы. Шамилы æфсады (муртазикаты) хорзæхнысæнттæ (уырыс.)",os,Политикæ (Sous-catégorie),,https://os.wikipedia.org/?curid=13063,98,13063.0,['ru'],False,Политикæ,Sous-catégorie
,"Муссолини, Бенито","Бенито Амилькаре Андреа Муссолини (итал. Benito Amilcare Andrea Mussolini; 1883-æм азы 29 июлы - 1945-æм азы 28 апрелы) - италиаг политикон архайæг, литератор, фашистон партийы фæтæг («дуче»), диктатор, Италийы разамонæг (премьер-министр 1922-1943). Империйы Фыццаг маршал (1938-æм азы 30 мартъийы). Термин «фашизм» чи æрхъуыды кодта, уыцы лæг. Бенито Муссолинийы фырт Романойы чызг Алессандрæ Муссолини (1962-æм азы гуырд) у нырыккон италиаг политик, ссис зындгонд йæ дæрзæг комментариты фæрцы. Зæгъæм, 2007-æм азы ноябры уый загъта æппæт румынæгтæ фыдгæнджытæ сты, зæгъгæ.",os,Политикæ (Sous-catégorie),,https://os.wikipedia.org/?curid=14625,80,14625.0,['ru'],False,Политикæ,Sous-catégorie
,Болгарийы политикон партитæ,"== Болгарийы политикон партитæ == Българска социалистическа партия ---> ru:Болгарская социалистическая партия (БСП) -» Болгайраг социалистон парти Атака (партия) ---> ru:Атака (партия) (АТАКА) -» Атакæ (парти) Българска комунистическа партия ---> ru:Болгарская комунистическая партия (БКП) -» Болгайраг коммунистон парти Граждани за европейско развитие на България ---> ru:Граждане за европейское развитие Болгарии (ГЕРБ) -» Æмбæстæгтæ Болгарийы европæйаг рапарахат кæнынмæ Национално движение Симеон Втори ---> ru:Национальное движение «Симеон Второй» (НДСВ) -» Националон змæлд «Симеон Дыккаг» Български земеделски народен съюз ---> ru:Болгарский земедельческий народный союз (БЗНС) -» Зæхкусæг адæмы болгайраг цæдис Българска социалдемокрация ---> ru:Болгарская социал-демократия (БСД) -» Болгайраг социал-демократи Движение за права и свободи ---> ru:Движение за права и свободы (ДПС) -» Бартæ æмæ сæрибартыл змæлд Демократи за силна България ---> ru:Демократы за сильную Болгарию (ДСБ) -» Демократтæ тыхджын Болгаримæ Земеделски народен съюз ---> ru:Земледельческий народный союз (ЗНС) -» Зæхкусæг адæмы цæдис Съюз на демократичните сили ---> ru:Союз демократических сил (СДС) -» Демократон тыхты цæдис Съюз на свободните демократи ---> ru:Союз свободной демократии (ССД) -» Сæрибар демократты цæдис ВМРО - Българско национално движение ---> ru:ВМРО - Болгарское национальное движение (ВМРО-БНД) -» ВМРО - Болгайраг националон змæлд ПК Екогласност ---> ru:Политический клуб «Экогласность» (ПК Екогласност) -» Политикон клуб «Екогласност» Демократическа партия ---> ru:Демократическая партия (Болгария) (ДП) -» Демократон парти (Болгари) Евророма ---> ru:Евророма (Евро-Рома) -» Евроромæ Земеделски съюз Александър Стамболийски ---> ru:Земледельческий союз Александра Стамболийского (ЗСАС) -» Александыр Стамболийскийы зæхкусджыты цæдис Движение Гергьовден ---> ru:Движение «Георгиев день» (Гергьовден) Обединен блок на труда ---> ru:Объединённый блок труда (ОБТ) -» Фæллойы иугонд блок Движение за социален хуманизъм ---> ru:Движение за социальный гуманизм (ДСХ) -» Социалон гумманизмыл змæлд Политическо Движение Социалдемократи ---> ru:Политическое движение социал-демократов (ПДСД) -» Социал-демократты политикон змæлд Новото време ---> ru:Новое время (Болгария) (НВ) -» Ног дуг (Болгари) Българска работническа социалдемократическа партия ---> ru:Болгарская рабочая социал-демократическая партия (БСДП) -» Болгайраг кусджыты социал-демократон парти Федерация Активно Гражданско Общество ---> ru:Федерация Активного Гражданского Общества (ФАГО) -» Федераци «Активон граждайнаг æхсæнад» Граждански съюз за нова България ---> ru:Гражданский союз за новую Болгарию (ГСНБ) -» Æмбæстæгты цæдис ног Болгаримæ Камара на експертите ---> ru:Дом экспертов (КЕ) -» Экспертты хæдзар (Болгари) Ред, законност и справедливост ---> ru:Порядок, законность справедливость (РЗС) -» Уаг, закъонад æмæ рæстдзинад Национално движение за права и свободи ---> ru:Национальное движение за права и свободы (НДПС) -» Бартæ æмæ сæрибартыл националон змæлд",os,Политикæ (Sous-catégorie),,https://os.wikipedia.org/?curid=10947,376,10947.0,['ru'],False,Политикæ,Sous-catégorie
,Гæздæнты авд æфсымæры,"Гæздæнты авд æфсымæры (уырыс. Семь братьев Газдановых) уыдысты Фыдыбæстæйы Стыр хæсты тохгæнджытæ. Авд æфсымæры дæр, Сырх æфсады рæнхъыты хæцгæйæ, хæсты быдыры фæмардысты. Ирыстоны сын стыр кад кæнынц. Сæ нæмттæ уыдысты: Мæхæмæт, Дзæрæхмæт, Хадзысмел, Махарбег, Созырыхъо, Шамил æмæ Хасанбег. == Мысæн == Сæ райгуырæн Быдыры Дзуарыхъæуы, Дзæуджыхъæуæй Алагирмæ фæндаджы цур, Гæздæнты æфсымæрты номарынæн амад ис монумент. Монументы ис авд æфсымæры, уæлæрвтæм тæхгæ хърихъуппытæй æвдыст, æмæ, йæ рæбыны, сæ саударæг мад. Цыртдзæвæн амад у Расул Гамзатовы «Хърихъуппытæ» æмдзæвгæмæ гæсгæ. Дзуарыхъæуы сæйраг уынг æмæ æфсымæртæ цы скъолайы ахуыр кодтой, уыдон хæссынц Гæздæнты Авд æфсымæры ном, Гæздæнты æфсымæрты уынг ис Дзæуджыхъæуы дæр. Се скъолайы ма ис мысæн уат авд цухъхъаимæ. == Æддаг æрмæг == Ирæттæ - Авд Гæздæнты æфсымæры (уырыс.)",os,Зындгонд_адæм (Sous-catégorie),,https://os.wikipedia.org/?curid=34455,116,34455.0,['ru'],False,Зындгонд_адæм,Sous-catégorie
,Байаты Гаппо,"Байаты Гаппо (райгуырдис 1869 кæнæ 1870-æм азы Ольгинскæйы - амардис 1939-æм азы Берлины) уыд Ирыстоны æхсæнæдон æмæ культурон архайæг, адвокат æмæ чиновник, рухстауæг, фыссæг æмæ тæлмацгæнæг. 1911-æм азæй 1920-æм азы онг куыста Дзæуджыхъæуы сæргълæууæгæй. Революцийы фæстæ ацыдис Тбилисмæ, стæй 1921-æм азы Германмæ. Берлины ма уагъта иронау чингуытæ, амыдта ирон æвзаг Берлины университеты студенттæн. Байаты Гаппойы ном хæссы Дзæуджыхъæуы уынгтæй иу. == Æддаг æрмæг == Ossetia.ru: Байаты Гаппойы тыххæй (уырыс.)",os,Зындгонд_адæм (Sous-catégorie),,https://os.wikipedia.org/?curid=6033,69,6033.0,['ru'],False,Зындгонд_адæм,Sous-catégorie
,"Гутенберг, Иоганн","Иоганн Гуттенберг (нем. Johannes Gensfleisch zur Laden zum Gutenberg; райгуырдис 1390-æм азты - амардис 1468-æм азы 3 февралы), уыдис немыцаг типограф. Зындгонд сси йæ мыхуыр кæныны куысты тыххæй 1450-æм азты, æмæ нымад у, типографи чи æрхъуыды кодта, уыцы адæймагыл. Гутенберг райгуырдис Майнцы, сæудæджеры хæдзары. Хуымæтæг адæймаджы цард кодта, æмæ уый тыххæй, уыцы рæстæджы æндæр бирæ адæймæгтау, йæ царды тыххæй бирæ зонындзинæдтæ ссарæн нæй, æмæ хорз цардафыст уымæн нæй. Гутенберг æрхъуыды кодта металлон æмтад мыхуыр кæнынæн; мыхуыры ахорæн; наборы дамгъæтæ сфидар кæныны амал; æмæ ног мыхуыры тæрх. Ивгæ наборы идейæ ног нæ уыдис - Гутенберджы размæ уымæй пайда кодтой Китайы, кæс Мыхуыркæнынад. Набор куы нæма фæзынди, адæм кодтой алы хицæн фарс згъæр кæнæ хъæдæрмæгæй. Набор куы фæзындис, фарс наборгæнджытæ аразын байдыдтой хицæн дамгъæтæй. Уый фæрцы мыхуыркæнынад сси тагъддæр æмæ асламдæр. Уымæй та æрцыдис «информацион срæмыгъд» - цыбыр рæстæгмæ адæм байдыдтой алыхуызон темæтыл чингуытæ уадзын. Гутенберг хорз амалиуæгдар нæ разындис, йæ типографи йын байста йæ партнёр Иоганн Фуст. == Литературæ == Проскуряков В. М. Иоганн Гутенберг. - М.: Журнально-газетное объединение. - 140 с. - (Жизнь замечательных людей: серия биографий; вып. 19). - 40 000 экз. Варбанец Н. В. Йоханн Гутенберг и начало книгопечатания в Европе: Опыт нового прочтения материала. - М.: Книга. - 304 с. - 10 000 экз. Немировский Е. Л. Иоганн Гутенберг (около 1399-1468). - М.: Наука. - 320 с. - (Научно-биографическая серия). - 5200 экз. - ISBN 5-02-012646-2. Капр А. Иоганн Гутенберг. Личность в истории. - СПб.: Вита Нова, 2010. - 546 с. - ISBN 978-5-93898-306-9. - Серия: Жизнеописания.",os,Зындгонд_адæм (Sous-catégorie),,https://os.wikipedia.org/?curid=46970,253,46970.0,['ru'],False,Зындгонд_адæм,Sous-catégorie
,Чжэн Хэ,"Чжэн Хэ (кит. трад. 鄭和, хуымæтæг 郑和, пиньинь: Zhèng Hé; 1371 - 1435) - китайаг денджызы цæуæг æмæ дипломат. Скодта авд денджызон балцы (1405-1407, 1407-1409, 1409-1411, 1413-1415, 1417-1419, 1421-1422 æмæ 1431-1433 æзты). XV æнусы райдайæны сахар Нанкинæй хурныгуылæнмæ араст науты уæды заманы æппæтæй егъаудæр армадæ, йæ сæргъы адмирал Чжэн Хэ. Йæ бæрны уыди 300 науы 28 мин матросимæ - ахæм флот уымæй фæстæмæ фондз фондзыссæдз азы дæргъы иу паддзахадмæ дæр нал уыд. Наутæ куыд арæзтой Китайы, уый дæр стыр диссагæн баззад æнусты дæргъы, иннæ бæстæты ахæм наутæ аразын 350 азы фæстæ базыдтой. Чжэн Хэйы наутæй иутæн сæ дæргь уыдис æнæхъæн 100 метры, сæ фæтæн та 50-мæ æввахс уыдысты бирæуæладзыгон, алæмæты рæсугъд фæлгонцгонд каютæтимæ. 1492 азы Колумб цы æртæ науыл фæраст, уыдонæн се стырдæры дæргь хæццæ кодта æрмæст 30 метрмæ. Чжэн Хэ бахæццæ Африкæмæ, алы диссæгтæ дзы æрбаласта, уыимæ жирафтæ дæр. Куыд вæййы алы хатт дæр, афтæ та уымæ дæр хæлæггæнджытæ разынд æмæ йæ императоры цæсты бафтыдтой. Цытæ федтой, цытæ бавзæрстой, кæуылты æмæ куыд ленк кæнын æмбæлы дард бæстæтæм - æппæт уыцы фыстытæ йын басыгьтой. Диссаг рауади Китайы хъуыддаг: Чжэн Хэйыл фæуæлахиз сты цыбырзонд ахуыргæндтæ. Мах, дам, æндæр бæстæты ницы хъуыддаг ис, зæгъгæ, сæ радыдæй император нал уагъта фурдты сæрты æндæр бæстæтæм ленк кæнын, ног наутæ аразын, чи сæм уыд, уыдон та сæхæдæг дæрæн ныккодтой. 3500 науæй флот байсæфт тæссармæ зондыл хæст ахуыргæндты азарæй, æмæ Китай бирæ æнусты дæргъы дунейы царды хъæрæй иппæрдæй баззад. Уыйхыгъд размæ рацыдысты Европæ, стæй та Америкæ.",os,Зындгонд_адæм (Sous-catégorie),,https://os.wikipedia.org/?curid=4571,243,4571.0,['ru'],False,Зындгонд_адæм,Sous-catégorie
,"Дюмезиль, Жорж","Жорж Дюмезиль (фр. Georges Dumézil; райгуырдис 1898 азы 4 мартъийы - амардис 1986 азы 11 октябры) уыдис францаг мифолог æмæ лингвист. == Цардафыст == Дюмезиль ахуыр кодта Уæлдæр нормалон скъолайы Парижы. Йæ зондахастыл бандæвта Антуан Мейейы зонадон хъуыдытæ. Йæ диссертацийы Жорж бацархайдта равдисын, æнæмæлæт чи дæтты, уыцы бердзенаг амбрози æмæ индиаг амритæ равзæрдысты праиндоевропæйаг уидагæй. Йæ ахæм хъуыдытæм академион æхсæнад фауæг ахаст кæй бадардтой, уый тыххæй Дюмезиль 1925 азы ацыдис кусын Стамбулы университеты ахуыргæнæгæй. Уым Жорж сцымыдис ис кавказаг æвзæгтæм, райдыдта ахуыр кæнын убыхаг æвзаг. Уыцы хъуыддаджы йын æххуыс кодтой, XIX æнусы Туркмæ алидзджыты байзæддæгтæй ма убыхагау цы стæм адæймæгтæ дзырдтой, уыдон. Ноджы ма Дюмезиль иртæста ирон адæмы эпос, æмæ уым ссардта диссаг параллельтæ кельтаг таурæгътимæ. 1978-æм азы Дюмезилы равзæрстæуыд Францы академийы уæнгæй. 1984-æм азы ахуыргонды схорзæхджын кодтой Чино дель Дукайы премийæ. == Æртæ функцийы теории == Дюмезиль æмæ йе скъолайы минæвæрттæ куыд зæгъынц, афтæмæй рагон индоевропæйаг æхсæнад арæзт уыдис æртæфункцион фæлтæрæй: зонды куыстгæнджытæй (дзуарылæгтæ, тæрхоны лæгтæ, арфæтæгæнджытæ, хингæнджытæ æмæ афтæ дарддæр), тыхы куыстгæнджытæй (хæстон адæм æмæ æфсæддон разамонджытæ), æмæ хæдзарадон кусджытæй (зæхкусджытæ, фосдарджытæ æмæ афтæ дарддæр). Ирон адæм дæр индоевропæйæгты иу хай сты, æмæ уымæ гæсгæ ацы фæд ахуыргонд уыдта нарты кадджыты: ам æхсæнадон фæлтæртæ ралæууыдысты мыггæгты хуызы - Алæгатæ, Æхсæртæггатæ æмæ Борæтæ. Дюмезилы хъуыдымæ гæсгæ, рагон индоевропæйæгтæм зæдтæ æмæ дауджыты дуне арæзт уыдис æнгæс модельмæ гæсгæ. Цæвиттон, рагон ромæгтæн сæ сæйраг хуыцæуттæй Юпитер, Марс æмæ Квирин æххæст кодтой уыцы æртæ функцийæ фæйнæ иуы, ома Юпитер - фыццаг (зонды) функци, Марс- дыккаг (ома тыхы) функци, æмæ Квирин та - æртыккаг. Рагон индийæгтæм - Митрæ (кæнæ Варунæ), Индрæ æмæ дыууæ Насатьяйы, рагон славяйнæгтæм - Свантовит, Перун æмæ Велес æмæ афтæ дарддæр. == Куыстытæ == Дюмезиль у 40 чиныгæй фылдæры автор. Уыдонæй сæ ахсджиагдæртæ уырыссаг æвзагмæ тæлмацгонд нæм сты. === Уырыссаг рауæгъдтытæ === Осетинский эпос и мифология (Серия «Исследования по фольклору и мифологии Востока»). - М.: Наука, 1976. - 276 с. Верховные боги индоевропейцев (Серия «Исследования по фольклору и мифологии Востока»). - М.: Наука, 1986. - 234 с. Скифы и нарты / Сокр. пер. с фр. А. З. Алмазовой. - М.: Наука. 1990. - 231 с. Дюмезиль Ж. Доклады Сочинского отдела географического общества СССР. Выпуск I. - Л., 1968; вып. II, Л., 1971. == Ахуыргонд мысынæн == Жорж Дюмезилы ном хæссы 45-æм гимназ Дзæуджыхъæуы. == Литературæ == В. И. Абаев. Жорж Дюмезиль // Ж. Дюмезиль. Скифы и нарты. Москва: Наука, 1990, с. 224-228.",os,Зындгонд_адæм (Sous-catégorie),,https://os.wikipedia.org/?curid=19064,395,19064.0,['ru'],False,Зындгонд_адæм,Sous-catégorie
,Гаджиты Георги,"Гаджиты Барисы фырт Георги (райгуырдис 1932-æм азы Кировыхъæуы - амардис 1998-æм азы) у ирон поэт. == Цардафыст == Гаджиты Георги райгуырди Цæгат Ирыстоны Кировыхъæуы. Бакасти сæ хъæуы астæуккаг скъолайы, стæй та Мæскуыйы М. Горькийы номыл литературон институты. Дзæуджыхъæумæ куы сыздæхт, уæд ахуыр кодта Цæгат Ирыстоны зонадон-иртасæг институты аспирантурæйы. Куыста журнал «Мах дуджы» редакцийы, Цæгат Ирыстоны музыкалон-драмон театры литературон хайады сæргълæууæгæй, Фысджыты цæдисы консультантæй æмæ бæрнон секретарæй. Георгийы æмдзæвгæты фыццаг чиныг «Æхсæрдзæн» мыхуыры рацыди 1956 азы. Æмдзæвгæтæй уæлдай ма фыста пьесæтæ æмæ литературон-критикон уацтæ. Йæ поэтикон уацмысты æххæстдæр æмбырдгонд «Гутон æмæ стъалытæ» йын рауагъта чиныгуадзæн «Ир» 1982 азы.",os,Зындгонд_адæм (Sous-catégorie),,https://os.wikipedia.org/?curid=65630,100,65630.0,['ru'],False,Зындгонд_адæм,Sous-catégorie
,Къадзаты Станислав,"Къадзаты Соброны фырт Станислав (райгуырди 1955-æм азы Кировыхъæуы) у ирон поэт. == Цардафыст == Астæуккаг скъола каст фæуыны фæстæ ахуыр кодта Цæгат Ирыстоны паддзахадон университеты. Каст дзы фæцис æртæ курсы, стæи аивта Мæскуыйы паддзахадон университеты журналистикæйы факультетмæ. Ахуыр фæци 1979 азы æмæ кусын райдыдта Цæгат Ирыстоны радиойы. 1989-1993 азты уыди журнал «Ногдзау»-ы бæрнон секретарь. Уый фæстæ ногæй рацыди Цæгат Ирыстоны радиомæ. Рауагъта æртæ поэтикон чиныджы «Уидæгты рухс» (чиныгуадзæн «Ир», 1990), «Ирдгæ» (чиныгуадзæн «Ир», 2001), «Урс къæсæр» (чиныгуадзæн «Ир», 2006).",os,Зындгонд_адæм (Sous-catégorie),,https://os.wikipedia.org/?curid=65152,82,65152.0,['ru'],False,Зындгонд_адæм,Sous-catégorie
,Фетх Али-сах,"Фатх Али сах (1772-æм азы 25 сентябры - 1834-æм азы 24 октябры) уыд Хъаджарты династийы дыккаг Ираны сах. Сахы бынатмæ бацыд йæ фыдыфсымæр Агъа Мухаммад ханы мæлæты фæстæ 1797 азы. Йæ æлдариуæджы рæстæг Иранмæ æрбабырстой колониалон империтæ: Франц, Стыр Британи æмæ Уæрæсе. Фатх Али сахæн ахæм хъару нæ разынди, уыдонæн ныхмæлæууыд скæнынæн, афтæмæй йæ бахъуыди цалдæр æнæпайда бадзырдыл йæ къух æрæвæрын (уыдоны ’хсæн Гуырдзыстоны тыххæй бадзырд). Фатх Али сах тынг уарзта аивад æмæ йæ разтыл зылдта. Йæ æлдариуæджы рæстæг Ираны аивады уыд сæндидзæны дуг (Базгашт хуыины). Фатх Али сахæн уыди 158 усы, уыдонæй та 260 сывæллоны. Уымæй йæ династийæн æцæг бындур сæвардта. == Æддаг æрмæг == Сахы сурæт (англ.)",os,Зындгонд_адæм (Sous-catégorie),,https://os.wikipedia.org/?curid=529,109,529.0,['ru'],False,Зындгонд_адæм,Sous-catégorie
,Хъаджарты династи,"Хъаджарты династи - сахты династи Ираны, æлдариуæг кодтой 1796-1925 азты. Равзардысты Занд династийы фæстæ. Уыцы династийы сахтæн сæ номхыгъд Агъа Мухаммад хан (1796-1797) Фатх Али сах (1797-1834) Мохаммад сах (1834-1848) Нассер-аль-Дин сах (1848-1896) Моззафар-аль-Дин сах (1896-1907) Мохаммад Али сах (1907-1909) Ахмад сах (1909-1925) == Кæсут ма == Перс Ираны истори == Æддаг æрмæг == Уæрæсе æмæ Ираны ’хсæн æххæстдзинæдтæ Хъаджар династийы рæстæг Архивгонд æрцыдис 29 сентябры 2007 азы. (уырыс.)",os,Зындгонд_адæм (Sous-catégorie),,https://os.wikipedia.org/?curid=526,69,526.0,['ru'],False,Зындгонд_адæм,Sous-catégorie
,Агъа Мухаммад хан,"Агъа Мухаммад хан (1742-1797) уыд Ираны сахтæ Хъаджарты династийы бындурæвæрæг, тюркаг хъаджар адæмы сæргълæууæг (адæмы номæй равзæрд династийы ном). Фондз азы йыл куы цыд, уæд æрдызт фæци йæ мыггаджы знæгтæй. Сах куы сси, уæд йæхи тынг карз æлдарæй равдыста. Кæд ын æнтыстытæ дæр уыд (Ираны æлдариуæг фæфидар кодта Фæскавказ æмæ æндæр рæтты), уæддæр æй амардтой - сахæй иу азы дæргъы фылдæр нæ уыд. Агъа Мухаммады фæстæ Ираны сах сси йæ хæрæфырт Фатх Али сах. Агъа Мухаммад скодта Тæхран Ираны сæйраг сахар, уый агъоммæ уыдис хуымæтæджы хъæу.",os,Зындгонд_адæм (Sous-catégorie),,https://os.wikipedia.org/?curid=527,89,527.0,['ru'],False,Зындгонд_адæм,Sous-catégorie
,Плиты Иссæ,"Плиты Алыксандыры фырт Иссæ (1903-æм азы 12 (25) ноябры, Зæронд Бæтæхъойыхъæу - 1979 азы 6 февралы) уыдис советон инæлар. Дыууæ хатты ссис Советон Цæдисы хъæбатыр æмæ Манголы Адæмон Республикæйы хъæбатыр дæр. У ирон кадджындæр хæстонтæй иу. Æфсады службæ кодта 1922 азæй. Плиты Иссæ йæ хъæбатырдзинады тыххæй бирæ хæрзиуджытæй хорзæхгонд æрцыдис. Се ’хсæн Ленины æхсæз ордены, Сырх Тырысайы æртæ ордены, Суворовы фыццаг къæпхæны дыууæ ордены, Кутузовы фыццаг къæпхæны орден. 1985-æм азы Дзæуджыхъæуы байгом ис йæ хæдзар-музей. == Цардафыст == Иссæ райгуырд 1903 азы 25 ноябры Бæтæхъойыхъæуы зæхкусæджы хæдзары. Йæ фыд Алыксандр, ацæргæ лæг уæвгæйæ, исты бакусыны охыл ацыд Канадæмæ æмæ уым 1908-1912 азты фæкуыста шахтæты. Цыдæр æхцатæ сæрвыста йæ мадæн. 1918 азы уалдзæджы Иссæ каст фæцис Дзæуджыхъæуы реалон училище. 1922 азы 1 мартъийы Иссæ бацыд Кавказаг Сæрмагонд æфсады къордмæ. Уым йæхи хъæппæрисджынæй кæй равдыста, уымæ гæсгæ йæ ахуырмæ арвыстой Ленинграды бæхджын æфсады училищемæ. Иттæг хорз бæрæггæнæнтимæ дзы куы бакаст, уæд æй 1926 азы снысан кодтой Краснодары хæххон адæмты бæхджын æфсады скъолайы ахуырдзауты командирæй. 1930 азы дарддæр йæ ахуыр ахæццæ кодта Фрунзейы номыл æфсæддон Академийы. Академийы фæстæ Иссæ нысангонд æрцыд Киевы æфсæддон зылды 2-аг бæхджын корпусы 5-æм дивизийы оперативон къорды хицауæй. 1936 азы йæ арвыстой Манголимæ. Улан-Баторы цæттæ кодта афицерты кадртæ. Бæстæйы разамынд Иссæйы схорзæхджын кодта Сæууон стъалыйы орденæй. 1939 азы булкъон Плиты И.А. снысан кодтой 6-æм бæхджын дивизийы 32-æм полчъы командирæй. Йæ полкъимæ архайдта Ныгуылæн Белоруссийы хæстон стæры, йæхи дзы равдыста дæсны разамонæгæй, æмæ йæ айстой Генералон штабы æфсæддон Академимæ. == Æддаг æрмæг == ПТРК «Алани» Абон Плиты Иссæйыл сæххæст уыдаид 107 азы(æнæбаххæсгæ æрвитæн)",os,Зындгонд_адæм (Sous-catégorie),,https://os.wikipedia.org/?curid=8455,256,8455.0,['ru'],False,Зындгонд_адæм,Sous-catégorie
,Ходы Камал,"Ходы Хазбийы фырт Камал (райгуырдис 1941-æм азы 26 январы Зæронд Бæтæхъойыхъæуы - амардис 2021-æм азы 24 июны) у зындгонд ирон поэт, тæлмацгæнæг, литературон критик, Цæгат Ирыстон - Аланийы Фысджыты Цæдисы сæрдар (1990 азæй). Камал у Цæгат Ирыстоны гимны автор. 1970 азы каст фæци Мæскуыйы Горькийы номыл литературон институт. Фыста районты газеттæм, куыста Цæгат Ирыстоны телеуынынады, дæс азæй фылдæр разамынд лæвæрдта «Мах дуджы» критикæ æмæ публицистикæйы хайадæн. Чиныгуадзæн «Ир»-ы редакторæй куыста. 1985-1989 азты уыд Цæгат Ирыстоны паддзахадон драмон театры директор. == Æддаг æрмæг == Зындгонд драматург Шоу Бернарды пьесæ «Пигмалион» Ходы Камалы тæлмацгондæй ГТРК Алания // Зæрдæмæ фæндаг. Ходы Камал",os,Зындгонд_адæм (Sous-catégorie),,https://os.wikipedia.org/?curid=4569,99,4569.0,['ru'],False,Зындгонд_адæм,Sous-catégorie
,Фидараты Руслан,"Фидараты Руслан (райгуырдис 1959-æм азы, Зæронд Бæтæхъойыхъæуы) у ирон поэт æмæ нывгæнæг. Руслан райгуырдис Зæронд Бæтæхъойыхъæуы. Бакастис Дзæуджыхъæуы аивæдты училищейы, стæй йæм фæсидтысты æфсадмæ. Ирыстонмæ куы сыздæхтис, уæд куыста нывгæнæгæй. Бирæ хæрзты бацыдис чиныгуадзæн «Ир»-æн, журнал «Ногдзау»-æн. Хъодзаты Æхсар ахæм аргъ кæны Русланы поэтикон фæлварæнтæн: == Уацмыстæ == Арфæ. Æмдзæвгæтæ, Дзæуджыхъæу, 2003; Ныхас. Æмдзæвгæтæ, Дзæуджыхъæу, 2007.",os,Зындгонд_адæм (Sous-catégorie),,https://os.wikipedia.org/?curid=19074,59,19074.0,['ru'],False,Зындгонд_адæм,Sous-catégorie
,Багъæраты Созыр,"Багъæраты Хъуырманы фырт Созыр, дыгур. Багъæрати Созур (райгуырдис 1888-æм азы 18 июны Чырыстонхъæуы - амардис 1928-æм азы 9 июлы) у дыгурон поэт. == Цардафыст == Созыр райгуырди Чырыстонхъæуы хæрз мæгуыр бинонты астæу. 1904-æм азы каст фæци райдайæн скъола æмæ кодта хæдзары куыстытæ. 1908-æм азы йæм фæсидтысты æфсадмæ, фæлæ Созыр йæхи бааууон кодта, æмбæхсти хæхты. Уæдмæ йæ фыд амард, æмæ лæппу йæ бинонты иунæг дарæг кæй уыд, уымæ гæсгæ йæ æфсадмæ нал акодтой. Империалистон хæсты рæстæг æм ногæй фæсидтысты. Созыр бахауд Ирон бæхджын дивизионмæ. Фæци дзы 1916-æм азмæ, стæй ралыгъд æмæ абырæджы цард кодта хъæдты. 1918-æм азы бацыди «Кермен»-ы партимæ, стæй та УК(б)П-мæ. Партизанты къордимæ хæцыд урсгвардионты ныхмæ. Советты дуг куы ралæууыд, уæд зæрдиагæй бавнæлдта æхсæны хъуыддæгтæм Фæлæ йæ йæ хъизæмайраг цард, иудадзыг рахау-бахаутæ рæуджыты низмæ æртардтой æмæ бирæ рæстæг хуыссæнæй нал стади. Иу цыппар азы дæргъы (1921 - 1925) йæ бон ныффыссын дæр ницуал баци. Созыры чиныг «Зæрди дуар» фыццагхатт мыхуыры фæзынди Дзæуджыхъæуы 1926-æм азы. Фæстæдæр æм поэты архивæй хастæуыди ног æмдзæвгæтæ, афтæмæй ма рацыди 1939, 1949, 1978 азты. 1988 азы та йын йæ уацмыстæ рауагътой дыгурон æмæ уырыссаг æвзæгтыл (Орджоникидзе, «Ир»). «Зæрди дуар» тæккæ æххæстдæрæй рухс федта 1991 азы (Дзæуæгигъæу, «Ир») - бацæттæ йæ кодта йæ чызг Зинæ. == Литературæ == Багъæрати Созур. Журнал «Мах дуг», 2003 аз, No9 Писатели советской Осетии. Составители: Ф. Гаглоев, Н. Джусоев - Сталинир, 1957 == Æддаг æрмæг == Ossetians.ru / Багъæраты Созыр (уырыс.)",os,Зындгонд_адæм (Sous-catégorie),,https://os.wikipedia.org/?curid=38995,230,38995.0,['ru'],False,Зындгонд_адæм,Sous-catégorie
,"Юнгер, Эрнст","Эрнст Ю́нгер (нем. Ernst Jünger; 1895-æм азы 29 мартъийы - 1998-æм азы 17 февралы) уыдис немыцаг фыссæг, философ æмæ хæстон. Хæстон теорийы зонадмæ бахаста стыр егъау бавæрд. Эрнст уыди йæ заманы зындгондæр æмæ сæйрагдæр теоретик æмæ немыцаг консерватизмы идеолог. Йæ аивадон æмæ публицистикон уацмысты иу арæх ракалдта нырыккон ӕхсӕнады хъӕнтӕ. Йæ номдзыддæр чиныг у - «Æндон тæрккъæвдаты» (нем. In Stahlgewittern). == Цардафыст == Райгуырдис 1895-æм азы немыцаг сахар Хайдельберджы, интеллигентон бинонты, йæ фыд уыдис æнтысджын бизнемен æмæ химик. 1901-1913-æм азмæ Эрнст ахуыр кодта Ганноверы сæрмагонд скъолайы. 1913-æм азы йæ хæдзарæй алыгъди æмæ баиу ис Францаг фæсарæйнаг легионимæ. Йæ фыд, иуфæстæ, спайда кодта йæ дипломатон бастдзинадæй æмæ йæ уырдыгæй раздæхын кодта. Йæ ’фсымæримæ иумæ архайдтой культурон-рухсадон æмæ туристон æхсæнадон змæлды - «Вандерфогелы».",os,Зындгонд_адæм (Sous-catégorie),,https://os.wikipedia.org/?curid=71695,124,71695.0,['ru'],False,Зындгонд_адæм,Sous-catégorie
,Платон,"Платон (рагон грекъ. Πλάτων, райгуырдис нæ эрæйы агъоммæ 428 кæнæ 427 азы, Афинæты - амардис нæ эрæйы агъоммæ 348 кæнæ 347 азы, уыцы иу ран) у рагон грекъаг философ, Сократы ахуыргæнинаг, Аристотелы ахуыргæнæг. Йæ уацмыстæ æнæхъанæй баззадысты ныры заманы онг, иннæ рагон философты хъауджыдæр. == Литературæ == Грот Н. Я. Очерк философии Платона. - Мæскуы, 1869. Асмус В. Ф. Платон. (Серия «Мыслители прошлого»). - Мæскуы: Мысль. 1969. 247 с. 25000 экз. Лосев А. Ф., Тахо-Годи А. А. Платон. Жизнеописание. (Серия «Люди. Время. Идеи»). - Мæскуы: Дет. лит., 1977. - 223 с. 75000 экз.",os,Зындгонд_адæм (Sous-catégorie),,https://os.wikipedia.org/?curid=41550,96,41550.0,['ru'],False,Зындгонд_адæм,Sous-catégorie
,Диоген,"Синопы Диоген (рагон грекъ. Διογένης ὁ Σινωπεύς) уыди рагон бердзенаг философ. Райгуырди Синопы нæ эрæйы агъоммæ 400 азы, мæлгæ та акодта 323 азы. Йæ фыд куыста къазнайы хæдзары æхцатæ ивæгæй, фæлæ цыдæр цæстфæлдахæн ми кæй бакодта, уымæ гæсгае йæ асырдтой. Диогенæн йæ ахуыргæнæг куы амард, уæд ацыди Коринфмæ. Цæрæнбынат баххуырсыны, кæнæ йæ уазæгуарзон адæмæй искæмæ бацæуыны бæсты ссардта æндæр бынат: зæронд æмæ фæстытæ стыр дурын-быркуы (грекъагау «пифос» - сæн кæнæ хор кæм дардтой, ахæм). Диогены фæндыд, æрдз æй цыдæриддæрхуызонæй сфæлдыста, ахæм уæвын, уымæ гæсгæ йæхи дæр нæ даста. Уыди тынг гуыбыр, æдзухдæр каст йе ’рфгуыты бынæй. Цæугæ-цæуын æнцой кодта, сæр саджил кæмæн уыд, ахæм лæдзæгыл. Уыцы саджилæгыл ауыгъта йæ фæндаггон хызын. Алкæмæ дæр каст æлгъгæнгæ, никæй ницæмæ дардта.",os,Зындгонд_адæм (Sous-catégorie),,https://os.wikipedia.org/?curid=4578,121,4578.0,['ru'],False,Зындгонд_адæм,Sous-catégorie
,Конфуций,"Конфу́ций (кит. 孔子, пиньинь: Kǒngzǐ, палл.: Кун-цзы; цардис нæ эрæйы агъоммæ 551-479 азты) уыдис китайаг философ. Йæ ахуырад тынг бандæвта Китай æмæ æппæт Скæсæны Азийы цивилизацийыл, уый ссис, фæстæдæр конфуциад кæй схуындæуыд, уыцы философион системæйы бындур. Конфуцийы æцæг ном уыдис Кун Цю, фæлæ литературæйы йæ хонынц Кун-цзы, Кун Фу-Цзы (ома «ахуыргæнæг Кун») кæнæ Цзы - «Ахуыргæнæг». Конфуций райгуырдис бонджын 63-аздзыд чиновник æмæ 17-аздзыд чызджы бинонты ’хсæн. Йæ фыд рæхджы амардис, бинонтæ тагъд рæстæджы æрбамæгуыр сты. == Æддаг æрмæг == Конфуцийы амындтыты чиныг «Лунь Юй», фондз уырыссаг тæлмацы Архивгонд æрцыдис 1 июны 2017 азы. (уырыс.)",os,Зындгонд_адæм (Sous-catégorie),,https://os.wikipedia.org/?curid=16766,97,16766.0,['ru'],False,Зындгонд_адæм,Sous-catégorie
,"Киреев, Феликс Сергейы фырт","Киреев Феликс Сергейы фырт (райгуырдис 1972-æм азы 10 июны Дзæуджыхъæуы) у Цæгат Ирыстоны зындгонд историк æмæ журналист, Дзæуджыхъæуы топонимикæйы къамисы уæнг, Дзæуджыхъæу æмæ Аланийы епархийы къæнцылары сæргълæууæг. 1989-æм азы каст фæцис астæуккаг скъола No15. 1990-æм азы бацыдис ЦИПУ-йы историон факультетмæ. 1996-æм азæй куыста стажёр-иртасæгæй Цæгат Ирыстоны гумманитарон æмæ социалон иртасæнты институты. 1997-æм азæй райдыдта йæ уацтæ уадзын газетты. Фыццаг куыста газет «Слово-Ныхас»-ы уацхæссæгæй, стæй редакци кодта газет «Терский казак» (Терчы хъазахъхъ). У Уæрæсейы журналиссты цæдисы уæнг. Бахъахъхъæдта кандидатон диссертаци теркаг хъазахъхъæгты тыххæй. Бацæттæ кодта æртæ зонадон-популярон чиныджы: «Участие терских, кубанских и уральских казаков в наступлении 1916 года» (иннæ автортимæ), «По улицам Владикавказа» æмæ «Герои и подвиги». Æххуыс кæны «Зæронд Дзæуджыхъæу» (Старый Владикавказ), зæгъгæ, уыцы интернет-проектæн. 2017-æм азы хорзæхджынгонд æрцыдис «Ирыстоны кадæн» майданæй.",os,Зындгонд_адæм (Sous-catégorie),,https://os.wikipedia.org/?curid=31438,125,31438.0,['ru'],False,Зындгонд_адæм,Sous-catégorie
,Цыхуырбаты Алан,"Цыхуырбаты Алан (райгуырдис 1976-æм азы 16 ноябры Тбилисы) у журналист, блогер æмæ публицист, куыста Цæгат Ирыстоны телеуынынады дæр (кодта дзы «Худгæ мауал кæнут», зæгъгæ, ахæм алæвæрд). Цæры Дзæуджыхъæуы, 2018-æм азæй разамынд дæтты литературон журнал «Дарьял»-æн. Цыхуырбаты Алан зындгонд куыд музыкант æмæ зарæггæнæг дæр. == Æддаг æрмæг == Цыхуырбаты Аланы YouTube-лæсæн Аланимæ интервью телеуынынады (2018, уырыссагау) Интервью «Спутник Хуссар Ирыстон»-æн (2018, уырыссагау)",os,Зындгонд_адæм (Sous-catégorie),,https://os.wikipedia.org/?curid=49599,64,49599.0,['ru'],False,Зындгонд_адæм,Sous-catégorie
,Хъуысаты Тимур,"Хъуысаты Владимиры фырт Тимур (райгуырдис 1979-æм азы 23 сентябры Беслæны) у уæрæсейаг тележурналист, репортёр, Уæрæсейы Федерацийы журналистты цæдисы уæнг; 2010-æм азы июлæй у ПТРК «Алани»-йы директор. == Цардафыст == 1996-æм азы каст фæцис Дзæуджыхъæуы А.В. Луначарскийы номыл 5-æм гимназ (профилон предмет уыдис англисаг æвзаг), 2001-æм азы та Цæгат Ирыстоны паддзахадон университеты æхсæнадæмон журналистикæйы хайад. 4-æм курсы студент уæвгæйæ, Хъуысайы-фырт ссис, Уæрæсейы Федерацийы президенты стипенди исыны гом конкурсы уæлахиздзау æмæ уый фæрцы 2000-2001-æм ахуырадон азы уыдис Вестминстеры университеты стажёр. Практикон журналистикæйы къабазы Тимур активонæй кусын райдыдта 17-аздзыдæй. 1997-æм азы йæ райстой Паддзахадон информацион агентад «Иринформ»-мæ. Уым Хъуысайы-фырт бацæттæ кодта мин репортажæй фылдæр республикон æмæ федералон телеканалтæн. 2002-æм азы слæууыдис республикæйы хицауады пресс-центры сæргъы, 2004-æм азы цалдæр мæйы дæргъы уыдис Цæгат Ирыстоны президент æмæ хицауады администрацийы информацион-аналитикон управленийы констультант. Уыцы аз æй снысан кодтой ПТРК «Алани»-йы сæрдары хæдивæгæй (информацион программæты директор). 2005-æм азы фæззæджы, Еврокъамисæн Уæрæсейы цы минæварад ис, уым æй фæхуыдтой Евроцæдисмæ стажировкæ кæнынмæ. 2006-æм азы райдыдта кусын телеканал «Russia Today»-йы. Уым слæууыдис Цæгат Кавказы корпункты сæргъы. Æмрæстæджы ма 2007-2008-æм азты уыдис «ЦИПУ-йы ТВ»-йы («ТВ СОГУ») сæргълæууæг æмæ разамынд лæвæрдта ног телеканалы аппаратон-студион комплексы проект кæныныны куыстытæн. 2008-æм азы сыздæхтис ПТРК «Алани»-мæ æмæ дзы райдыдта кусын директоры хæдивæджы бынаты (информацион программæты службæйы хицау). 2010-æм азы июлы Хъуысаты Тимуры снысан кодтой Æппæтуæрæсеон паддзахадон телерадиокомпанийы Цæгат Ирыстоны филиал ПТРК «Алани»-йы директорæй. == Хæрзиуджытæ == Тимурæн ис ÆАÆ «ОРТ»-йы генералон директор Игорь Шабдурасуловы (1999) æмæ ОРТ-йы корхызæджы хайады хицау Александр Веригины (2000) арфæйы фыстæджытæ. 2001-æм азы ссис, Цæгат Ирыстон-Аланийы хицауад æрвылаз кæмæй хорзæхджын кæны, «Фæсивæдон политикæйы рæзтмæ хайбавæрды тыххæй», зæгъгæ, уыцы премийы лауреат (номинаци «Фæсивæды проблемæты равдыст»). Хуссар Ирыстоны президент Кокойты Эдуарды 2008-æм азы 25 декабры Барамындмæ гæсгæ Хъуысайы-фыртæ схорзæхджын кодтой Республикæ Хуссар Ирыстоны Хæлардзинады орденæй. 2010-æм азы февралы йын лæвæрд æрцыдис, «ТЭФИ-Регион 2009», зæгъгæ, уыцы Æппæтуæрæсеон телеуынынадон конкурсы сæрмагонд приз.",os,Зындгонд_адæм (Sous-catégorie),,https://os.wikipedia.org/?curid=27561,297,27561.0,['ru'],False,Зындгонд_адæм,Sous-catégorie
,Сабанты Григорий,"Сабанты Григорий Луарсабы фырт уыд Быдыры фронты 46-æм æфсады хæстон сгарæг, Советон Цæдисы хъæбатыр. Райгуырдис 1910-æм азы 20 апрелы Кедигорайы, ныр Ленингоры районы Хуссар Ирыстоны, зæхкусæг бинонты. Хъæбатыры хуындад райста 1944-æм азы 3 апрелы. Хайад иста бирæ тугкæлæн тохты. Фæсхæст куыста йæ райгуырæн хъæуы, сси колхозы сæрдар. 1962-æм азы ралыгъдис Цхинвалмæ, уым куыста партийы обкомы. Амардис 1968-æм азы 2 апрелы. Сабаны-фырты ном хæссы Цхинвалы уынгтæй иу.",os,Зындгонд_адæм (Sous-catégorie),,https://os.wikipedia.org/?curid=29645,69,29645.0,['ru'],False,Зындгонд_адæм,Sous-catégorie
,Абайты Васо,"Абайты Иваны фырт Васо (райгуырдис 1900-æм азы 15 декабры (2-æм декабры) Къобы - амардис 2001-æм азы 18 мартъийы Мæскуыйы) уыдис зынгæ лингвист, ирон æмæ æндæр ирайнаг æвзæгтæ иртасæг. Йæхæдæг йæ ном фыста Вассо[кæцæй ист у?], иуæй-иу текстты æмбæлы вариант Уасо. == Цардафыст == 1925-æм азы каст фæцис Ленинграды университеты æхсæнадон зонæдты факультет. 1928-æм азы каст фæцис аспирантурæ. 1928-1930 азты куыста Советон Цæдисы зонæдты академийы Кавказы историон-археологион институты. 1930-æм азæй куыста Зонæдты Академийы Æвзагзонынады институты сахар Ленинграды, 1950-æм азæй - Мæскуыйы. 1962-æм азы ссис филологион зонæдты доктор (æнæ диссертаци, «йæ куыстыты иумæйаг уæзæй»), 1969-æм азы та - профессор. 1964-æм азы Абайты Васойæн радтой Хетæгкаты Къостайы номыл преми. 1981-æм азы Васойæн радтой Советон Цæдисы паддзахадон премийы лауреаты ном. Зындгонд иртасæг уыдис Стыр Британи æмæ Ирландийы Азийы паддзахадон æхсæнады кадджын уæнг 1966-æм азæй. Абайты Васо амардис 2001-æм азы 18 мартъийы Мæскуыйы. Ныгæд æрцыдис Дзæуджыхъæуы, Иры Мады Майрæмы аргъуаны кæрты, Хетæгкаты Къостайы ингæны цур. == Æддаг æрмæг == Абайты Васойы зонадон куыстыты номхыгъд Архивгонд æрцыдис 15 январы 2004 азы. В. И. Абаев. Грамматический очерк осетинского языка (уырыс.) ГТРК Алания // Аланийы райсом. Уазæг - Цыбырты Алексей (17.07.2020)",os,Зындгонд_адæм (Sous-catégorie),,https://os.wikipedia.org/?curid=3889,186,3889.0,['ru'],False,Зындгонд_адæм,Sous-catégorie
,Зыонг Ван Минь,"Зыо́нг Ван Минь (вьет. Dương Văn Minh; 16 февралы 1916 - 5 августы 2001) - Хуссар Вьетнамы хæстон æмæ политикон архайæг, Вьетнамы Республикæйы дыууæ хатты президент. 1975-æм азы 30 апрелы цæгат-вьетнамаг тыхтæ æрбабырстой Сайгонмæ. Зыонг Ван Минь сæм æнхъæлмæ кастис Хæдбардзинады Галуаны мидæг, фындыди йæ официалон æгъдауæй æлдæриуæг уæлахизгæнджытæн рæттын. Фæлæ йæ баурæдтой æмæ аластой радиостанцæмæ, цыран Зыонг Ван Минь фехъусын кодта капиталяцийы тыххæй. Цалдæр сахаты фæстæ йæ суагътой, æмæ уæдæй фæстæмæ сæрибарæй цардис йæ виллæйы, рæзын кодта орхидейтæ, дардта мæргътæ. 1983-æм азы Вьетнамы хицæуад радта Зыонг Ван Минæн бар йæ мыггагимæ Францмæ ацæуын. Уый ралыгъдис æмæ фæстæдæр æрцардис Пасадинæйы, АИШ-ы. Уым дæр амардис, 85 азы йыл куы цыдис, уæд. Фæсарæны цæргæйæ кæддæры президент никуы кодта политикон куыст, нæдæр рауагъта мыхуырæй йæ мысинæгтæ.",os,Зындгонд_адæм (Sous-catégorie),,https://os.wikipedia.org/?curid=50759,126,50759.0,['ru'],False,Зындгонд_адæм,Sous-catégorie
,Дудараты Вероникæ,"Дудараты Барисы чызг Вероникæ (уырыс. Вероника Борисовна Дударова; райгуырдис 1916 азы 5 декабры Бакуйы - амардис 2009 азы 15 январы Мæскуыйы) - зындгонд советон æмæ уæрæсейаг дирижёр, XX æнусы фыццаг сылгоймаг, кæцы дирижир кодта симфонион оркестрæй. == Цардафыст == 1916 5 декабры - райгуырдис Бакуйы. 1933-1937 - ахуыр кодта фортепианойыл цæгъдын Ленинграды консерваторийы цур музыкалон училищейы. 1947 - каст фæцис Мæскуыйы консерваторийы режиссёрты факультет. 1944 - дирижёрæй скуыста. 1947-1960 - Мæскуыйы академион симфонион оркестры дирижёр. 1960-1989 - Мæскуыйы академион симфонион оркестры сæйраг дирижёр æмæ аивадон разамонæг. 1991-2009 - разамынд лæвæрдта Уæрæсейы симфонион оркестрæн. Йæ оркестр ацагъта музыкæ 50 кинонывæн, се ’хсæн: Сорок первый Идиот 6 июля Дневные звезды Нахалёнок Журавушка == Хæрзиуджытæ æмæ кадджын нæмттæ == Орден «За заслуги перед Отечеством» II степени (13 ноябры 2006) - за выдающийся вклад в развитие отечественной музыкальной культуры и многолетнюю творческую деятельность Орден «За заслуги перед Отечеством» III степени (12 сентябры 1996) - за выдающийся вклад в развитие отечественной культуры Октябры Революцийы орден (1986) Орден «Кады Нысан» (1967) Майдантæ Советон Цæдисы адæмон артисткæ (1977) Уæрæсейы адæмон артисткæ (1960) Удмуртийы адæмон артисткæ (1964) Цæгат Ирыстон - Аланийы адæмон артисткæ (1996) УСФСР-ы аивæдты сгуыхт архайæг (1958) ЦИАССР-ы аивæдты сгуыхт архайæг (1949) УСФСР-ы паддзахадон преми (1980) Хетæгкаты Къостайы номыл паддзахадон преми (2001) Буэнос-Айресы кадджын æмбæстаг Дзæуджыхъæуы кадджын æмбæстаг == Æддаг æрмæг == Биографические сведения Архивгонд æрцыдис 16 февралы 2009 азы. (уырыс.) МГАСО Архивгонд æрцыдис 27 сентябры 2007 азы. (уырыс.)",os,Зындгонд_адæм (Sous-catégorie),,https://os.wikipedia.org/?curid=10475,236,10475.0,['ru'],False,Зындгонд_адæм,Sous-catégorie
,"Эйнштейн, Альберт","Альберт Эйнштейн (нем. Albert Einstein [ˈalbɐt ˈaɪ̯nʃtaɪ̯n]; 1879-1955) уыд зындгонд америкæйаг физик, Нобелы премийы лауреат (1921). Эйнштейны зындгонд раргомты ’хсæн: Ахастады сæрмагонд теори (1905). Ахастады иумæйаг теори (1907-1916). Фотоэффекты квантон теори. æмæ æндæртæ. == Литературæ == Альберт Эйнштейн: Обрести достоинство и свободу. - М., Иерусалим: Мосты культуры / Гешарим, 2006. - 256 с. - ISBN 5-93273-213-X. Гернек Ф. Альберт Эйнштейн. Жизнь во имя истины, гуманизма и мира. - М.: Прогресс, 1966. Дюкас Э., Хофман Б. Альберт Эйнштейн как человек // Вопросы философии. - М., 1991. - No 1. Зелиг К. Альберт Эйнштейн. - 2-е изд. - М.: Атомиздат, 1966. Кузнецов Б. Г. Эйнштейн. Жизнь. Смерть. Бессмертие. - 5-е изд., перераб. и доп. - М.: Наука, 1980. Львов В. Е. Жизнь Альберта Эйнштейна. - М.: Молодая гвардия, 1959. - (Жизнь замечательных людей). Надеждин Н. Я. Альберт Эйнштейн. Беллетризованная биография. - М.: Академия развития, 2011. - 224 с. - (Секрет успеха). - ISBN 978-5-98986-501-7. Пайс А. Научная деятельность и жизнь Альберта Эйнштейна. - М.: Наука, 1989. - 568 с. - ISBN 5-02-014028-7. Пайс А. Как Эйнштейн получил Нобелевскую премию // Эйнштейновский сборник, 1982-1983. - М.: Наука, 1986. - С. 85-105.. Паркер Б. Мечта Эйнштейна: В поисках единой теории строения Вселенной. - СПб.: Амфора, 2001. - ISBN 5-94278-141-9. Сноу Ч. П. Эйнштейн. - В книге: Портреты и размышления. - М.: Прогресс, 1985. - С. 137-156. - ISBN 5-94278-141-9. Френкель В. Я., Явелов Б. Е. Эйнштейн - изобретатель / Отв. ред. проф. Б. Г. Кузнецов.. - М.: Наука, 1982. - 161 с. - (История науки и техники). - 126 000 экз. (обл.) Френкель В. Я., Явелов Б. Е. Эйнштейн: изобретения и эксперимент. - 2-е издание, переработанное и дополненное. - М.: Наука, 1990. - 239 с. - (История науки и техники). - ISBN 5-02-000802-8. Хофман Б. Альберт Эйнштейн - творец и бунтарь. - М.: Прогресс, 1983. Храмов Ю. А. Эйнштейн Альберт (Einstein Albert) // Физики: Биографический справочник / Под ред. А. И. Ахиезера. - Изд. 2-е, испр. и дополн. - М.: Наука, 1983. - С. 308. - 400 с. - 200 000 экз. (в пер.) Roger Highfield, Paul Carter. The Private Lives of Albert Einstein. - London: Faber and Faber, 1993. - ISBN 0-571-17170-2 (US ed. ISBN 0-312-11047-2).",os,Зонад (Sous-catégorie),,https://os.wikipedia.org/?curid=4346,366,4346.0,['ru'],False,Зонад,Sous-catégorie
,Бутаты Фатимæ,"Бутаты Асланбеджы чызг Фатимæ (райгуырд 1907-æм азы 1 декабры Салыгæрдæны - амард 1992 азы) уыд зындгонд физик. Йæ куыстытæй сæ фылдæр баст уыдысты бæстæ хъахъхъæныны фарстатимæ, æдасдзинадимæ æмæ дæргъвæтин рæстæг уыдысты сусæггаг. == Куыстытæ == Бутаева Ф. А., Фабрикант В. А. О резонансном излучении разряда в смеси ртути и аргона // Известия АН СССР. Сер. физическая. 1945, т. IX, No 3. Бутаева Ф. А., Фабрикант В. А. Влияние параметров разряда на интенсивность линий 1850 и 2537 Å в люминесцентных лампах // Известия АН СССР. Сер. физическая. 1949, т. XIII, No 2. Бутаева Ф. А., Фабрикант В. А. Исследования при помощи люминесцирующих зондов в области 500-1200 Å // Журнал технической физики, 1956, т. 26. Бутаева Ф. А., Фабрикант В. А. Чувствительность люминофоров для люминесцентных ламп в коротковолновом ультрафиолетовом излучении // Известия АН СССР. Сер. физическая, 1957, т. 21, No 4. Фабрикант В. А., Бутаева Ф. А. Оптика среды с отрицательным коэффициентом поглощения // Сб. «Экспериментальные и теоретические исследования по физике». - АН СССР, 1959. == Æддаг æрмæг == Къусраты Анатолий Бутаты Фатимæйы тыххæй. Радиобакаст У истоков создания лазера. Бутаты Фатимæйы биографи (уырыс.)",os,Зонад (Sous-catégorie),,https://os.wikipedia.org/?curid=8422,181,8422.0,['ru'],False,Зонад,Sous-catégorie
,Геворг Ерзнкаци,"Геворг Ерзнкаци (сом. Գևորգ Երզնկացի) у сомихаг фыссæг, теолог æмæ педагог XIV-XV-æм æнусты. == Цардафыст == Райгуырдис Ерзнкайы, XIV-æм æнусы æмбисы. Ахуырад райста Татевы университеты Ованес Воротнецимæ, уыд Григор Татевацийы æмкъласон æмæ ’мбал. Хицæн кодта риторикон курдиатæй. Григор Татевациимæ иумæ рафыстой йæ ахуыргæнæгы уац «Комментари Аристотелы куыстмæ ""Райхалды тыххæй“». Ахуырады фæстæ раздæхтис йæ райгуырæн бæстæмæ æмæ активонæй райдыдта архайын педагогон къабазыл. 1405-1412-æм æзты куыста ахуыргæнæгæй Авагванкы моладзандоны, уый фæстæ сси моладзандон Капосы къухдариуæг. Йæ разамынды рæстæджы куыд Авагванкы, афтæ Капсы дæр литературон архайад йæ тæмæны бацыд. Ерзнкацийы райдыдтой хонын «Рабуни» (раввин). Ахуырад райсынмæ-иу йæм æрцыдысты Сомихы алыхуызон бæстæтæй æмæ Хъырымы сомихаг колонитæй. Фæстагмæ йæ ахуыргæнинæгтæй иуыл номдзыддæр ссисты Аристакес Себастаци æмæ Акоп Крымеци. Амардис 1416-æм азы Капосы. Йæ мæлæты фæстæ ныууагъта стыр теологион-литературон бынтæ. Ныффыста уацтæ, полемикон куыстытæ еретикты ныхмæ, зондæн ахъазон куыстытæ «Зондамынд дзуарæфтауыныл» (сом. «Խրատ պսակի») æмæ «Зондамынд донæй аргъауыныл» (сом. «Խրատ մկրտութեան»), поэмæ «Панегирик архангелтæн» (сом. «Ներբող Հրեշտակապետաց»), сыгъдæг Назианзы Григорийы (сом. «Բացատրութիւն ճառից Գրիգորի Նազիանզէն») куыстыты редакцигонд райхæлдтæ. Ныффыста сæ йæ ахуыргæнæг Ованец Воротнецийы лекциты бындурыл, Ованес Одзнецийы «Канонты чиныджы» редакцигонд æмæ æххæстгонд верси. Ерзнкацийы уацтæ хицæн кæны хуыцауы ныхасы райхæлды фидауц, йæ стиль фæзмы классикон авторты комментаритæ.",os,Зонад (Sous-catégorie),,https://os.wikipedia.org/?curid=58803,195,58803.0,['ru'],False,Зонад,Sous-catégorie
,"Ананьев, Борис Герасимы фырт","Борис Герасимы фырт Ананьев (райгуырдис 1907-æм азы 14 августы Дзæуджыхъæуы - амардис 1972-æм азы 18 майы Бетъырбухы) у советон психолог, Бетъырбухы психологты зонадон скъолайы бындурæвæрæг æмæ разамонæг. Йæ ахуыргæнинæгты ’хсæн ранымайæн ис зындгонд психологты Борис Ломов, А. Г. Ковалёв æмæ æндæрты. Борис Ананьев райгуырдис сомихаг бинонты ’хсæн Дзæуджыхъæуы. Уый каст фæцис Хæххон педагогон институт 1928-æм азы. Бацыдис Мæгъзы институты аспирантурæмæ, сси педагогон зонæдты кандидат (1937), стæй педагогон зонæдты доктор (1939), разамынд лæвæрдта Ленинграды паддзахадон университеты психологийы кафедрæйæн (1944-æм азæй) æмæ уыцы университеты психологион факультетæн (1967-1972). Ананьев 1949-1972 азты цы хæдзары цардис, уый сисыл æвæрд æрцыдис номарæн фæйнæг. Йæ ингæн у Серафимы уæлмæрдты Бетъырбухы цæгат-ныгуылæны. == Сæйраг зонадон куыстытæ == Психология педагогической оценки, 1935. Очерки психологии, 1945. Психология чувственного познания, 1960. Теория ощущений, 1961 Очерки русской психологии XVIII-XIX веков, 1967. Человек как предмет познания, 1969. Психология и проблемы человекознания. МОДЭК, 2005. Избранные психологические труды, 1 и 2 тт. Педагогика, 1980. Человек как предмет познания. Питер, 2001. О проблемах современного человекознания. Питер, 2001. == Литературæ == Большой психологический словарь под ред. Б. Г. Мещерякова, В. П. Зинченко. Словарь по психологии под ред. А. В. Петровского и М. Г. Ярошевского. Логинова Н. А. Б. Г. Ананьев - выдающийся учёный в истории отечественной психологии. Алматы, 1999. Степанов С. Борис Герасимович Ананьев «Школьный психолог», 2000, No 20. Интервью с Е. П. Ильиным (включает воспоминания об Ананьеве) Архивгонд æрцыдис 24 январы 2010 азы.",os,Зонад (Sous-catégorie),,https://os.wikipedia.org/?curid=20546,230,20546.0,['ru'],False,Зонад,Sous-catégorie
,Гаглойты Зинæ,"Гаглойты Дауыты чызг Зинæ (уырыс. Гаглоева Зинаида Давидовна; райгуырдис 1922 азы 28 ноябры Гуры районы Чъваребы хъæуы - амардис 2009 азы 5 июны Цхинвалы) уыдис зындгонд этнограф æмæ историк, историон зонæдты доктор, бирæ зонадон куыстыты автор. Гаглойты Роберты фыды хо. == Библиографи == Чингуытæ Гаглойти З. Д. Очерки по этнографии осетин. Общественный быт осетин в XIX в. - Тбилиси: Мецниереба, 1974 Гаглоева З. Д. Захарий Николаевич Ванеев. - Цхинвали: Ирыстон, 1981 Гаглойты З. Ирон Мыггæгтæ: Дзæуджыхъæу: Ир, 2005. Гаглойты З. Д. Ирон мыггæгтæ = Осетинские фамилии. - 2-аг баххæстгонд рауагъд. - Цхинвал: «Республика», 2017 Уацтæ Гаглоева З. Д. Культ мёртвых у осетин // Известия Юго-Осетинского научно-исследовательского института АН Грузии. Тбилиси: Мецниереба, 1974. Вып. XVIII. С. 52-78. Гаглоева З. Д. К вопросу об абхазо-осетинских этнокультурных связях по данным этнографии // Этнографические параллели. (Материалы республиканской сессии этнографов Грузии. Сухум - Тбилиси, 1987. Гаглоева З. Д. Этнография Осетии в трудах В. И. Абаева // Известия Юго-Осетинского НИИ. 1960. Вып. 10. Гаглоева З. Д. Осетинский «рвадалта». К структуре родственных объединений у осетин / Труды VII Международного конгресса антропологических и этнографических наук / под ред.: С. П. Толстовой (пред.) и др. - М.: Наука, Гл. ред. вост. лит., 1964 - Т. 10. - 1970. - С. 21-27 - 563 с. == Æддаг æрмæг == Нам так её не хватает(æнæбаххæсгæ æрвитæн) (уырыс.) // Газет «Южная Осетия» Гаглойты Зинæйы мысæн конференцийы тыххæй Архивгонд æрцыдис 4 октябры 2023 азы. (уырыс.)",os,Зонад (Sous-catégorie),,https://os.wikipedia.org/?curid=43069,235,43069.0,['ru'],False,Зонад,Sous-catégorie
,"Эйлер, Леонард","Леонард Эйлер (нем. Leonhard Euler) уыдис швейцайраг, немыцаг æмæ уæрæсейаг математик æмæ механик, уыцы зонæдты иртасынмæ бындурон бавæрд чи ныккодта, уый. Уыдис 850 куыстытæй фылдæр автор математикон анализ, дифференциалон геометри, нымæцты теори, æххæстон хыгъдытæ, æрвон механикæ, математикон физикæ, оптикæ, баллистикæ, музыкæйы теори æмæ бирæ æндæр фадгуыты. Уыдис Бетъырбухы, Берлины, Турины, Лиссабоны æмæ Базелы зонæдты академиты академик, Парижы зонæдты академийы фæсарæйнаг уæнг. Йæ царды ’рдæг Уæрæсейы фæцардис æмæ Уæрæсейы зонады æрлæууынмæ стыр бавæрд фæкодта. 1726-æм азы æрбахуыдтой йæ Бетъырбухмæ кусынмæ æмæ иу азы фæстæ дзы цæрын райдыдта. 1726-æм азæй 1741-æм азмæ, æмæ стæй 1766-æм азæй уыдис Бетъырбухы зонæдты академийы уæнг (фыццаджыдæр дзы адъюнт уыдис, 1731-æм азæй та профессоры титул систа). 1741-1766-æм азты Берлины куыста. Уæрæсейы иу аз куы фæцардис, уæд уырыссаг æвзаг хорз базыдта æмæ йæ куыстыты хай, уæлдайдæр ахуыры чингуытæ, уырыссаг æвзаджы мыхуыр кодта. Фыццаг уырыссаг академиктæ-математиктæ æмæ астрономтæ Эйлеры ахуырдзаутæй уыдысты (кæс С. К. Котельников æмæ С. Я. Румовский). Леонард Эйлеры хистæр фырт, Иоганн Альбрехт, уыдис зынгæ математик æмæ физик. Эйлеры сывæллæттæ сеппæтдæр систы Уæрæсейы граждæнтæ, йæ байзæддæгтæй иуæй-иутæ ныр дæр Уæрæсейы цæрынц.",os,Зонад (Sous-catégorie),,https://os.wikipedia.org/?curid=43071,177,43071.0,['ru'],False,Зонад,Sous-catégorie
,"Галковский, Дмитрий Евгенийы фырт","Дмитрий Евгенийы фырт Галко́вский у нырыккон уырыссаг фыссæг, историк æмæ публицист. == Цардафыст == Райгуырдис 1960-æм азы 4 июны Мæскуыйы. Йæ фыд уыдис заводы инженер, мад куыста хуыйæгæй. Дыууæ ныййарæгæн дæр сæ фыдæлтæ рацыдысты хъæууон сауджынты бинонтæй. 1977-æм азы каст фæцис 51-æм немыцаг сæрмагонд скъола. Скъола фæуыны фæстæ æртæ азы (1977-1980) фæкуыста Лихачёвы номыл заводы джиппыуадзæн корпусты рыгтæахсæг кусæнгæрзтæ рæвдзгæнæгæй. Уый фæстæ куыста лаборантæй Малиновскийы номыл бронетанкон æфсæдты Академийы (1980-æм азы). Цæмæй æфсадмæ акæнынæй хызт уа, уый тыххæй 1978-æм азы цалдæр мæйы фæхуыссыдис Кащенкойы номыл рынчындоны. Йæ царды ацы цау нывгонд æрцыдис йæ автобиографион пьесæ «Фæрæтæй конд кас» («Каша из топора»). Каст фæцис Мæскуыйы паддзахадон университеты философион факультеты изæрон хайад (1980-1986). Йæ ахуыры профилон къабаз уыдис фæсарæйнаг философийы истори. Дипломы темæ: «Мæлæт æмæ хиамарыны мотивты анализ Платоны сфæлдыстады». 1985-æм азы скульптор Валерий Евдокимов скодта Галковскийы бронзæ бюст. Фæстæдæр уыцы бюст æвдыст цыдис цалдæр равдысты. 1988-1989 азты куыста Александр Морозовы «самиздатон» журнал «Параграф»-ы. 1980-æм азты цæрæнфæрæзтæ амал кодта æнæзакъон литературæ халдих æмæ уæй кæнынæй (хæлиу кодта «самиздат»). 1990-æм азты райдианы иуцасдæр фæкуыста уырыссаг литературæйы ахуыргæнæгæй Мæскуыйы театралон лицейы. Йæ ахуыргæнинæгтæй иу уыдиc ныртæккæйы зындгонд актрисæ Виктория Толстоганова. 1997-æм азы Дмитрий Галковский ссис литературон преми «Антибукер»-ы лауреат (преми нæ райста) . == Библиографи == Дмитрий Галковский у философион роман «Æнæкæрон къуырцдзæвæн»-ы («Бесконечный тупик», М., 1997, 1998, 2008) автор. Уымæй уæлдай ма ныффыста радзырдтæ, пьесæтæ æмæ публицистон уацтæ. 1996-1997 азты мыхуыры уагъта журнал «Саст хъыбыллæ» («Разбитый компас», рацыди æртæ номыры). Сарæзта советон поэзийы антологи «Уткоречь. Антология советской поэзии» (Псков, 2002). Архивгонд æрцыдис 28 августы 2008 азы. 2002-æм азы журнал «Новый мир» ныммыхуыр кодта киносценари «Бабызыцъиуты хæлар» («Друг утят»). Рауагъта дыууæ публицистон чиныджы: «Пропагандæ» (1990-1997 азты уацты æмбырдгонд, Псков, 2003) æмæ «Магнит» (2001-2004 азты уацты æмбырдгонд, Псков, 2004). == Фыссæджы архайд «Цардæгас Журнал»-ы («Живой Журнал») == 2003-æм азы байгом кодта блог LiveJournal-ы: galkovsky - блог «LiveJournal»-ы, автор: Галковский, Дмитрий Евгенийы фырт Уым фыссы уацтæ алыхуызон темæтыл. Йæ блогы тæккæ ахадгæдæр сты мæнæ ахæм темæтыл фыст уацтæ: 1991-æм азы августы паддзахадон фæфæлдæхты тыххæй. Фыццаг уац 1991-æм азы августы паддзахадон фæфæлдæхты тыххæй. Дыккаг уац 1991-æм азы августы паддзахадон фæфæлдæхты тыххæй. Æртыккаг уац Ахуырады тыххæй. Фыццаг уац Ахуырады тыххæй. Дыккаг уац Ардбахæрджыты тæрхондоны (суд присяжных) тыххæй. Фыццаг уац Ардбахæрджыты тæрхондоны (суд присяжных) тыххæй. Дыккаг уац Магелланы зæххыкъорийы алыварс балцы тыххæй Куадзæны сакъадахы тыххæй. Фыццаг уац Куадзæны сакъадахы тыххæй. Дыккаг уац Бæрзцъарыл фыстыты тыххæй Истори фальсификаци кæныны тыххæй. Фыццаг уац Истори фальсификаци кæныны тыххæй. Дыккаг уац Истори фальсификаци кæныны тыххæй. Æртыккаг уац Истори фальсификаци кæныны тыххæй. Цыппæрæм уац Троцкий æмæ социал-демократийы тыххæй Англисаг коммунистон партийы тыххæ Мафийы равзæрды тыххæй. Фыццаг уац Мафийы равзæрды тыххæй. Дыккаг уац Философийы тыххæй == Æрвитæнтæ == «Самиздат» - Дмитрий Галковскийы сервер «Утиная ПРАВДА» Архивгонд æрцыдис 18 декабры 2008 азы. - «Утиная правда» galkovsky.ru - Дмитрий Галковскийы сфæлдыстад иртасджыты сайт galkovsky - блог «LiveJournal»-ы, автор: Дмитрий Галковский",os,Зонад (Sous-catégorie),,https://os.wikipedia.org/?curid=9346,466,9346.0,['ru'],False,Зонад,Sous-catégorie
,"Коперник, Николай","Николай Коперник (пол. Mikołaj Kopernik, нем. Niklas Koppernigk, лат. Nicolaus Copernicus; 1473-æм азы 19 февралы - 1543-æм азы 24 майы) уыдис Сæндидзæны математик æмæ астроном, дун-дунейæн йæ астæу Зæхх нæ, фæлæ Хур кæм ис, дунейы ахæм гелиоцентрион модель чи сарæзта, уый. Ацы модель равдыста йæ чиныг De revolutionibus orbium coelestium-ы. Мыхуыры куы рацыдис, уæд афæлдæхта дун-дунейы арæзты раздæры цæстæнгас. Йе руаджы зонады уыдис фыццаг зонадон революци. Коперник райгуырдис æмæ амардис Пруссийы. Уæды рæстæджы (1466-æм азæй) уыцы бæстæ уыдис Польшæйы къаролады провинци. Коперник уыдис полиглот æмæ полимат - физик, антикон дуг иртасæг, тæлмацгæнæг, дипломат æмæ экономист, уыдис ын каноникон барады докторы ном.",os,Зонад (Sous-catégorie),,https://os.wikipedia.org/?curid=43057,104,43057.0,['ru'],False,Зонад,Sous-catégorie
,"Хейердал, Тур","Тур Хейерда́л (норв. Thor Heyerdahl [tuːr hæiːərdɑːl], 1914-æм азы 6 октябры, Ларвик, Норвеги - 2002-æм азы 18 апрелы, Андорæ, Итали) - норвегиаг бæлццон æмæ антрополог. Бирæ чингуыты автор. === Рагазтæ === Тур Хейердал райгуырд чысыл сахар Ларвичы, Норвегийы хуссары, Тур æмæ Алисон Люнг Хейердалы бинонты. Йæ фыдæн уыди бæгæнывыцæн, йæ ма та антропологион музейы куыста æмæ гыццыл Тур раджы базонгæ ис Дарвины эволюцийы теориимæ. Уый дæр, йæ мадмæ гæсгæ, уæдæ куыд, зоологийæ цымыдис кæнын райдыдта. Кæцы хæдзары цардысты уыцы азты, уым ма чысыл музей дæр скодта. Сывæллонæй донæй тынг тарсти Тур, уымæн æмæ фæцæйныгъуылыд дыууæ хатты. Фæстæдæр, йæ хъуыды куыд дзырдта, иу-æвддæсаздзыдæй, дам, мын исчи куы загътаид æмæ фурдыл ленкдзу кæндзынæн цыдæр хæлæдздзаг бæлæгъыл, уæд æй сæрхъæныл банымадтаин, зæгъгæ. Уыцы тасæй фервæзын æрмæст 22 аздзыдæй сси йæ бон, цæугæдоны ныххаугæйæ, йæхимæ тых ссардта сурзæххмæ хигъæдæй баленк кæнын. 1933-æм азы 19-аздзыд Тур Хейердал хыгъдæвæрд æрцыд Ослойы университетмæ æрдзон-географион факультетмæ. Уым бæстонгаст кодта зоологи æмæ географи. Гъеуæд ма Бергены уæвгæйæ, Тур базонгæ ис Бьёрн Крепелинимæ, норвегиаг бæлццонимæ, Фыццаг дунеон хæсты рæстæджы Полинезийы цæргæйæ, Таитийы. Бьёрн Крепелин, сакъадахы фæдæгты аргъуцы аккаг сси æмæ алыхуызон дзауматы æмæ ма чингуыты стыр æмбырд скодта. Турæн радтæуыд бар Крепелины чиныгдонмæ æмæ дзы йæхигъæдæй ахуыр кодта Полинезийы истори æмæ æгъдæуттæ (фæстæдæр уыцы коллекци Крепелины бындартæй уыд райст Ослойы университеты чиныгдонæй æмæ алæвæрд æрцыд Кон-Тикийы музейы зонадон-иртасæн хайадмæ). Уыцы фембæлд стыр тæфаг скодта æвзонг студентыл æмæ йын йæ фидæны иртасæг æмæ бæлццоны цардгуысты бындурæвæрæгау уыди. Ахуыр æмæ консультациты авд семестры фæстæ Берлины эксперттæм, зоологийы профессортæ Кристинæ Бонневи æмæ Яльмар Брок рагуыстой æмæ бацæттæ кодтой проект, кæцы рагхыгъд кодта Полинезийы иппæрд иуæй-иу сакъадæхтæм абалц кæнын æмæ йæ раиртасын, абоны цæрæгойтæ дзы куыдæй æмæ кæцæй бахаудысты. 1936-æм азы декабры, Тур ракуырдта Лив Кушерон-Торпы, кæимæ базонгæ ис университетмæ бацыдæй гыццыл раздæр (Лив дзы экономикæ ахуыр кодта).",os,Зонад (Sous-catégorie),,https://os.wikipedia.org/?curid=37616,300,37616.0,['ru'],False,Зонад,Sous-catégorie
,"Ферми, Энрико","Энрико Ферми (Enrico Fermi; райгуырдис 1901-æм азы 29 сентябры, амардис 1954-æм азы 28 ноябры) уыд дзуттаг равзæрды италиаг физик, Нобелы премийы лауреат (1938). Нобелы преми куы райста, уыцы иу аз цæрынмæ ацыдис Италийæ АИШ-мæ, фæстæдæр сси АИШ-ы æмбæстаг дæр. Йæ къухы бафтыд дунейы фыццаг атомон реактор саразын, уый уыд Чикагойы Pile-1 (скуыста 1942-æм азы декабры). Фæстæдæр Ферми хайад райста атомон хæцæнгарзы бакуысты. Уымæй ма Ферми зындгонд у куыд «атомон дуджы архитектор» кæнæ та «атомон бомбæйы архитектор» дæр.",os,Зонад (Sous-catégorie),,https://os.wikipedia.org/?curid=59422,80,59422.0,['ru'],False,Зонад,Sous-catégorie
,Æрфæныфæд,"Æрфæныфæд (гр. Γαλαξίας, лат. Via Lactea, уырыс. Млечный Путь) у дун-дунейы галактикæтæй иу. Æрфæныфæды ис Хуры системæ. Æндæр варианттæ сты - чыс.ныхас. Саг æмæ галы фæд; дыгурон диалект Дон. == Ирон мифологийы == Æрфæн-æрвон - Нарты кадджытæм æрвон бæхты мыггагæй, уыд Нарты хистæр Уырызмæджы æмбисонды бæхы ном. Уый хонынц зæххон бæхты фыдæл, уымæй, дам, равзæрдысты. Ирд æхсæвы арвы астæу иу кæронæй иннæмæ цы урсбын фæтæн тæлм фæзыны, уый дæр уымæ гæсгæ ирон адæм хонынц «Æрфæны фæд». Æрфæныфæдыл ма ис æндæр таурæгъ дæр:",os,Зонад (Sous-catégorie),,https://os.wikipedia.org/?curid=11746,85,11746.0,['ru'],False,Зонад,Sous-catégorie
,Газон планетæ,"Газон планетæтæ кæнæ газон гиганттæ (уæйгуытæ) сты ахæм планетæтæ, сæ сконд къæдзæхтæй æмæ æндæр хъæбæр буартæй кæмæн нæ цæуы, фæлæ газтæй, ахæм куыд гелий, донгуыр, аммиак, метан æмæ æндæртæ. Хуры системæйы ис æрмæст цыппар газы гиганттæ - Юпитер, Сатурн, Уран æмæ Нептун. Фæлæ Уран æмæ Нептун кæй газон планетæтæй сты, уымæй бирæ астрономтæ разы не сты - уыдонмæ гæсгæ уый сты ихын гиганттæ. Афтæ сæ дих кæнынц, цæмæй сæ сконды тыххæй хъауджы рæвдисай.",os,Зонад (Sous-catégorie),,https://os.wikipedia.org/?curid=38488,73,38488.0,['ru'],False,Зонад,Sous-catégorie
,"Маркс, Карл","Карл Генрих Маркс (нем. Karl Heinrich Marx; 1818-æм азы 5 майы Триры - 1883-æм азы 14 мартъийы Лондоны) - гермайнаг философ, социолог, экономист, фыссæг, поэт, политикон журналист, æхсæнадон архайæг. Йæ бакуысттæ систы коммунистон æмæ социалон змæлды æмæ идеологийы бындуртæ, схуынгæйæ куыд «марксизм». Ахæм куыстты автор, куыд «Коммунистон партийы манифест» (мыхуыр уыди 1848-æм азы) «Капитал» (1867-æм азы). Йæ кæцыдæр куысттæ ма сты йе ’мвæнд Фридрих Энгельсимæ фыст. == Цардафыст == Карл Маркс райгуырдис Триры, æмæ уыди æртыккæгæм сывæллон дзуттаг авдакат Генрих Марксы бинонты. Йæ мад - Генриеттæ, уыдис Неймегенæй, раввинты мыггагæй. 1817-æм азы, Карлы фыд Генрих йæхи саргъуыдта (протестантад райста), цæмæй тæрхондоны уынаффæгæнæгы хæсад ма фесафа. Йæ ус æмæ йæ сывæлæттæ та аргъуыд æрцыдысты 1824-1825 æзты. 1830-1835 æзты Карл æрвылдзыд кодта Фридрих-Вильгельмы номыл гимназимæ Триры, кæцыйы каст фæци 17-азыкконæй. Гимназион уацмысы «Лæппулæджы хъуыдытæ, професси æвзаргæйæ» 1835-æм азы, Маркс фыста: «Адæймаг æрмæст йæхи уды фаг куы куса æмæ куы фæллой кæна, уæд гæнæн ис æмæ суайа зындгонд ахуыргонд, кæнæ номдзыд куырыхонлæг, замманайы поэт, фæлæ никуы суыдзæн æцæг хæдæххæст æмæ разагъды адæймаг». Карл гимнази куы фæци, уæд бахауд нырма Бонны университетмæ, кæцыйы дыууæ семестры йеддæмæ нæ фæцахуыр кодта, стæй та Берлины университеты, кæцыйы ахуыр кодта юридикон зонæдтæ, истори, аивæдты истори æмæ философи. == Сæйраг идейæтæ == Марксы бакуысттæ философийы сформæ кодтой диалектикон æмæ историкон материализм, экономикæйы - æфтаугæ аргъы теори, политикæйы - къласон тохы теори. «Фейербахыл тезисты» Маркс ралæууыд æнæхъæн развæды материализм æмæ идеализмы критикæимæ. Фыццагы фæнысан кодта йæ пассивон-фæлгæсæн характер, дыккагы та критикæ кæны адæймаджы архайд айдагъ йæ монон уагæй кæй æмбарынц. Се дыууæйы ныхмæ дæр Маркс æвæры практикæйы, кæцымæ кæсы куыд предметон æмæ материалон архайдмæ. Уый нымайы æхсæнадон цард «уæвгæйæ практиконыл». Æурдыгæй, философимæ Марксæй бахæсстæуы нæуæг предметон облæст - адæмы рацарæзтон архайды сферæ. Уый æмбарын кæны идеалон, куыд материалоны рæдæмæн гоймаджы сæры. Маркс куыд æнхъæлы, афтæ, хъуыдытæ æмæ идеатæ сты индивид æмæ ’хсæнады лæдæрæны мидæг, хæссынц æрмæстдæр зæххон равзæрд æмæ цын ис бæрзондорганизацигонд материйы миниуæг. Маркс йæ хъус дары зонады сæрмагонд хаймæ, куыд сæйраг ахадæн тыхмæ, социалистон скондады. Уый æвдыстæуы сæрибар кооперативон фæллойы системæйы хуызы. Гегелы ныхæстæ æрхæссгæ, йæ хъуыдыйы метод Маркс æмбарын кæны куыд диалектикон. Йе ’хсæнады философийы, кæцы фæлгæстæуы йæхи историкон райтынгады, Маркс æвдисы адæймагы, куыд йæхицæй иппæрдæй æмæ аиртæстæй, æмæ фылдæр хъусдард зилы йе ссæрибаркæнынырдæм. Уыцафон ма дзы адæймаг æмбæрстæуы, куыд цæмæйфæндыдæр сæрибар удгоймаг нæ, фæлæ куыд «æхсæнæдон ахастты æмдзыгуыр». Карл Маркс сси историйы материалистон æмбарынады бындурæвæрæг, æмæ йæ нымадта «материалон скондады» сæйраг змæлдыхыл, кæцыйы хоны термин «базис». Историйы материалистон æмбарынады мидис Маркс хатын кодта, ома, дам: «Материалон царды скондады фæрæз, æнæзæгъгæйæ бадзырд æвæры царды социалон, политикон æмæ монон процесстыл. Адæмы ’мбарынад н’ амоны адæмы уæвынады, фæлæ сæрмæбынæй, се ’хсæнадон уæвынад цын амоны се ’мбарынады дæр».",os,Зонад (Sous-catégorie),,https://os.wikipedia.org/?curid=38620,441,38620.0,['ru'],False,Зонад,Sous-catégorie
,Дуриан,"Дуриа́н (лат. Durio) у чъирифыссæнты бинонадæй зайæгойты мыггаг, зайы Хуссар-Скæсæйнаг Азийы хъæдты. Хуызæджы бæлæстæ сты дынджыр, къалиутæ сыл сты стæм. Бæлæстæ æфтауынц урс стыр дидинджытæ. == Æрвитæнтæ == Durio zibethinus (Bombacaceae) Архивгонд æрцыдис 23 июлы 2012 азы. Durian Palace Video: How to Open a Durian Дуриан на Фрукторианство.ру Погадаев В. А дуриан совсем недурён Объяснена невыносимая вонь дуриана // Лента. Ру, 10 октября 2017 Вонь от тропического фрукта дуриана едва не сорвала авиарейс индонезийской авиакомпании",os,Зонад (Sous-catégorie),,https://os.wikipedia.org/?curid=47091,75,47091.0,['ru'],False,Зонад,Sous-catégorie
,"Джавахишвили, Иванэ Алыксандры фырт","Иванэ Алыксандры фырт Джавахишвили (гуырдз. ივანე ჯავახიშვილი; 1876 азы 11 (23) апрелы - 1940 азы 18 ноябры; Тбилис) - гуырдзиаг историк, ССР Цæдисы Зонæдты Академийы академик, йæ ном чи хæссы, уыцы ахуырдон - Тбилисы университеты бындурæвæрæг. == Ахуыргонды цардафыст æмæ куыстыты тыххæй == Райгуырдис гуырдзиаг кънйæзты бинонты. Каст фæци Бетъырбухы университеты скæсæйнаг æвзæгты факультет (1899). 1901-1902 азты стажировкæ кодта Берлины университеты. 1902-æм азæй сомихаг-гуырдзиаг филологийы кафедрæйы приват-доцент. Йæ ахуыргæнæг Н.Я. Марримæ архайдта Синаймæ кусæн балцы. Уым ахуыргæндтæ иртæстой раггуырдзиаг къухфыстытæ. 1905-æм азы Джавахишвили ныффыста куыст «Политикон æмæ социалон архайд Гуырдзыстоны XIX æнусы», 1908-æм азы та сфæлдыста, гуырдзиаг историон зонады тынг чи сахадыдта, йæ уыцы сæйраг фæллой - «Гуырдзиаг адæмы истори» (фæстаг 4-æм том рацыди 1949-æм азы, ахуыргонды амæлæты фæстæ). «Истори» фыссынимæ æмрæстæджы арæзта бирæ чингуытæ фæрссаг дисциплинæтыл æмæ ратæдзæнтæиртасæн зонадыл (источниковедение): «Историйы нысæнттæ, ратæдзæнтæ æмæ методтæ раздæр æмæ ныр», т. 1-4, 1916-26; «Раггуырдзиаг историон литературæ», 1916; «Гуырдзиаг нумизматикæ æмæ метрологи», 1925; «Гуырдзиаг палеографи», 1926; «Гуырдзиаг дипломатикæ», 1926. 1917-1918 азты Джавахишвили уыди Тбилисы университет байгом кæныныл тохы активондæр архайджытæй иу. 1919-æм азы йæ равзæрстой университеты дыккаг ректорæй, æмæ уыцы бынатыл фæкуыста 1926-æм азы онг, цалынмæ, йæ не суæгъд кодтой, марксист кæй нæ уыди, уый тыххæй. Уыцы азты ма уыциу рæстæг уыди Гуырдзыстоны историон-этнографион æхсæнады сæрдар (1925-æм азмæ). 1920-æм азты кæрон - 1930-æм азты ныффыста ахæм чингуытæ: «Гуырдзыстоны барады истори» (т. 1-2, 1928-29), «Гуырдзыстоны экономикон истори» (т. 1-2, 1930-1934), «Гуырдзиаг музыкæйы историйы сæйраг фарстатæ» (1938). 1937-æм азæй йæ амæлæты онг ахуыргонд куыста Шота Руставелийы номыл Музейы директорæй æмæ Цхетайы археологион экспедицийы сæргълæууæгæй. Джавахишвили уыди Фæллойы Сырх Тырысайы ордены кавалер. Йæ амæлæты фæстæ та йæ саккаг кодтой Сталины премийæ (1947). Ахуыргонд ныгæд æрцыд Тбилисы паддзахадон университеты парчы. Джавахивилийы ном хæссы Тбилисы паддзахадон университет, стæй Гуырдзыстоны Зонæдты Академийы цур Историйы институт.",os,Зонад (Sous-catégorie),,https://os.wikipedia.org/?curid=13259,290,13259.0,['ru'],False,Зонад,Sous-catégorie
,"Фрейман, Александр Арнольды фырт","Александр Арнольды фырт Фрейман (райгуырдис 1879-æм азы Варшавæйы, Уæрæсейы империйы - амардис 1968-æм азы 19 январы Ленинграды, ССРЦ) уыд уæрæсейаг æмæ советон филолог-иранист. ССРЦ-ы Зонæдты академийы уæнг-корреспондент (1928), Ираны ЗА-йы уæнг-корреспондент (1944), Таджикаг ССР-йы зонæдты сгуыхт архайæг (1949). Советон ирайнаг æвзагзонынады бындурæвæрæг æмæ раздзог. == Цардафыст == Каст фæци гимназ Варшавæйы. 1903-æм азы райста Бетъырбухы университеты скæсæйнаг æвзæгты факультеты фыццаг къæпхæны диплом, ахуыр кодта санскрит, персайнаг æмæ сомихаг æвзæгтæ, йæ ахуыргæнджыты ’хсæн уыдысты К. Г. Залеман, В. А. Жуковский, С. Ф. Ольденбург, Ф. И. Щербатский æмæ Н. Я. Марр. 1904-1906 стажировкæмæ ацыд Германы сахар Гисены университетмæ, ахуыр кодта рагон ирайнаг æвзæгтæ профессор Христиан Бартоломейы разамындæй. Петрограды (фæстæдæр Ленинграды) университеты куыста 1917-1950 азты. Амыдта дзы авестæйаг, рагон персайнаг, пехлевиаг æмæ ныры персайнаг æвзаг. 1919-æм азæй - профессор, 1938-æм азæй 1950-æм азы онг - ирайнаг филологийы кафедрæйы сæргълæууæг. Ныгæд и Бетъырбухы Серафимы уæлмæрдты. == Зонадмæ бавæрæн == Фрейман æртиссæдз азы дæргъы куыста иранистикæйы алыхуызон къабæзты. Йæ сæйрагдæр куыстытæ сты согъдаг, хорезмаг æмæ ирон æвзаджы тыххæй. 1933-æм азы Таджикистаны ныгуылæны Фрейманы экспедици иртæста Муджы хохыл хæлддæгтæ, æмæ дзы ссардтой VIII æнусы согъдаг æлдариуæггæнæг Деваштичы архив. Уыцы текстты тæлмацты бындурыл райдыдта «согъдаг иртасæнты ног дуг», скæсæнзонæг С. И. Баевскийы ныхæстæм гæсгæ. Фрейман бацæттæ кодта, авторы мæлæтæй фæсты къухфыстыты хуызы чи уыд, уыцы В. Ф. Миллеры «Ирон-уырыссаг-немыцаг дзырдуат» (æртæ чиныгæй, 1927-1934). Дзырдуаты ис ахсджиаг æрмæджытæ ирон æмæ дыгурон диалекты тыххæй. Фрейман дзырдуатмæ бахæста дзæвгæр ног дзырдтæ дæр. Рухс федтой йæ 100 куыстæй фылдæр. Мыхуырæй цыдысты канд Советон Цæдисы нæ, фæлæ Австри, Польшæ, Иран, Инди æмæ Чехословакийы дæр. Уый йеддæмæ ма бацæттæ кодта бирæ иранисттæ. == Сæйрагдæр куыстытæ == Миллер В. Ф. Осетинско-русско-немецкий словарь / Под редакцией и с дополнениями А. А. Фреймана. - Л. Фрейман А. А. Хорезмийский язык. Материалы и исследования. - М.-Л. Фрейман А. А. Описание, публикации и исследование документов с горы Муг / ИНА АН СССР. - М. == Литературæ == Исаев М. И. А. А. Фрейман и осетиноведение (1879-1968) // Осетинская филология. - Орджоникидзе, 1981. - Вып. 2. - С. 124-131. == Æддаг æрмæджытæ == Страница с краткой биографической справкой, фотографией и некоторыми отсканированными работами Фреймана на сайте Института восточных рукописей РАН Фотография, предоставленная в Encyclopædia Iranica С. И. Баевским Страница на сайте РАН",os,Зонад (Sous-catégorie),,https://os.wikipedia.org/?curid=58967,366,58967.0,['ru'],False,Зонад,Sous-catégorie
,"Миллер, Всеволод Фёдоры фырт","Всеволод Фёдоры фырт Миллер (1848-1913) уыдис зынгæ уырыссаг этнограф, фольклорист, лингвист æмæ археолог. 1897-æм азæй лæууыдис Лазаревты скæсæйнаг æвзæгты институты сæргъы Мæскуыйы. Миллер фондз хатты уыдис Ирыстоны. Уыцы экспедициты фæдыл рауагъта Мæскуыйы æртæтомон куыст «Ирон этюдтæ»: Фыццаг хай, «Осетинские тексты» (1881). Фольклорон тексттæ иронау, уыдоны ’хсæн нарты кадджытæй цалдæр. Дыккаг хай, «Исследования» (1882). Ирон æвзаджы фонетикæ æмæ бæстон грамматикæ. Уымæй уæлдай ирæтты диныл сæрмагонд хай. Æртыккаг хай, «Исследования» (1887). Историон æмæ этнографион иртæст. Дзæуджыхъæуы уынгтæй иу, раздæры Советты уынг, хæссы Всеволод Миллеры ном. == Уацмыстæ == Осетинские этюды (æртæ хайы, DjVu). Язык осетин (1962-æм азы тæлмац немыцаг оригиналæй). == Æддаг æрмæг == Академик В. Ф. Миллер («Мах дуджы» æрмæг).",os,Зонад (Sous-catégorie),,https://os.wikipedia.org/?curid=3933,112,3933.0,['ru'],False,Зонад,Sous-catégorie
,"Магометов, Александр Амары фырт","Александр Амары фырт Магометов (уырыс. Абдулмаджид Омарович Магомедов, дарг. Гӏямарла урши Гӏябдулмажид; райгуырдис Кубачийы 1917-æм азы - амардис 2004-æм азы 17 июны Тбилисы) у Гуырдзыстоны лингвист, даргинаг æмæ лекъаг æвзæгты специалист, кавказзонынады истори иртасæг. Йæ адæмыхаттмæ гæсгæ у даргинаг. Магометов у филологон зонæдты доктор (1965), профессор, Дагъистан æмæ Гуырдзыстоны зонады сгуыхт кусæг. == Цардафыст == Суинаг ахуыргонд райгуырдис Кубачийы, ныртæккæ у Дагъистаны Дахадаевы районы, фæлæ йæ царды фылдæр хай цардис Гуырдзыстоны. Йæ ахуырмæ гæсгæ инженер, 1940-æм азы каст фæцис Гуырдзыстоны индустрион институт. Кусын райдыдта Воронежы, хæдтæхджытæ чи уагъта, уыцы заводы; Фыдыбæстæйы Стыр хæсты рæстæг йæ куыстуатимæ ацыдис Хъазанмæ. Хæсты фæстæ йæ цард раивта Арнольд Чикобаваимæ фембæлд, кæцы Магометовмæ хонæг арвыста, Тбилисы уæд цы Æвзагзонынады ног институт байгом кодта, уырдæм. 1945-48 азты ахуыр кодта институты аспирантурæйы, 1948-æм азы бахъахъхъæдта гуыбецаг æвзаджы тыххæй филологон зонæдты кандидаты диссертаци. 1948-æм азæй куыста «хæххон ибериаг-кавказаг æвзæгты» хайады уыцы институты, 1968-æм азæй ма ахуыр кодта кавказаг æвзæгты кафедрæйы студентты Тбилисы паддзахадон университеты. 1950-æм - 1960-æм азты куыста кæрæдзимæ хæстæг лекъаг æвзæгтæ - табасарайнаг æмæ агъулаг - сфыссыныл. Сæ дыууæйы тыххæй дæр рухс федтой фундаменталон монографитæ, ис дзы тексттæ алыхуызон диалекттыл. Табасарайнаг æвзаджы афыст Александр Магометов бахъахъхъæдта куыд докторы диссертаци (1965). Уый йеддæмæ бацæттæ кодта П. К. Услары табасарайнаг æвзаджы грамматикæ æмæ йæ рауагъта джыппæй 1979-æм азы йæхи фиппаинæгтæ æмæ уæлæмхасæнтимæ. Уыцы иу аз А. А. Магометов рауагъта Услары цардафыст дæр. Ахуыргонды хо Манаба Магомедова сси зындгонд згъæрыл нывгæнæг. == Ахуыргонды сæйраг куыстытæ == Магометов А. А. Кубачинский язык: Исследование и тексты. Тбилиси, 1963. Магометов А. А. Табасаранский язык: Исследование и тексты. Тбилиси, 1965. Магометов А. А. Агульский язык: Исследование и тексты. Тбилиси, 1970. Магометов А. А. П. К. Услар - исследователь дагестанских языков. Махачкала, 1979. Магометов А. А. Мегебский диалект даргинского языка: Исследование и тексты. Тбилиси, 1982. == Йæ царды тыххæй == Сулейманов Н. Дж. Александр Амарович Магометов (1917-2004) // Проблемы общего и дагестанского языкознания. Вып. 2. Махачкала, 2004.",os,Зонад (Sous-catégorie),,https://os.wikipedia.org/?curid=52008,313,52008.0,['ru'],False,Зонад,Sous-catégorie
,Дзаттиаты Руслан,"Дзаттиаты Георгийы фырт Руслан (райгуырдис 22 ноябры 1936 азы Сталиниры) у историон зонæдты доктор, Абайты Васойы номыл Гуманитарон æмæ социалон иртасынæдты Цæгат Ирыстоны институты хистæр зонадон кусæг, историк, археолог. == Æрвитæнтæ == Дзуринæгтæ. Дзаттиаты Руслан: «Афтæ мæм кæсы, æмæ уадиссаг ницыма уыдис мæ царды»... // ГТРК «Алания» (17.11.2016) Абон йӕ юбилей нысан кӕны археолог, историон зонӕдты доктор Дзаттиаты Руслан // ГТРК Ир (22.11.2021) Романтик археологии. Интервью газете «Республика» Руслан Дзаттиаты. Исследователь древности",os,Зонад (Sous-catégorie),,https://os.wikipedia.org/?curid=5550,75,5550.0,['ru'],False,Зонад,Sous-catégorie
,Черчесты Станислав,"Черчесты Саламы фырт Станислав (райгуырдис 1963-æм азы 2 сентябры, Алагир, Цæгат Ирыстон, ССРЦ) у Уæрæсейы футболон тренер, раздæры советон æмæ Уæрæсейы дуаргæс. Ирыстоны футболон скъолайы хъомылгæнинаг, Советон Цæдисы æмæ Уæрæсейы иугонд футболон командæйы дуаргæс (1990-2002). Уæрæсейы Федерацийы спорты сгуыхт мастер (2003). Уый уыд Мæскуыйы «Спартачы» тренер 2008-æм азы агъоммæ. 2011-æм азы 27 сентябрæй 2013-æм азы маймæ куыста футболон клуб «Терчы» сæйраг тренерæй. 2015-æм азы 6 октябры польшæйаг клуб «Legia Warszawa»-йы сæйрæг тренер сси. Уыцы клубы сарæзта йæ фыццаг «сыгъзæрин дубль», рамбылдта Польшæйы чемпионат æмæ Польшæйы хъалац иумæ. 2016-æм азы 1 июны клуб ныууагъта. 2016-æм азы августæй у Уæрæсейы футболон æмбырдгонды сæйраг тренер. Черчесы-фырт у усджын. Ис ын чызг æмæ лæппу: Мадинæ æмæ Станислав. Йæ фырт Станислав у Мæскуыйы «Динамо»-йы дуаргæс.",os,Спорт (Sous-catégorie),,https://os.wikipedia.org/?curid=8325,123,8325.0,['ru'],False,Спорт,Sous-catégorie
,Америкæйы хъалац,"Америкæйы Хъалац (исп. Copa América) - Хуссар Америкæйы хæдбар бæстæты æмбырд къордты ’хсæн КОНМЕБОЛ-ы разамындæй арæзт футболы турнир. Фыццаг хатт ерыс арæзт æрцыд 1910 азы, КОНМЕБОЛ бындурæвæрд куы нæма ’рцыд, уæд, æмæ уый тыххæй официалоныл нымад нæу. Турниры фыццаг ерысыл нымад у 1916 азы арæзт кæцы æрцыди, уый. Фæстæдæр турнир схуыдтой Хуссар Америкæйы национ къордты ’хсæн чемпионат (исп. Campeonato Sudamericano de Selecciones). Афтæмæй, Америкæйы Хъалац у нырыккон æхсæнадæмон футболы турниртæй æппæты рагондæр. Европæйы футболы турнирæй йыл 44 азы фылдæр цæуы. 1975-æм азы турнирыл æвæрд æрцыд йæ ныры ном. Америкæйы Хъалац арæзт цæуы къорд азы иу хатт - уыцы азты бæрæг нымæц цалдæр хатты ивд æрцыд. 2001 азæй 2007 азмæ арæзт цыди æртæ азы иу хатт. 2007 азæй 2019 азмæ та цыппар азы иу хатт. Уыимæ ма 2016 азы арæзт æрцыд уæлæмхасæн Америкæйы Хъалац - турнирæн йæ 100 азы кадæн, кæцы фыццаг хатт арæзт æрцыд Хуссар Америкæйы фæсарæнты (АИШ-ы). 2020 азы хъуамæ турнирæн йæ арæзты æмгъуыд ивд æрцыдаид цæмæй Европæйы чемпионатимæ æмрæстæг уа. Фæлæ сæ дыууæ дæр аргъæвтой 2021 азмæ коронавирусæй тасы тыххæй. Турниры хайад исынц æппæт 10 бæстæйы - КОНМЕБОЛ-ы уæнгтæ: Аргентинæ, Боливи, Бразили, Венесуэлæ, Колумби, Парагвай, Перу, Уругвай, Чили, Эквадор. 1993 азæй фæстæмæ ерысмæ æрхонынц ноджы дыууæ къорды æндæр конфедерацитæй - арæхдæр КОНКАКАФ-æй. Хуынд къордтæй тынгдæр фесгуыхт Мексикæ, дыууæ хатты турниры дыккаг бынат арцахсгæйæ. Æппæты фылдæр хатт Америкæйы Хъалац (1916 азæй райдайгæ, фыццаг хатт куы рамбылдта) райста Уругвайы къорд. Æдæппæт та турниры фæуæлахиз 15 хатты. Аргентинæ у 14-хаттон уæлахиздзау, ныры уæлахиздзау та, Бразили - 9-хаттон. == Истори == Хуссар Америкæйы фыццаг æхсæнадæмон турнир (КОНМЕБОЛ-мæ нымад нæу) арæзт æрцыд Аргентинæйы 1910 азы, Майы революцийы 100 азы бæрæгбоны кадæн. 1916 азы, Аргентинæйы, бæстæйы хæдбарады 100 азы бæрæгбоны кадæн сарæзтой Аргентинæ, Бразили, Уругвай æмæ Чилийы къордты ’хсæн чемпионат. Чемпионаты цы цыппар ассоциацийы райстой хайад, уыдон бавæрдтой Хуссарамерикæйаг футболы конфедерацийæн (КОНМЕБОЛ) йæ бындур, цæмæй дарддæр турнирæн фæтк дæтта. 1916 азы цы турнир ацыд, кæд КОНМЕБОЛ-ы официалон æгъдаумæ гæсгæ конд не ’рцыд, уæддæр нымад у Хуссар Америкæйы футболы чемпионаты (ныр Америкæйы Хъалацæй кæй зонæм) фыццаг мадзалыл. Турнирæн йæ фыццаг хъазт ацыд 1916 азы 2 июлы Буэнос-Айресы. Уыцы быцæуы Уругвай Чилийы амбылдта 4:0 хыгъдæй, фыццаг гол бакъуырдта Хосе Пьендибене «Пеньяроль»-æй. Турнирæн йæ скъуыддзаггæнæг хъазты фембæлдысты Аргентинæйы æмæ Уругвайы къордтæ. «Химнасия»-йы клубы стадион дзаг уыд, 18 000 адæймаджы æрымбырд сты хъазт фенынмæ. Фæлæ 6 минуты дæр куы нæма рацыд хъазтæн йæ райдианæй, афтæ урæд æрцыд, хъазт фенынмæ æрцæуæг адæмы ’хсæн хыл кæй рауад, хъазæн фæзмæ бырсын кæй райдыдтой æмæ трибунæтыл зынг кæй сирвæзт, уый тыххæй. Дыккаг бон хъазт дарддæр ахæццæ «Расинг»-ы клубы стадионыл Авельянедæйы. Уыцы хатт Чили æмæ Уругвай хæрæгсаст фесты, æмæ Уругвай сси турнирæн йæ фыццаг чемпион. == Æддаг æрмæг == Кубок Америки на сайте КОНМЕБОЛ(англ.)(исп.) Статистика Кубка Америки на сайте RSSSF(англ.) История Кубка Америки История Кубка Америки",os,Спорт (Sous-catégorie),,https://os.wikipedia.org/?curid=50858,456,50858.0,['ru'],False,Спорт,Sous-catégorie
,"Месси, Лионель","Лионе́ль Андре́с Ме́сси (исп. Lionel Andrés Messi, испайнагау хъуысы: [ljoˈnel anˈdɾez ˈmesi]; райгуырдис 1987-æм азы 24 июны сахар Росариойы, Аргентинæ) у зындгонд аргентинаг футболист, испайнаг клуб «Барселонæ»-йы капитан æмæ размæбырсæг, 2011-æм азæй Аргентинæйы иугонд командæйы капитан дæр. «Барселонæ»-йы æмæ Аргентинæй иугонд командæйы хуыздæр бомбардир æппæт историйы дæргъы. Месси нымад у футболы историйы хуыздæр хъазджытæй иуыл. «Барселонæ»-йы футболон академийы хъомылгæнинаг, уый йæ фыццаг сконды хъазы 17-аздзыдæй. Клубимæ сси Испанийы дæс хатты чемпион, рамбылдта УЕФА-йы чемпионты лигæ цыппар хатты, Испанийы хъалац - æхсæз хатты, Европæйы суперкубок - æртæ хатты. Æхсæз хатты сси Чемпионты лигæйы хуыздæр бомбардир æмæ та æхсæз хатты - Испанийы футболæй чемпионаты хуыздæр бомбардир дæр. 2014-æм азы мартъийы йæ голты нымæц схæццæ 371, ууыл сси «Барселонæ»-йы рекордсмен. 2022-æм азы йæ националон командæимæ сси Дунейы чемпион. == Цардафыст == Лионель Месси райгуырдис 1987-æм азы 24 июны аргентинаг сахар Росариойы кусæг бинонты ’хсæн. Ис ын дыууæ æфсымæры æмæ иу хо. Йæ фыдæлтæ Америкæйы континентмæ æрбацыдысты Итали æмæ Каталонийæ. Месси райдыдта хъазын фондаздзыдæй. Йæ фыццаг тренировкæтæм йæ цæуын кодта йæ нана Селия, фæстæдæр Месси йæ голтæй-иу йæ ном сардта. 1995-æм азæй уый хъазыди профессионалон клуб «Ньюэллс Олд Бойз»-ы. Йæ кой афтæ апарахат ис, æмæ 13 азы йыл куы цыдис, уæд клуб «Барселонæ»-йы акционертæй иу сывæллоны æрбахуыдта Испанимæ. Курдиатджын лæппу æлкæй зæрдæмæ дæр тынг фæцыдис, æмæ футболон клуб уайтагъд йæ райста йæ фæсивæдон скондмæ. === Командæйы мидæг === «Барселонæ» Испанийы чемпион (10 хатты): 2004/05, 2005/06, 2008/09, 2009/10, 2010/11, 2012/13, 2014/15, 2015/16, 2017/18, 2018/19 Испанийы хъалац (6 хатты): 2008/09, 2011/12, 2014/15, 2015/16, 2016/17, 2017/18 Испанийы суперхъалац (8 хатты): 2005, 2006, 2009, 2010, 2011, 2013, 2016, 2018 Чемпионты лигæйы уæлахизгæнæг (4 хатты): 2005/06, 2008/09, 2010/11, 2014/15 УЕФА-йы суперхъалацы хицау (3 хатты): 2009, 2011, 2015 Клубты ’хсæн дунейы чемпионаты уæлахизгæнæг (3 хатты): 2009, 2011, 2015 Аргентинæйы иугонд командæ Сæрдыгон Олимпиаг хъæзтыты чемпион: 2008 Дунейы чемпионаты æвзист призёр: 2014 Америкæйы хъалацы æвзист призёр (3 хатты): 2007, 2015, 2016",os,Спорт (Sous-catégorie),,https://os.wikipedia.org/?curid=51474,319,51474.0,['ru'],False,Спорт,Sous-catégorie
,"Пассарелла, Даниэль Альберто","Даниэ́ль Альбе́рто Пассаре́лла (исп. Daniel Alberto Passarella, райгуырдис 1953-æм азы 25 майы Чакабукойы сахары, провинци Буэнос-Айрес Аргентинæйы) у аргентинаг футболист æмæ футболон тренер, хъазыдис куыд астæуккаг хъахъхъæнæг, хъомыл кодта Аргентинæ æмæ Уругвайы националон иугонд командæтæ. Пассарелла у, дыууæ хатты дунейы чемпионат чи рамбылдта, иунæг ахæм Аргентинæйы иугонд командæйы хъазæг (1978 æмæ 1986 азты), 1978-æм азы дунейы чемпионаты дæргъы уыдис иугонд командæйы капитан. 2009-13 азты аргентинаг клубæн «Ривер Плейт» йæ президент уыдис. Пассарелла нымад у футболы историйы мидæг хуыздæр хъахъхъæнджытæй иуыл, уый бакъуырдта 134 голы 451 матчы дæргъы æмæ уымæй сси дунейы 2-æм ахæм хъахъхъæнæг (æрмæстдæр Рональд Куманы къухы бафтыд фылдæр голтæ бакъуырын). Ныллæггомау хъазæг (173 см), уый хорз хъазыдис йæ сæрæй дæр. === Клубтæ === Даниэль Пассарелла хъазын байдыдта чысыл клуб «Сармьенто»-йы Буэнос-Айресы провинцийы, фæстæдæр рацыдис «Ривер Плейт»-мæ. Уый фæстæ хъазынмæ ацыдис Италимæ, уым æнтыстджынæй хъазыдис «Фиорентинæ» æмæ «Интер»-ы сконды. Йæ карьерæ фæци «Ривер Плейт»-ы. === Иугонд командæ === Пассарелла уыд Аргентинæйы иугонд командæйы капитан, уыцы командæ фыццаг хатт дунейы чемпионат куы рамбылдта, уæд. Афтæмæй уый сси, дунейы чемпионаты хъалац йæ къухтæм чи райста, фыццаг ахæм аргентинаг футболист. == Тренеры карьерæ == Йæ карьерæ куы фæци, Пассарелла кусын райдыдта куыд «Ривер Плейт»-ы тренер. Ацы клубимæ рамбулдта цалдæр чемпионты титултæ. Йæ бынатæй ацыдис 2007-æм азы ноябры, йæ клуб куы фембылды ис Хуссар Америкæйы хъалацыл ерысы, уæд. 2018-æм азы Пассарелла загъта, тренер ногæй суын кæй цæттæ у, уый; уæд бирæтæ хъуыды кодтой æмæ «Монтеррей»-ы кусдзæнис, фæлæ, куыд рабæрæг, ацы клубы разамонджытæн сæ зæрдæмæ иннæ тренер фæцыдис тынгдæр.",os,Спорт (Sous-catégorie),,https://os.wikipedia.org/?curid=51482,262,51482.0,['ru'],False,Спорт,Sous-catégorie
,Цæболты Хетæг,"Цæболты Николайы фырт Хетæг (райгуырдис 1991-æм азы 17 ноябры Дзæуджыхъæуы) у Уæрæсейы хъæбысæйхæцæг (70 кг онг уæз), Уæрæсейы чемпион (2014), дунейы чемпион (2014), Уæрæсейы æхсæнадæмон къласы спорты мастер. == Æрвитæнтæ == Ossetians.com / Цæболты Хетæг Osetiasportivnaya.ru / Хетаг Цаболов: «В Бухаресте обязан был показать высокий результат» (уырыс.) Osetiasportivnaya.ru / Хетаг Цаболов: «В Осетии - сильные ребята, жаждущие побеждать» (уырыс.)",os,Спорт (Sous-catégorie),,https://os.wikipedia.org/?curid=39894,59,39894.0,['ru'],False,Спорт,Sous-catégorie
,"Мартинес, Вильям","Ви́льям Па́бло Марти́нес (исп. William Pablo Martínez; 1928-æм азы 13 январы, Пуэбло Виктория, Уругвай - 1997-æм азы 28 декабры) - зындгонд Уругвайы футболист, Уругвайы иугонд командæйы хъахъхъæнæг, Монтевидеойы клубтæ «Расинг», «Рампла Хуниорс» æмæ «Пеньяроль»-ы хъазæг, хъазыдис ма Колумбийы клуб «Атлетико Хуниор»-ы Барранкильяйы, клубтæ «Феникс» æмæ «Сентраль Эспаньол»-ы хъазæг тренер. 1950-æм азы дунейы чемпион æмæ 1956-æм азы Хуссар Америкæйы чемпион. === Клубон === Вильям Пабло йæ профессионалон карьерæ байдыдта 1947-æм азы клуб «Расинг»-ы Уругвайы сæйраг сахары. 1948-æм азæй 1954-æм азы онг хъазыди клуб «Рампа Хуниорс»-ы. 1955-æм азæй хъазыдис Уругвайы тыхджындæр клубтæй иуы - Монтевидеойы «Пеньяроль»-ы. 1962-æм азы онг ацы командæйы сконды Вильям Пабло сси Уругвайы фондз хатты чемпион, Либертадоресы хъалац дыууæ хатты рамбулæг æмæ Æхсæнконтиненталон хъалацы рамбулæг дæр. 1963-æм азы раздæхтис «Рампла Хуниорс»-мæ, хъазыдис дзы 1967-æм азы онг, фæстæдæр ацыдис Колумбимæ клуб «Атлетико Хуниор»-ы хъазынмæ. Йæ карьерæ фæци 1970-æм азы Моневидеойы. === Иугонд командæйы мидæг === Уругвайы сæйраг иугонд националон командæйы сконды фыццаг хатт хъазыдис 1950-æм азы 7 апрелы Чилийы иугонд командæйы ныхмæ. Йæ фæстæг хъазт иугонд командæимæ уыдис 1965-æм азы 30 майы Венесуэлæйы командæйы ныхмæ. Æдæппæт иугонд командæимæ фæзмæ рацыдис 54 хатты æмæ, кæд хъахъхъæнæг уыдис, уæддæр бакъуырдта дыууæ голы.. == Æныстытæ == Дунейы чемпион: (1) 1950 Дунейы чемпионаты 4-æм бынат: (1) 1954 Хуссар Америкæйы чемпион: (1) 1956 Уругвайы чемпион: (5) 1958, 1959, 1960, 1961, 1962 (æппæт дæр «Пеньяроль»-ы) Либертадоресы хъалацы рамбулæг: (2) 1960, 1961. Либертадоресы хъалацы финалист: (1) 1962 («Пеньяроль») Æхсæнконтиненталон хъалацы рамбулæг: (1) 1961 («Пеньяроль») == Æддаг æрмæг == Иугон командæйы сконды хъæзтыты статистикæ // Rsssf.com (англ.) Профиль æмæ статистикæ // Footballplayers.ru Архивгонд æрцыдис 22 августы 2009 азы. (уырыс.) 1950-æм азы дунейы чемпионаты истори æмæ статистикæ // Celesta-urus.narod.ru (уырыс.) 1956-æм азы Хуссар Америкæйы чемпионаты истори æмæ статистикæ // Celesta-urus.narod.ru (уырыс.) ФК «Пеньяроль»-ы статистикæ // Rsssf.com (англ.)",os,Спорт (Sous-catégorie),,https://os.wikipedia.org/?curid=51426,294,51426.0,['ru'],False,Спорт,Sous-catégorie
,"Алвес, Дани","Да́ни А́лвес (порт.-браз. Dani Alves), æнæхъæн ном у Даниэ́л А́лвес да Си́лва (порт.-браз. Daniel Alves da Silva; райгуырдис 1983-æм азы 6 майы, Жуазейруйы, штат Баия, Бразили) у бразилиаг футболист, «Сан-Паулу»-йы хъахъхъæнæг. Нымад у дунейы хуыздæр рахиз хъахъхъæнджытæй иуыл. Йæ карьерæйы дæргъы байста 40 титулы æмæ сси футболы историйы тæккæ титулджын хъазæг. == Æнтыстытæ == «Баия» Штат Баияйы чемпион: 2001 Цæгат-Скæсæны хъалац (2 хатты): 2001, 2002 «Севилья» Испанийы хъалац: 2006/07 Испанийы суперхъалац: 2007 УЕФА-йы хъалац (2 хатты): 2005/06, 2006/07 УЕФА-йы суперхъалац: 2006 Æдæппæт: 5 трофейы «Барселонæ» Испанийы чемпион (6 хатты): 2008/09, 2009/10, 2010/11, 2012/13, 2014/15, 2015/16 Испанийы хъалацы хицау (4 хатты): 2008/09, 2011/12, 2014/15, 2015/16 Испанийы суперхъалац (4 хатты): 2009, 2010, 2011, 2013 УЕФА-йы чемпионты лигæйы уæлахизгæнæг (3 хатты): 2008/09, 2010/11, 2014/15 УЕФА-йы суперхъалац (3 хатты): 2009, 2011, 2015 Клубты ’хсæн дунейы чемпионаты уæлахизгæнæг (3 хатты): 2009, 2011, 2015 Æдæппæт: 23 трофейы «Ювентус» Италийы чемпион: 2016/17 Италийы хъалацы хицау: 2016/17 Æдæппæт: 2 трофейы «Пари Сен-Жермен» Францы чемпион (2 хатты): 2017/18, 2018/19 Францы хъалацы хицау: 2017/18 Францаг лигæйы хъалацы хицау: 2017/18 Францы суперхъалац (2 хатты): 2017, 2018 Æдæппæт: 6 трофейы Бразилийы иугонд командæ Америкæйы хъалац (2 хатты): 2007, 2019 Конфедерациты хъалац (2 хатты): 2009, 2013 Æдæппæт: 4 трофейы Карьерæйы дæргъы: 40 трофейы Бразилийы фæсивæдон иугонд командæ 2003-æм азы фæсивадон дунейы чемпионаты уæлахизгæнæг == Бинонтæ == Алвесæн ис бинонтæ, æртæ азы дæргъы цардис йæ ус Динорæ Сантанаимæ, ис сын дыууæ сывæллоны, фæлæ 2011-æм азы æмкъайад фехæлдис. 2015-æм азæй лымæн кæны испаниаг модель Джоанæ Сансимæ.",os,Спорт (Sous-catégorie),,https://os.wikipedia.org/?curid=51534,252,51534.0,['ru'],False,Спорт,Sous-catégorie
,"Фиголи, Эрнесто","Эрне́сто Фи́голи (исп. Ernesto Fígoli; райгуырдис 1888-æм азы 21 августы - амардис 1951-æм азы 26 июлы) - уругвайаг тренер, массажист (физиотерапевт). Уругвайы иугонд командæйы цыппар уæлахизтæм исты бар чи дардта, иунæг ахæм адæймаг (Олимпиаг хъæзтытæ 1924 æмæ 1928 азы, дунейы чемпионаттæ 1930 æмæ 1950 азы). 1924-æм азы уый разамынд лæвæрдта националон иугонд командæйæн, 1928-æм æмæ 1950-æм азы уыд тренер æмæ физиотерапевт, 1930-æм азы та уыд тренерты сконды, йæ хицау Альберто Суппичи, афтæмæй. Уый йеддæмæ Фиголи дыууæ хатты йæ командæ Хуссар Америкæйы чемпионатты уæлахизмæ æрбацæуын кодта. == Цардафыст == Эрнесто Фиголи райгуырдис Монтевидеойы сахары 1888-æм азы 21 августы. Скъола каст куы фæци, уæд йæхицæн равзæрста физиотерапевты дæсныйад. Футбол афтæ арæх нæ хъазыдис. Медиционон ахуырад куы райста, уæд кусын райдыдта Уругвайы иугонд командæйы тренерты штабы. Уæды рæстæг тренеры хæстæ æххæст кодта хъазджытæй иу, афтæ хуынд «хъазæг тренер» (уыдоны ’хсæн зындгонд футболисттæ Джон Харлей æмæ Хорхе Херман Пачеко). Уый тыххæй адæм дис кодтой, Фиголи 1920-æм азы командæйы сæйраг тренер куы сси, уæд. Фæлæ Фиголийы фæрцы командæ рамбылдта Хуссар Америкæйы чемпионат чилиаг сахар Вальпараисойы æмæ уымæй фæстæмæ райста континенты тыхджындæр командæйы ном. 1924-æм азы Фиголи разамынд лæвæрдта Уругвайы иугонд командæйæн Олимпиаг хъæзтыты Францы. 1930-æм азтæй Фиголи куыста куыд командæйы физиотерапевта æмæ массажист.",os,Спорт (Sous-catégorie),,https://os.wikipedia.org/?curid=51502,205,51502.0,['ru'],False,Спорт,Sous-catégorie
,"Пердомо, Хосе","Хосе Батлье Пердомо Тейшейра (исп. José Batlle Perdomo Teixeira; райгуырдис 1965-æм азы 5 январы, Сальтойы) - кæддæры уругвайаг футболист, хъазыдис куыд æрдæхъахъхъæнæг Уругвайы иугонд командæйы сконды. == Клубон карьерæ == Хосе Пердомо йæ футболисты карьерæ райдыдта клуб «Пеньяролы». 1987-æм азы октябры кæрон уый хъазыдис Либертадоресы хъалацы финалы æртæ хъазты. 1989-æм азы ацыдис Италимæ, хъазыдис дзы клуб «Дженоа»-йы. 1990-æм æрдæг уыд англисаг клуб «Ковентри Сити»-йы хъазджытæй иу, фæстæдæр та ацыдис Испанимæ. 1993-æм азы уругвайаг хъазæг раздæхтис «Пеньяроль»-мæ, 1995-æм азы райстой йæ «Басаньес»-мæ (уый дæр Уругвайы), уым та йæ карьерæ фæци. == Иугонд командæйы мидæг карьерæ == Хосе Пердомо фыццаг хатт хъазыдис иугонд командæйы 1987-æм азы Америкæйы хъалацы Аргентинæйы. Уый хъазыдис Аргентинæйы ныхмæ æрдæгфиналы æмæ финалы - Чилийы ныхмæ (куыд командæ-чемпион, Уругвай хъалацы архайдта финалæй райдайгæ). Фæстæдæр уый хайад райста Америкæйы хъалацы 1989-æм азы æмæ дунейы чемпионаты 1990-æм азы (уый цыдис Италийы).. == Æнтыстытæ == «Пеньяроль» Уругвайы æртæ хатты чемпион: 1985, 1986, 1993 Либертадоресы хъалацы хицау: 1987 Уругвай Америкæйы хъалацы хицау: 1987 == Æддаг æрмæг == Профиль // National Football Teams (англ.) Профиль // worldfootball.net (англ.)",os,Спорт (Sous-catégorie),,https://os.wikipedia.org/?curid=51524,177,51524.0,['ru'],False,Спорт,Sous-catégorie
,"Флейтас, Роберто","Роберто Флейтас (исп. Roberto Fleitas; райгуырдис 1932-æм азы Монтевидеойы) у Уругвайы футболист æмæ футболон тренер. == Цардафыст == Роберто Флейтас хъазыдис куыд «Ливерпуль»-ы (Монтевидео) астæуккаг хъахъхъæнæг. Уругвайы футболон ассоциаци уый лæмбынæг нæ зоны, фæлæ уругвайаг газет «La Republica»-мæ гæсгæ Флейтас хъазыдис националон иугонд командæйы сконды дæр. Йæ тренеры карьерæ Флейтас байдыдта Уругвайы фыццаг дивизионы, фыццаг - «Прогресо»-йы, фæстæдæр та - «Сентраль Эспаньол»-ы. 1987-æм азы уый савæрдтой иугонд командæйы сæйраг тренеры бынатмæ, Омар Боррасы бæсты. Йæ разамынд фæрæстмæ - Уругвайы командæ рамбылдта Аргентинæ æмæ Чилийы ныхмæ хъæзтытæ æмæ сси Хуссар Америкæйы чемпион.. 1988-æм азы Флейтас йæ тренеры бынат ныууагъта, иугонд командæйы тренер сси Оскар Табарес, кæцы командæ цæттæ кодта дунейы чемпионатмæ Италийы (1990). Флейтас та кусынмæ бацыдис клуб «Насьональ»-мæ. Йæ æххуысæй клубы къухы бафтыдис Либертадоресы Хъалац райсын 1988-æм азы. Финалы йæ командæ хъазыдис аргентинаг «Ньюэллс Олд Бойз»-ы ныхмæ. «Насьональ»-ы бар уыдис Æхсæнконтиненталон хъалацы тыххæй хъазын 1988-æм азы, уый мидæг йæ футболисттæ фембæлдысты Европæй чемпионимæ, ПСВ, æмæ ууыл фæуæлахиз ис (пенальтиты серийы дæргъы). Йæ фæстæг куысты баныт уыдис клуб «Ливерпуль», кæцыйы кæддæр райдыдта футболисты карьерæ. Уым кусын байдыдта 2000-æм азы январы, фæлæ клубы хъазт нæ фæрæстмæ, æмæ æвзæр фæстиуджыты фæдыл тренеры бынатæ Флейтасы ныууагътой. == Æддаг æрмæг == Тренеры профиль // transfermarkt.de (нем.)",os,Спорт (Sous-catégorie),,https://os.wikipedia.org/?curid=51453,208,51453.0,['ru'],False,Спорт,Sous-catégorie
,"Верпаковскис, Марис","Марис Илмары фырт Верпаковскис (латв. Māris Verpakovskis, уырыс. Марис Илмарович Верпаковскис), райгуырдис 1979-æм азы 15 октябры, Лиепая) - латвиаг профессионалон футболæй хъазæг, размæбырсæг æмæ тренер. Куыд Латвийы иугонд командæйы уæнг, Верпаковскисы равзæрстой Европæйаг чемпионатмæ 2004-æм азы. == Æнтыстдзинæдтæ == «Металлург» Лиепая / «Лиепая» Латвийы чемпион (2015) Латвийы чемпионаты æвзист призёр (1998, 1999) Латвийы чемпионаты бронзæйы призёр (2000) Латвийы хъалацы финалист (1998, 2000) «Сконто» Рига Латвийы чемпион (2001, 2002, 2003) Латвийы хъалацы хицау (2001, 2002) Латвийы хъалацы финалист (2003) «Динамо» Киев Украинæйы чемпион (2004) Украинæйы чемпионаты æвзист призёр (2005, 2006) Украинæйы хъалацы хицау (2005, 2006) «Хетафе» Испанийы хъалацы финалист (2007) «Баку» Азербайджаны хъалацы хицау (2012) Латвийы иугонд командæ футболæй Балтийы хъалацы хицау (2001, 2003, 2008, 2014) Латвийы хуыздæр хъазæг (2003, 2004) == Æддаг æрмæг == legioner.kulichki.com hnl-statistika.com sportacentrs.com. Latvijas futbola leģenda Verpakovskis beigs karjeru(латв.). SportaCentrs.com (25 janvāra 2014). Датæ: 2014-æм азы 25 январы.",os,Спорт (Sous-catégorie),,https://os.wikipedia.org/?curid=51493,145,51493.0,['ru'],False,Спорт,Sous-catégorie
,"Бубукин, Валентин Борисы фырт","Валенти́н Бори́сович Бубу́кин (1933-æм азы 23 апрелы, Мæскуы - 2008-æм азы 30 октябры, Мæскуы) у советон футболист, Европæйы хъалацы чемпион (1960), Советон Цæдисы спорты сгуыхт мастер (1960), УСФСР-йы сгуыхт тренер (1990). == Цардафыст == Валентин Бубукин райгуырдис Мæскуыйы, шофыры бинонты. Йæ сабибонтæй уарзта футбол, баскетбол, хоккей æмæ æндæр спорты хуызтæ. 1947-æм азы бацыдис Мæскуыйы спорты скъола «Крылья Советов»-мæ æмæ дзы уыдис централон размæбырсæг. Уайтагъд йæхи равдыста арахстджынæй, результатмæ тырнагæй. Цалдæр къуырийы фæстæ хъазыдта фæсивæдон командæйы сконды. 1952-æм азы æрбацыдис Мæскуыйы Уæлдæфон тыхты клубмæ (ВВС Москва), хъазыдис йæ дублёрты сконды. 1953-æм азы та бацыдис «Локомотив»-мæ, клубы сæйраг тренер ма Борис Аркадьев куы уыдис, уæд. 1957-æм азы Бубукин бакуырдта уæлахизы гол мæскуыйаг «Спартак»-ы дуармæ. Æрбахуыдтой йæ иугонд командæмæ, кæцы командæимæ архайдта дунейы чемпионаты Швецийы (1958), фæлæ командæ куы фембылды, уыцы хъазты хайад нæ иста, бадтис бæндоныл æнæхъæн хъазты рæстæг. 1960-æм азы Европæйы хъалацы тыххæй та хъазыдис фæзы. 1961-æм азы йæ кæйдæр тренер Всеволод Бобров йæ бахуыдта ЦСКА-мæ, ацы клубы Бубукин ахъазыд 20 матчы, бакуырдта 3 голы. Чемпионат куы фæци, уæд раздæхтис «Локомотив»-мæ. Уыцы бонæй бакуырдта ма 21 голы ацы комæндæйы. Уыцы иу рæстæг ахуыр кодта тренеры дæсныйад. Футболисты карьерæ куы фæци, уæд сæйраг тренерæй куыста «Локомотивы», стæй иннæ сахарты дæр - Симферополы, Львовы, суанг ма Вьетнамы сæйраг сахары. Ханойы куы куыста, уæд советон минæвæрады кусджыты тренер дæр уыд, йæ мысинæгты уый тыххæй куыд радзуры, афтæ. Амардис Мæскуыйы 2008-æм азы 30 октябры, 76 азы йыл куы цыдис, уæд. == Æнтыстытæ == Европæйы чемпион (1960). Советон Цæдисы чемпионаты æвзист призёр (1959) Советон Цæдисы хъалацы рамбулæг (1957). Вьетнамы чемпион (1978, куыд тренер). == Йæ ном куыд мысынц == Сочийы микрорайон Дагомысы ис Валентин Бубукины номыл аллей. 2009-æм азæй дзы цæуы æрвылазон Валентин Бубукины мемориалон ерыс. Йæ ном ис Кады аллейы «РЖД Арена»-йы стадионы цур.",os,Спорт (Sous-catégorie),,https://os.wikipedia.org/?curid=51396,292,51396.0,['ru'],False,Спорт,Sous-catégorie
,"Яшин, Лев Иваны фырт","Яшин Иваны фырт Лев (райгуырдис 1929-æм азы 22 октябры Мæскуыйы - амардис 1990-æм азы 20 мартъийы Мæскуыйы) - советон футболист, «Динамо» (Мæскуыйы) æмæ Советон Цæдисы иугонд футболон командæйы дуаргæс. Олимпаг хъæзтыты (1956) æмæ Европæйы чемпион (1960), Советон Цæдисы фондз хатты чемпион (1954, 1955, 1957, 1959, 1963), Советон Цæдисы хъалацы хицау (1953, 1967, 1970), Советон Цæдисы спорты сгуыхт мастер (1957). Яшин у XX æнусы дунейы хуыздæр дуаргæстæй иу World Soccer, France Football æмæ Placar-ы верситæм гæсгæ. Ныгæд æрцыдис уæлмæрдтæ «Ваганьковское»-йы, Мæскуыйы. == Хæрзиуджытæ æмæ кадджын нæмттæ == Социалистон Фæллойы Хъæбатыр (1990) Ленины орден (1983) Фæллойы Сырх Тырысайы орден (1957, 1971) Сызгъæрин порти - Европæйы хуыздæр футболисты приз (1963) Советон Цæдисы спорты сгуыхт мастер (1957) == Æддаг æрмæг == Футболæй Уæрæсейы æмбырдгонд командæ Архивгонд æрцыдис 24 августы 2011 азы.",os,Спорт (Sous-catégorie),,https://os.wikipedia.org/?curid=33741,130,33741.0,['ru'],False,Спорт,Sous-catégorie
,Тедеты Бахвæ,"Тедеты Отары фырт Бахвæ (райгуырдис 1969-æм азы 18 сентябры, Цхинвалы) у Уæрæсейы футболист (æрдæгхъахъæнæг; раздæр уыдис размæбырсæг). Ныртæккæ у Хуссар Ирыстоны физикон культурæ, спорт, туризм æмæ фæсивæды хъуыддæгты фæдыл министры хæдивæг. == Цардафыст == Бахвæ райгуырдис Цхинвалы. Футболæй райдыдта хъазын 1979-æм азы йæ райгуырæн сахары ДЮСШ-ы (уырыс. детско-юношеская спортивная школа). Йæ тренер уыдис Гæззаты Б. Тедейы-фырт хъуыстгонд спортсмен ссис, Дзæуджыхъæуы футболон клуб «Алани»-йы хъазын куы райдыдта, уæд. Æдæппæтæй дзы фæхъазыдис 10 азы (1990-1992, 1994-1997, 1999-2001). Йæ хъазыны карьерæ куы фæцис, уæд Бахвæ цалдæр хатты уыдис «Алани»-йы сæйраг тренер (2002, 2003-2004, 2005). Тедеты Бахвæ у, Уæрæсейы чемпионаты кæй бакъуырдта, уыцы пуртиты нымæцмæ гæсгæ «Алани»-йы рекордсмен - 50 пуртийы. Æдæппæтæй Уæрæсейы чеспионаты бакъуырдта 59 пуртийы æмæ уыцы бæрæггæнæнмæ гæсгæ æппæт хъазджыты номхыгъды ахсы 18-æм бынат. 1993-1994-æм азты Тедейы-фырт Уæрæсейы иугонд командæйы ахъазыдис 6 матчы æмæ бакъуырдта иу пурти. Уый размæ ма хъазыдис ССР Цæдисы æрыгон лæппуты æмæ фæсивæды командæты. 1990-1991 азты Бахвæ ахъазыдис 3 матчы ССР Цæдисы олимпаг иугонд командæйы. == Æнтыстытæ == Уæрæсейы чемпион (1995); Уæрæсейы чемпионаты æвзист призёр (1992, 1996); Уæрæсейы чемпионаты бронзæ призёр (1993, 1998); Фæсивæды ’хсæн Европæйы чемпионаты бронзæ призёр (1986).",os,Спорт (Sous-catégorie),,https://os.wikipedia.org/?curid=19509,186,19509.0,['ru'],False,Спорт,Sous-catégorie
,"Каладзе, Къахабер Карлы фырт","Къахабе́р (Къаха) Карлы фырт Кала́дзе (гуырдз. კახაბერ (კახა) კარლოს ძე კალაძე; райгуырдис 1978-æм азы 27 февралы Самтредиайы, Гуырдзыстоны ССР, Советон Цæдис) у гуырдзиаг политик æмæ раздæры футболист, кæцы хъазыдис куыд хъахъхъæнæг Тбилисы «Динамо»-йы, Киевы «Динамо»-йы, «Милан» æмæ «Дженоа»-йы. Гуырдзыстоны хуыздæр футболисты нымад æрцыдис 2001-2003 азты æмæ 2006 азы, у ацы бæстæйы историйы хуыздæр футболисстæй иу. Йæ футболон карьерæ байдыдта 1993-æм азы Тбилисы «Динамо»-йы сконды, фондз азы дæргъы ахъазыдис ацы командæимæ 82 хъазты æмæ фондз хатты Гуырдзыстоны чемпион сси. 1998-æм азы Къахабер рацыдис Киевы «Динамо»-мæ, æмæ дзы æртæ хатты Украинæйы чемпион сси, æртæ хатты та бæстæйы хъалац рамбылдта. Киевы Къаха 71 матчы бацархайдта, стæй футболон клуб «Милан»-ы хъазæг сси. «Милан»-имæ иу хатт сси Италийы чемпион, дыууæ хатты рамбылдта Чемпионты лигæ, иу хатт фæуæлахиз Клубты ’хсæн дунейы чемпионаты. 2010-æм азы гуырдзиаг футболист бацыдис иннæ италиаг клубмæ, «Дженоа»-мæ, уым хъазыдис 56 матчы æмæ бакъуырдта дыууæ голы. 2012-æм азы 12 майы футболист фехъусын кодта, йæ карьерæ кæй фæци, уый тыххæй. Къахабер Каладзе 15 азы дæргъы хъазыдис Гуырдзыстоны иугонд командæйы сконды дæр. Йæ 84 матчæй 50 хатты уыд командæйы капитан.. 2013-æм азы 2 июны Каладзе бацæттæ кодта йæ фæстæг хъазт, уым бацархайдтой зындгонд футболисттæ - Каннаваро, Тони, Фернанду Коуту, Шота Арвеладзе, Шовковский, Ващук, Мальдини, Фламини, Оддо, Гроссо. Матч фенынмæ æрбацыдысты 70 мин футболуарзджытæй фылдæр. Йæ политикон карьерæ Каладзе байдыдта «Гуырдзиаг бæллиц»-ы партийы, уый ма оппозицийы куы уыдис, уæд. Партийы рæздзог Бидзинæ Иванишвили бæстæйы премьер-министр куы сси (2012 азы октябры), Каладзейы снысан кодтой энергетикæ æмæ æрдзон ресурсты министрæй. 2017-æм азы 13 ноябрæй у Тбилисы мэр. 2020-æм азы уавæрмæ гæсгæ Каладзе у парти «Гуырдзиаг бæллиц»-ы генералон секретарь. == Æнтыстытæ == «Динамо» (Тбилис) Гуырдзыстоны чемпион (4): 1994, 1995, 1996, 1997 Гуырдзыстоны хъалац футболæй (4): 1994, 1995, 1996, 1997 «Динамо» (Киев) Украинæйы чемпион (3): 1998, 1999, 2000 Украинæйы хъалац (3): 1998, 1999, 2000 Æмбалады хъалац (2): 1997, 1998 Æмбалады хъалацы финалист: 1999 «Милан» Италийы чемпион: 2004 Италийы хъалацы рамбулæг: 2002/03 Италийы суперхъалацы рамбулæг: 2004 УЕФА-йы чемпионты лигæйы уæлахизгæнæг (2): 2002/03, 2006/07 Чемпионты лигæйы финалист: 2004/05 УЕФА-йы суперхъалацы рамбулæг: 2003, 2007 Клубты ’хсæн дунейы чемпионаты уæлахизгæнæг: 2007 Куыд хицæн хъазæг Гуырдзыстоны хуыздæр футболист (4): 2001, 2002, 2003, 2006",os,Спорт (Sous-catégorie),,https://os.wikipedia.org/?curid=51944,359,51944.0,['ru'],False,Спорт,Sous-catégorie
,"Иванов, Валентин Козьмайы фырт","Валенти́н Козьмайы фырт Ивано́в (райгуырдис 1934-æм азы 19 ноябры Мæскуыйы - амардис 2011-æм азы 8 ноябры Мæскуыйы) у советон футболист, размæбырсæг, Советон Цæдисы иугон командæйы капитан, советон æмæ уæрæсейаг тренер. 1956-æм азы олимпиаг чемпион, 1960-æм азы Европæйы чемпион, Советон Цæдисы спорты сгуыхт мастер (1957), сгуыхт тренер (1988). Чилийы 1962-æм азы чи цыдис, уыцы дунейы чемпионаты хуыздæр бомбардир. === Клубон карьерæ === Валентин Иванов йæ сабибонтæй уарзта футбол, хъазыдис йæ кæрты командæйы. 15-аздзыдæй кусын байдыдта слесырæй, хъазыди заводы командæйы, уым æрыгон футболисты федта Георгий Жарков. 1952-æм азы Валентин бацыдис командæ «Торпедо»-мæ æмæ иу афæдзы фæстæ йæ сæйраг сконды хъазын байдыдта. Йемæ «Торпедо»-йы хъазыдысты уæды зындгонд футболисттæ Эдуард Стрельцов, Валерий Воронин, Славæ Метревели, Геннадий Гусаров, Виктор Шустиков æмæ ма бирæ æндæртæ. Клубæн йæ хуыздæр аз уыдис 1960-æм, уæд æмклубонты къухмæ бафтыд Советон Цæдисы чемпионат æмæ хъалац рамбулын, уыцы иу рæстæг Советон Цæдисы иугонд командæ сси Европæйы чемпион. Иванов йæ цард æнæхъæнæй радта иу клубæн. Хъазын куы фæци, уæд сси клубы тренер. Клубæн куы разамынд лæвæрдта, командæ ногæй сси Советон Цæдисы чемпион (1976). Рацæразты рæстæг æнцон нæ уыдис Ивановæн. 1992-æм азы уый ацыдис Мароккомæ æмæ дзы иу афæдз куыста «Раджа»-йы тренерæй. 1993-æм азы раздæхтис Уæрæсемæ æмæ куыста «Асмарал»-ы. 1998-æм азы та ногæй сси «Торпедо»-йы разамынддæттæг. === Иугонд командæйы === Советон Цæдисы иугонд командæйы Иванов хъазыдис 59 матчы, бакуырдта 26 голы (уымæй у æртыккаг хуыздæр бомбардир Олег Блохин æмæ Олег Протасовы фæстæ). == Бинонтæ == Ивановы бинойнаг Лидия дæр спорты басгуыхтис, уый уыд олимпиаг чемпионкæ. Йæ фырт Валентин та сси футболон тæрхонгæнæг. Йæ бинойнагимæ футболис базонгæ и Мельбурны олимпиадæйæ тæхгæ-тæхын.",os,Спорт (Sous-catégorie),,https://os.wikipedia.org/?curid=51386,262,51386.0,['ru'],False,Спорт,Sous-catégorie
,"Степанян, Ерванды фырт Калин","Калин Ерванды фырт Степанян (райгуырдис Азербайджаны ССР сахар Шамхоры 1955 азы 15 майы) у советон æмæ уæрæсейаг футболист, хъахъхъæнæг; футболон тренер. Цæры Ростов-Доныл сахары. Ныллæг лигæты хъазыдис къордты «Ревтруд» Тамбов (1977, 1979), «Машук» Пятигорск (1978), «Спартак» Орёл (1980-1983, 1988-1990), «Спартак» Орджоникидзе (1984-1987), «Автодор» / «Автодор-ОЛАФ» (1990-1992). 1982-æм азы иу хъазты бацархайдта Мæскуыйы «Спартак»-ы дублы. Дзæуджыхъæуы ма хъазыдис къордтæ «Арфан» (1994), «Альмарк» æмæ «Мастерс»-ы (1995, 1997). 1992-æм азæй 1994 азы онг уыдис «Автодор»-ы тренер. Фæстæдæр сæйраг тренерæй куыста «Алани-Д» (1995, 2001-2002), «Спартак» Анапæ (1997, дыккаг лигæйы 6 матчы), «Елхот» (1998, хъазæг тренер дзы уыдис), «Витязь» Крымск (1999-2000, 2003), «Немком» Краснодар (2001), «Волгарь-Газпром» Астрахань (2004-2006), «Абинск» (2008-2009), «Машук-КМВ» Пятигорск (2009-2012), «Астрахань» (2012-2014), «Дружбæ» Майкъоп (мартъи - июнь 2015). 2015-æм азæй у «Кобарт»-ы (Таганрог) сæйраг тренер, командæ Ростовы облæсты чемпионаты хъазы. Уымæй уæлдай разамынд дæтты Хуссар федералон университеты командæйæн. Калин Степанян каст фæцис Хетæгкаты Къостайы номыл Цæгат Ирыстоны паддзахадон университет 1992-æм азы. Йæ фырт Артур дæр сси футболист.",os,Спорт (Sous-catégorie),,https://os.wikipedia.org/?curid=51836,158,51836.0,['ru'],False,Спорт,Sous-catégorie
,Гæззаты Юри,"Гæззаты Фарзуны фырт Юри (райгуырдис Дзæуджыхъæуы, 1960-æм азы 27 ноябры) у советон æмæ уæрæсейаг футболист, размæбырсæг æмæ æрдæгхъахъхъæнæг; футболон тренер. 1990-æм азæй Советон Цæдисы спорты мастер. 2011-æм азæй - Ярославлы футболон клуб «Шинничы» сæйраг тренер у. == 1997 - «Мæздæг» 1998-2001 - «Автодор» 2002 - Титан (Реутов) 2002-2009 - КАМАЗ 2009-2010 - «Крылья Советов» 2011- н.р. - «Шинник» (Ярославль) == Æддаг æрмæг == Transfermarkt.co.uk (англ.)",os,Спорт (Sous-catégorie),,https://os.wikipedia.org/?curid=34420,113,34420.0,['ru'],False,Спорт,Sous-catégorie
,Хуыгаты Алан,"Хуыгаты Анатолийы фырт Алан (райгуырдис 1989-æм азы 27 апрелы Дзæуджыхъæуы) - грекъ-ромаг хъæбысхæсты æхсæнадæмон къæпхæны спорты мастер, æхсæнадæмон серийы турнир «Гран-при Иван Поддубный»-ы уæлахиздзау (2012), Уæрæсейы чемпион (2012), Европæйы чемпионаты æвзист призёр (2011-æм аз), Сæрдыгон Олимпаг хъæзтыты чемпион (2012). Лондоны олимпиадæйы грекъаг-ромаг хъæбысхæстæй ерысты Алан рамбылдта сызгъæрин майдан. 84 килограммы онг уæзы хæцгæйæ, финалы фæуæлахиз ис Карам Мохаммед Габер Ибрагимæн. 2019-æм азы августæй кусы Цæгат Ирыстоны спорты министрæй. == Хорзæхтæ æмæ кады нæмттæ == Æхсæнадæмон къæпхæны Уæрæсейы спорты мастер Лондоны олимпаг чемпион (2012)",os,Спорт (Sous-catégorie),,https://os.wikipedia.org/?curid=34793,86,34793.0,['ru'],False,Спорт,Sous-catégorie
,Андиаты Сослан,"Андиаты Пётры фырт Сослан (райгуырдис 1952-æм азы 21 апрелы Дзæуджыхъæуы, амардис 2018-æм азы 22 ноябры) у уæгъдибар хъæбысхæстæй Советон Цæдисы авд хатты чемпион (1973-1978, 1980), Европæйы æртæ хатты чемпион (1974, 1975, 1982), Дунейы цыппар хатты чемпион (1973, 1975, 1977, 1978), Олимпаг хъæзтыты дыууæ хатты чемпион (1976, 1980). == Цардафыст == Скъолайы ахуыр кæнгæйæ Сослан фæцалх баскетболæй хъазыныл. Фæлæ йе ’фсымæрты амындмæ гæсгæ йæхи фæлварын райдыдта уæгъдибар хъæбысхæсты. Афтæмæй Сослан ссис Дзгойты Аслæнбеджы ахуыргæнинаг. Уый амындмæ гæсгæ хъаруджын æмæ ныфсджын Сосланы арæхстдзинад бонæй-бонмæ рæзыдис. Аслæнбеджы фæстæ (уый æндæр горæтмæ ацыдис), Сосланы хъæбысæй хæцынмæ цæттæ кæнын бæйдыдта йæ хистæр æфсымæр Геннади. Уый руаджы Сослан йæ фыццаг сыгъзæрин майдан райста Советон Цæдисы фæсивæды чемпионаты, фæстæдæр та дунейы ерысты бацахста дыккаг бынат æмæ райста æвзист майдан. 1973 азы мартъийы Сосланы нæ бæстæйы командæимæ арвыстой Амырыкмæ дунейы хъалац рамбулыны ерыстæм. Уым Сослан фæуæлахиз зындгонд уæззау уæзы хъæбысæйхæцæг амырыкаг богал Тейлорыл æмæ бацахста фыццаг бынат. 1974 азы дунеон ерысты Стамбулы Сослан рамбылдта æвзист майдан. Уый фæстæ фæд-фæдыл бацахста фыццаг бынæттæ: Æппæтдунеон ерысты Тбилисы, 1975 азы Советон Цæдисы адæмты Спартакиадæйы, Минскы ерысты æмæ æндæрты. Фæлæ уæддæр Сосланы спортивон курдиат йæ фыццаг Олимпиадæйы куыд разындис, афтæ тынг бацæттæ кодта. Сæ зæрдæ йыл дардтой Советон Цæдисы Олимпиадæйы комитеты уæнгтæ дæр. Сослан нæ командæйы богæлттимæ тынг хорз рахæцыдис æмæ райста сыгъзæрин майдан. Сосланы сгуыхтдзинадæн Советон хицауад дæр хорз аргъ скодта - лæвæрд ын æрцыдис паддзахадон хорзæх - Адæмты Хæлардзинады орден. 1980 азы дыккаг хатт сси олимпаг чемпион. Советон хицауад лæвæрд ын æрцыдис Фæллойадон Сырх Тырысайы орден. Сослан йæ лæгдзинад æрмæст спорты нæ равдыста. Ахуыр кæнынмæ бацыд Хæххон хъæууонхæдзарадон институтмæ, экономикон факультетмæ. Уый фæстæ бацыдис аспирантурæмæ, бахъахъхъæдта диссертаци æмæ сси экономикон зонæдты кандидат. == Æддаг æрмæг == Андиаты Сосланы биографи (уырыс.)",os,Спорт (Sous-catégorie),,https://os.wikipedia.org/?curid=32749,283,32749.0,['ru'],False,Спорт,Sous-catégorie
,Хорватаг æвзаг,"Хорватаг æвзаг (hrvatski jezik) у хорватаг адæмы мадæлон æвзаг, Хорватийы паддзахадон æвзаг. Дзурынц ыл 6,2 милуан адæймаджы. XX æнусы ма хуынди сербаг-хорватаг æвзаг, фæлæ Югославийы фехæлды рæстæг иу æвзаджы хæстæг диалекттæ политикон аххостæй схуыдтой сербаг, хорватаг æмæ босниаг æвзæгтæ. Нырыккон Хорватийы стынг и пуризм: паддзахады æххуысæй парахат кæнынц славяйнаг уидыгтæй арæзт ног дзырдтæ sveučilište «æппæтæн-ахуыргæнæндон» (университет, серб. универзитет), nogomet «къах-калгæ» (футбол/къахпорти, серб. фудбал) æмæ афтæ дарддæр. Хицæн хæдбар паддзахæдты дыууæ æвзаджы кæнынц дардæй-дарддæр. == Алфавит == Хорватаг алфавит («гаевицæ») арæзт у латинаг бындурыл, чехаг алфавиты хуызæн, ис дзы 27 дамгъæйы æмæ 3 диграфы (уыдон дамгъæтыл нымад сты, куыд ирон алфавиты дæр, афтæ).",os,Random,,https://os.wikipedia.org/?curid=11086,115,11086.0,['ru'],False,Random,Aléatoire
,Партизанон ныхмæлæуддзинад Балтикæйы,"Партизанон ныхмæлæуддзинад Балтикæйы уыди эстойнаг, латвиаг æмæ литвайаг партизанты хотыхджын тыхх. Хуыттой cæ Хъæддаг æфсымæртæ, Хъæды æфсымæртæ (эст. metsavennad, латв. mežabrāļi, лит. žaliukai) тыхх кодтой Советон Цæдисимæ Советон оккупацийы рæстæджы Дыккаг дунеон хæсты афоны æмæ йæ фæcтæ. Уый хуызæн анти-Советон Центрон æмæ Скæсæйнаг Европæйы хотыхджын къордтæ тыхх кодтой коммунистон хицауиуæгимæ Болгарийы, Польшæйы, Румынийы æмæ хурныгуылæйнаг Украинæйы.",os,Random,,https://os.wikipedia.org/?curid=66894,56,66894.0,['ru'],False,Random,Aléatoire
,Хуссар Китайы денджыз,"Хуссар Китайы денджыз у æрдæгæхгæд денджыз Хуссар-Скæсæн Азийы, æрдæгсакъадах Индокитай æмæ сакъадæхтæ Калимантан, Палаван, Лусон æмæ Тайваны ’хсæн. Хауы Австрали-Азийы зæххастæуы денджызы бассейнмæ, Индийы æмæ Сабыр фурдты ’хсæн. Йæ фæзуат у 3 537 289 км², иууыл арфдæр ран - 5560 м. Уæлцъар доны температурæ февралы вæййы цæгаты 20 °С, хуссары та 27 °С, августы температурæ схизы 28-29 °С-мæ æгас фæзуатыл. Доны цæххы бæрц у 32-34 ‰. Сæрдыгон æмæ фæззæджы арæх вæййы тайфунтæ. Китайæ, Японæй æмæ Уæрæсейæ Сингапуры донкъубалмæ чи цæуы, уыцы наутæ Хуссар Китайы денджызы сæ цыд аразынц Сæйраг денджызвæндагыл. Ацы фæндаг у тæккæ цыбырдæр æмæ æдасдæр. Сæйраг денджызвæндагыл наудзугæнджытыл цы фактортæ æндавы, уыдонæй сæйрагдæр у муссонтæ, стæй сæ тынг хъыгдарынц тайфунтæ. Хуссар Китайы денджызы стырдæр бакæлæнтæ сты Тонкины (Бакбо) æмæ Сиамы бакæлæнтæ. Дынджыр сакъадах - Хайнань. Денджыз хъæздыг у биологон ресурстæй. Амалиуæджы кæсæгтæ сты тунец, сельд, сардинтæ æмæ æнд.",os,Random,,https://os.wikipedia.org/?curid=15372,143,15372.0,['ru'],False,Random,Aléatoire
,Хуэйаг адæм,"Хуэйаг адæм (хуэй, хуэйцзу, «китайаг пысылмæттæ») кит. 回族 (пиньинь: huízú, ома «адæмыхатт хуэй») у Китайы официалон 56 чысылдæр адæмыхæттытæй иу. Китайæгты хуызæн сты, китайагау дзурынц, фæлæ сæ динмæ гæсгæ сты пысылмон æмæ хæссынц исламы культурон бынтæ. Сты дæс милуан адæймаджы бæрц, цæрынц цæгат Китайы алы ран. Китайæй чи рацыдысты, уыцы хуэйæгты баззæддæгтæ ХПÆ-ы хуыйнынц дунгантæ. == Æддаг æрмæг == Адæмыхатты хуэй (回族人口) демографи(æнæбаххæсгæ æрвитæн) (кит.)",os,Random,,https://os.wikipedia.org/?curid=19184,68,19184.0,['ru'],False,Random,Aléatoire
,Манагуæ,"Манагуæ (исп. Managua) у Никарагуæйы сæйраг æмæ стырдæр сахар. Манагуæйы бындур сæвæрдæуыди 1819 азы. Уæд кæсагахсджыты хъæу уыди. Бæстæйы сæйраг сахар сси 1852 азы, уый тыххæй æмæ лæууыд дыууæ ерысгæнæг сахарты ’хсæн (Леон æмæ Гранадæ, кæддæры сæйраг сахартæ). 2007 азы, æнтыстджын ахуырадон программæйы фæрцы, Манагуæ расидти, уый Централон Америкæйы фыццаг сæйраг сахар у, кæцыйы цæрджытæй æппæт кæсын-фыссын зонынц. == Номы равзæрд == Сахары ном Манагуæ фæзынд индейаг дзырд Мана-ахуак-æй. Уый нахуатлаг æвзаджы нысан кæны «доны цур» кæнæ «дон алфамбылай кæм у». Сахар кæм лæууы, уыцы банаты адæм цардысты æппынкъаддæр 6 мин азы дæргъы. == Сахары цæрджытæ == 2004-м азы бæрæггæнæнтæм гæсгæ Манагуæйы цæры 1,723 милуан адæймаджы. == Географи == Уымæл тропикон боныхъæд, бæзнаг вулканон мæр æмæ егъау æдзæхх цад фадат дæттынц, цæмæй Манагуæ Централон Америкæйы сæйраг сахартæй тæккæ цъæхдæр уа.",os,Random,,https://os.wikipedia.org/?curid=10252,133,10252.0,['ru'],False,Random,Aléatoire
,Хъазахъхъаг адæм,"Хъазахъхъаг адæм, хъазахъхъ дæр (уырыс. казаки, козаки) у скæсæйнаг славяйнæгты субэтникон къорд, Уæрæсейы империйы кæддæры ахджиаг номдарад æмæ сурзæххон æфсæдты хуыз. Уыдон цæрынц Скæсæн Европæ æмæ Уæрæсейы хуссар быдырты æмæ Хъазахстаны. == Ирыстоны хъазахъхъæгтæ == Цæгат Ирыстоны хъазахъхъаг хъæутæ (станицæтæ) баззадысты Уæрæсейы империйы заманæй - уыдонæй фылдæр сты Мæздæджы районы. Æндæр районты зынгæдæр хъазахъхъаг цæрæнрæттæ сты Æрхонкæ, Змейкæ æмæ Николаевскæйы станицæтæ. Сахар Æрыдон, Æрыдоны районы административон центр, райрæзти хъазахъхъаг станицæйæ (Ардонскæй, уырыс. Ардонская). Дзæуджыхъæуæй скæсæнырдæм цы хъазахъхъ царди (сунжæйаг хъазахъхъæгтæ), уыдон 1920-æм азы апрелы ралидзын кодтой Украинæмæ æмæ Европæйаг Уæрæсейы цæгатмæ, сæ бынаты æрцæрын кодтой мæхъхъæлæтты. 1897-æм азы цæрджыты сфыстмæ гæсгæ Терчы æфсады хъазахъхъæгтæ уыдысты 167 301, уыдонæй 145 508 сæ мадæлон æвзагыл нымадтой уырыссаг æвзаг, 16329 - украинаг, 2727 - хъалмыхъхъаг, 586 - белоруссаг, 252 - тæтæйраг, 29321 - æндæр æвзæгтæ. Уыцы фæстаг нымæцы, Ф. С. Киреевы иртасæнтæм гæсгæ, фылдæр хай уыдысты ирон равзæрды хъазахъхъæгтæ. == Кæс == Доны хъазахъхъ Терчы хъазахъхъ Хъобаны хъазахъхъ",os,Random,,https://os.wikipedia.org/?curid=13043,158,13043.0,['ru'],False,Random,Aléatoire
,Кавказы æрдзæвæрæн,"Кавказы паддзахадон биосферон æрдзæвæрæн - паддзахадон тыгъд æрдзæвæрæн. Æххæст ном - Шапошников Христофор Георгийы номыл Кавказы паддзахадон æрдзон биосферон æрдзæвæрæн. Цæгат Кавказы тæккæ егъаудæр æмæ тæккæ рагондæр уæлдайхъаггæд æрдзон территори. Æрбынат кодта Уæрæсейы Федерацийы æртæ регионы гæрæттыл; Краснодары край, Адыгей æмæ Хъæрæсе-Черкесы Республикæ. Æрдзæвæрæн у Кавказы домбайты æрдзæвæрæны бындар. Уый скондæуыд 1924-æм азы 12-æм майы, Ныгуылæн Кавказы ромыл æмæ субтропикон климæтон ронты арæныл. Ныр Кавказы æрдзæвæрæн у Европæйы тæккæ егъаудæр хъæды æрдзæвæрæн. Йæ иумæйаг фæзуат - 280 мин гектарæй фылдæр, уыдонæй Краснодары крайы - 177,3 мин гектары. 1979-æм азы 19-æм февралы ЮНЕСКО-йы уынаффæмæ гæсгæ Кавказы æрдзæвæрæныл нысангонд æрцыд биосферон æрдзæвæрæны ном. 2008-æм азы январæй та хæссы Христофор Георгийы фырт Шапошниковы ном. 1999-æм азы Кавказы паддзахадон биосферон æрдзæвæрæн, Краснодары крайы æмæ Адыгейы республикæйы æндæр æрдзхъаггæнæн объектты къордимæ (уыдоны иумæйаг фæзуат 19 мин. Гектары бæрц) бахасдæуыд Дунеон бынты номхыгъдмæ куыд Ныгуылæн Кавказы Æппæтдунеон æрдзон бынты объект. === Хъобаны цуан === 1888-æм азы Стыр кънйæзты Пётр Николайы фырт æмæ Георгий Михаилы фырты фæдзæхстмæ гæсгæ Паддзахадон исбоны Министрадæй æмæ Хъобаны облæсты хæстон уынаффæйадæй Стыр хохы (Кавказы сæйраг рагъы) районы райсдæуыд зæхх 480 мин десетины бæрц. Хъобаны Радæимæ бафыстæуыд фидыд цæмæй ацы территоритыл стыр къниæзтæн уа цуан кæныны æрмæстон, уæлвæткон бар. Фæстæдæр ацы бынатыл ныффидар ном Стыркънйазон Хъобаны цуан. Цалдæр азы фæстæ кънйæзтæ Хъобанмæ балц кæнынæн нал бæззыдысты сæ æнæниздзинад фæцудыны охыл, стæй та, 1892-æм азы цуан кæныны уæлвæткон бар алæвæрдтой стыр кънйаз Сергей Михаилы фыртæн. Уый активонæй райдыдта территоримæ зилын. === Домбайты æвæрæн === 1906-æм азы хаццоны рæстæг куы фæуд кодта, уæд ма фидыд 3 азмæ багъæцыдысты, стæй та пълан кодтой ацы зæххытæ байуарын Хъобаны хъазахъхъы станицæтыл. 1909-æм азы Хъобаны Æфсады Белореченсчы хъæдхизынады хъæдгæс Шапошникоф Христофор Георийы фырт ныффыста Уæрæсейы Академимæ æмæ æнхъардта Хъобаны Æфсадæй ацы территоритæ рахицæн кæнын æмæ дзы æвæрæн сфæлдисын. Сæйраг æвдисæйнагæн æрхаста сæфты къахыл лæууæг кавказаг домбайы хъаггæдад. Фыстæджы дзырддаг æрдзæвæрæны арæнтæ дæр афыста. Ацы фыстæджы бындурыл академик Насонов Николай Викторы фырт доклад бакаст æмæ Зонæдты Академи сæрмагонд къамис сфæлдыста. Шапошников, æфæддон хъæдгæс уæвгæйæ, уыцы къамисимæ архайдта æрдзæвæрæн кæныныл. Фæлæ хъуыддагæн цæлхдуртæ кæй уыд, йæ сæйрагдæр - хъобаны хъазахъхъ зæхуарст æнхъæл кæй уыдысты, уымæ гæсгæ хъуыддаг дæрддыл нæ аккуырст. Фæлхатгæ æрдзæвæрæн æнхъæлцау уыд 1913-æм æмæ 1916-æм æзы дæр. Æппынфæстаг, 1919-æм азы хъуыддаг конд æрцыд. Регионы Советон хицауад куы æрфидар, уæд та фарст ногæй лыггæнинаг фæцис. Æрмæст1924-æм азы Паддзахадон Кавказы добайы æрдзæвæрæн бабындур. == Фаунæ == Æрдзæвæрæны цæры æхсырæйхæссджыты 89 хуызы, 248 хуызы - мæргътæ, уыдонæй 112 ахстон кæнджытæ, хилджыты 15 хуызы, 9 - донзæххонтæ, 21 - кæсæгтæ, моллюскты 100 хуызæй фылдæр æмæ сасчыты 10 000 хуызы. Æрдзæвæрæны уазджытæ хъуамæ æдзух сæ зæрдыл дарой йæ территорийыл туристтæн флорæ æмæ фаунæйы хъыгдарыны бар нæй. == Кæс ноджы == Тебердайы æрдзæвæрæн Кæсæг-Балхъары уæлхох æрдзæвæрæн == Æрвитæнтæ == Официальный сайт Кавказского государственного природного биосферного заповедника Кавказский заповедник - Россия, Russia Вольерный комплекс Кавказского государственного природного биосферного заповедника на Красной Поляне",os,Random,,https://os.wikipedia.org/?curid=52119,473,52119.0,['ru'],False,Random,Aléatoire
,Тарту,"Та́рту (эст. Tartu; 1030-1224 азы æмæ 1893-1918 азы онг: Юрьев; 1224-1893 - До́рпат, Дерпт (нем. Dorpat, Dörpt)) у Эстонийы дыккæгæм стырдæр сахар (Таллины фæстæ). Тарту у, фæсарæнты зындгонд чи у, зонад æмæ ахуырады ахæм артдзæст. Суанг Эстонийæн йæ ахуырад æмæ зонады министрад дæр Тартуйы æрбынат кодта (2001-æм азæй фæстæмæ).",os,Random,,https://os.wikipedia.org/?curid=12733,55,12733.0,['ru'],False,Random,Aléatoire
,Уанитæ,"Уанитæ кæнæ Уаниатæ (уырыс. Ваниевы, гуырдз. ვანიშვილი) сты дыгурон мыггаг æмæ ирон мыггаг. == Равзæрд == Ацы мыггаг раджы рæстæджы цард Уæлладжыры комы, Дагомы. Раджы кæддæр, дам, Уанитæй иу æфсымæр амардта йæ хъæуккаг лæджы, фæтуджджын, æмæ уый тыххæй æрбалыгъд Дыгуры коммæ æмæ æрцард Лезгоры. Ам ус ракуырдта, йæ мыггаг ныууагъта Уанитæй. Лезгоры Уаниты мыггаджы хистæртæ зонынц, Бадзи æмæ Хазби сæ фыдæлтæм кæй хауынц. Уыдоны цæуæт æмæ цæуæты цæуæтæй иутæ Лескенмæ, иннæтæ та Хæзнидонмæ алыгъдысты. == Кæс ноджы == Уанетæ",os,Random,,https://os.wikipedia.org/?curid=49434,82,49434.0,['ru'],False,Random,Aléatoire
,Йод,"Йод (Iodum - I) у химион элемент, элементты периодон системæйы ахсы 53-æм бынат. Бирæ бæстæтæм йод кадавар у, уыдоны ’хсæн Республикæ Цæгат Ирыстон - Алани дæр. Суткæмæ организмы йод цас хъæуы, уый ис æргъайы 38 граммы, камбалæйы 52 граммы, трескайы 83 граммы, сельды 190 граммы æмæ афтæ дарддæр. Йодæй хъæздыг сты денджызон къабуска, кæсаджы сой, креветкæтæ, æндæр денджызон цæрæгойтæ дæр. Минералон йоды стырдæр гуырæнтæ сты Чилийы æмæ Японы.",os,Random,,https://os.wikipedia.org/?curid=10282,71,10282.0,['ru'],False,Random,Aléatoire
,Зындон (ирон мифологи),"Зындон - æппæты дарддæр æхгæд къуым мæрдты бæсты ирон мифологийы. Йæ дæгъæл ис Барастырмæ. Мæрдтæ зындоны æфхæрд цæуынц паддзах Барастыры бардзырдмæ гæсгæ, уæлæуыл, æгас уæвгæйæ, цы тæригъæдты бацыдысты, уыдон хынцгæйæ. Мæрдты бæстæйы иу хай, фыдгæнджытæ кæдæм бахауынц, уый. Уым сæ тæригъæдтæ фыдтухитæй фидынц. Чи дзы йæ къахæй ауыгъд у, чи - йæ цонгæй, чи - йе 'взагæй, чи та йæ хурхæй, сæ быны дойнаг дуртæ цырынæй судзынц. Уæлæуыл цы бирæ æвзæрдзинæдтæ фæкодтой, уыдон Мæрдты бæсты зындзинæдтæй фидынц: афæдз сæ кæмæн æртæ боны, кæмæн къуыри, кæмæн фылдæр - ахæм хъизæмар æвзарын тæрхонгонд у Мæрдты хицау Барастырæй. Уымæй уæлдай ма, уæлæуыл мæрдтæй йæхи чи куыд æвзæр дардта, ахæм, фæсмонгонды цардæй æрвитынц сæ рæстæг Мæрдты бæсты.",os,Random,,https://os.wikipedia.org/?curid=27445,113,27445.0,['ru'],False,Random,Aléatoire
,Кайтаджы уцмийад,"Кайтаджы уцмийад - V-XIX æнусты кайтаггаг æмæ хъуымыхъхъаг адæмы феодалон паддзахад Дагъистаны нырыккон Кайтаджы æмæ Дахадаевы районты зæххыл, уымæ ма хаудысты Сергокалайы, Дербенты æмæ Каякенты районты зæххыты хай. Уцмийтæ (бынæттон æлдариуæггæнджытæ) бацæхстой Кайтагæй цæгатырдæм зæххытæ, даргъинаг адæм кæм цардысты, уыцы зæххытæ æмæ ма денджызгæрон быдыры иу хай, уым цардысты хъуымыхъхъ. Уый фæрцы сæ бон уыд, Дербент æмæ Фæскавказ Сызгъæрин Ордайы сæйраг сахар Сарайимæ чи иу кодта, уыцы рагон базарадон фæндагæй пайда кæнын. Уцмийады сæйраг сахар уыд Кала-Корейшы фидар бæрзонд къæдзæхыл. XIV æнусы уцмийад, кæцы Сыгъзæрин Ордайы фарс лæууыдис, ныддæрæн кодта Тамерланы æфсад, уыцы рæстæгæй сæдæ азы рацыдис цалынмæ Кайтаджы паддзахад ногæй фæрæвдз ис. Титул «уцмий»-ы равзæрд иу версимæ гæсгæ цæуы араббаг дзырд «исми»-йæ (номджын, намысджын), иннæ версимæ гæсгæ та - даргъинаг дзырд «уци»-йæ, кæцы нысан кæны «æфсымæр». Уцмийы титул лæвæрдтой фыдæй фыртмæ нæ, фæлæ мыггаджы хистæртæй иуæн - уый тыххæй иу кæнæ дыууæ хатты нæ фæхыл кодтой уцмийтæ сæ бынтыл. XIII æнусы Кайтагмæ цыдысты католикон миссионертæ, фæстæдæр та - Сомих æмæ Гуырдзыстонæй чырыстон миссионертæ дæр. Уый фæдыл кайтаггаг цæрджытæй иуæй-иутæ чырыстон уырнджытæ систы. Уцмийтæ сæхæдæг уыдысты пысылмон, æмæ пысылмон дин парахат кодтой регионы. XVI æнусы кæронмæ уцмийæн йæ мыггаг æрбынат кодта Маджалисы хъæуы, Кайтаджы быдираг хай, уый фæстæ уцмийы тæваг хохæгтæм фæлæмæгъдæр ис. Кайтаджы уцмийад Уæрæсейы империйы Кайтаджы-Табасараны зылдмæ бацыдис 1813-æм азы, уыцы рæстæгмæ та йæ къухы æфтыд æртæ егъау империты ’хсæн - Перс, Уæрæсе æмæ Турк - йæ хæдбардзинад хъахъхъæнын. == Æлдариуæггæнджыты номхыгъд == Кайтаггаг æлдариуæггæнджыты династи цæуы корайшит Чупанæй, кæцы цардис лекъаг хъæу Мазайы. Чуфан ибн Султанали-бек нæзонгæ уцмийтæ Р. в. м. уп. в 1064 году Фируз уп. в 1068 году Андзарнарс (XI-XII) Хиздан (XIII) Ах.с.б.р. (XIII), раздæры фырт Мухаммадхан, Амирхан æмæ Амирхамза, манголты бабырсты рæстæг (1239-1240) Султан-Мухаммад-уллу (XIV) Султан-Алибек (XIV-XV), раздæры фырт Мухаммадхан (XV), раздæры фырт Мухаммадбек (XV), раздæры фырт Хайдар (XVI), раздæры фырт Амиркаландар (XVI), раздæры фырт Хасанали (1574-1580), раздæры фырт Султан-Ахмедхан (1580-1588), раздæры фырт Хан-Мухаммад (1588-1605), раздæры фырт Рустам-хан (1605-1632/1645), раздæры фырт Амирхан 1632 азæй Улуг, Рустамханы фырт Нæзонгæ уцмий, Рустамханы фырт, хæсты фæмард 1660 азы Хусейнхан Маджалисский (до 1689 года), Рустамханы фырты фырт Ахмедхан Кубинский (1689-1694), раздæры фырт Алисултан (1689-1706) Ахмед-хан (1706/1711 - 1747) Хан-Мухаммад (1747 - ?), раздæры фырт Хамзат (до 1787 года), раздæры фырт Устархан (1787-1792), раздæры æфсымæр Алибек (1792-1795), Хамзаты фырт Рустамхан-Мамай (1795-1806), Хан-Мухаммады фырт Алихан (1806-1809), Устарханы фырт Адильхан (1809-1822), Устарханы фырт == Литературæ == Серебров А. Г. Историко-этнографическое описание Дагестана. 1796. Симонович Ф. Ф. Описание Южного Дагестана. 1796. Гаджиева С.Ш., Османов М.О., Пашаева А.Г. Материальная культура даргинцев. Махачкала, 1967. Алиев Б.Г., Ахмедов ILL, Умаханов М.-С.К. Из истории средневекового Дагестана. Махачкала, 1970. Новейшие географические и исторические известия о Кавказе. Ч. II. - 1832. - С. 317. Магомедов Р. М. История Дагестана: Учебное пособие; 8 кл. - Махачкала: Изд-во НИИ педагогики, 2002. Сычев Н. В. Книга династий. - М.: «АСТ» - «Восток-Запад», 2008. - ISBN 978-5-17-032495-8.",os,Random,,https://os.wikipedia.org/?curid=58680,468,58680.0,['ru'],False,Random,Aléatoire
,Нæлы дзуар,"Нæлы дзуар - Дыгургомы Фæснæлы хъæуы бардуаг ирон мифологийы; æвдыст цæуы фыры хуызы. Куыд хъæубæсты бардуаг, афтæ фæстæдæр йæ ахадындзинад æрхаудис, фæлæ йын лæвæрд æрцыд сылгоймæгтæн нæлгоймаг цот дæттыны хъомыс. Йæ кувæндонмæ цыдысты, æрмæст чызджытæ кæмæн гуырыдис, уыцы æрыгон сылгоймæгтæ æртæ чъирийы æмæ бæгæныимæ. Дзуарæй куырдтой, цæмæй сын ратта нæлгоймаг цот. Иуæй-иу хатт-иу Дзуары бынмæ æрбацыдысты куырдуаты бадæг чызджытæ дæр æмæ-иу рагацау дзуарæй куырдтой, цæмæй сын фидæны ратта нæлгоймаг цот. Раст ахæм функцитæ æххæст кодта Фыры дзуар дæр Дæргъæвсы цæрджытæн. == Кæс ноджы == Нæл изæд",os,Random,,https://os.wikipedia.org/?curid=79710,89,79710.0,['ru'],False,Random,Aléatoire
,Калотыхъæу,"Калотыхъæу, раздæры ном у Мархат (уырыс. Калотикау) у æдзæрæг хъæу Цæгат Ирыстоны Алагиры районы. == Истори == 1914-æм азы Калотыхъæуы цардысты 30 адæймаджы. Архивтæм гæсгæ, стæй Калоты Георги куыд фыста, афтæмæй Калотæн сæ фыдæлтæ цардысты Куырттаты комы Къорайы. Хъæуæй фæстагдæр 1946-æм азы ралыгъд Дотæ, Нартыхъæумæ. Ныртæккæ ма Калотыхъæуы ис мæсгуытæ æмæ хæдзæртты хæлдзæгтæ. === Мыггæгтæ === Цардысты дзы Калотæ (Кæсæбитæ), Хъалæгатæ.",os,Random,,https://os.wikipedia.org/?curid=17584,64,17584.0,['ru'],False,Random,Aléatoire
,"Ахриев, Гапур Саиды фырт","Ахриев Саиды фырт Гапур (райгуырдис 1890-æм азы Фуртоуджы хъæуы Мæхъхъæлы - амардис 1920-æм азы 3 майы Бакуйы) уыд, советон хицæуады сæрвæлтау Кавказы чи хæцыди, ахæм зындгонд революционер. Коммунистон партийы уæнг 1919-æм азæй. Райгуырд мæгуыр бинонты ’хсæн, фæлæ йæ къухы бантыст Мæскуыйы реалон училище æмæ коммерцийы институт каст фæуын. 1916-æм азы Ахриев æрцардис Дзæуджыхъæуы, уым Сергей Кировимæ фæхæстæг и. Революцийы фæстæ Ахриев уыд Дзæуджыхъæуы советы уæнг. 1918-æм азæй - Терчы националон республикæйы адæмон комиссар. 1920-æм азæй - Мæхъхъæлы ревкомы сæргълæууæг. Ахриевы номыл ис цалдæр уынджы Мæхъхъæл æмæ Цæцæны. Дзæуджыхъæуы Уалдзыгон уынгæн йæ фыццаг ном хуынди Ахриевы уынг, раивтой йæ 1990-æм азты. == Литературæ == Ахриев И. Г., Гапур Ахриев, Грозный, 1967.",os,Random,,https://os.wikipedia.org/?curid=16703,113,16703.0,['ru'],False,Random,Aléatoire
,Симд (ансамбль),"Республикæ Хуссар Ирыстоны Галаты Барисы номыл кафт æмæ зарды паддзахадон ансамбль «Симд» у Хуссар Ирыстоны паддзахадон музыкалон коллектив. Йæ бындур сæвæрдта Галаты Барис 1936-æм азы. Ансамбль хæссы ирон адæмон кафт симды ном. Ансамблы нырыккон аивадон разамонæг у Саулохты Сергей. Йæ аивадон архæйды азты дæргъы паддзахадон ансамбль схъомыл кодта бирæ профессионалон цæгъдгæнджытæ, композитортæ, кафтамонджытæ æмæ кафджытæ. Ансамблы тæккæ зындгондæр архайджытæй иу уыди Сагкаты Валери. == Ноджы ма кæс == Цæгат Ирыстоны Паддзахадон адæмон кафджыты ансамбль «Алан» == Литературæ == Галаев Б. А. 25 лет Госансамблю «Симд». - Цхинвали, 1965. (уырыс.) Шавлохов М. М. Симд: [Юго-Осетинский государственный ансамбль песни и танца]. - Цхинвали: Ирыстон, 1980. (уырыс.) == Æрвитæнтæ == Уацтæ Государственный ансамбль песни и танца Южной Осетии «Симд» Архивгонд æрцыдис 13 январы 2012 азы.(уырыс.) Выступление вокального коллектива Государственного ансамбля песни и танца им. Б. Галаева «Симд» Республики Южная Осетия(æнæбаххæсгæ æрвитæн)(уырыс.) Видеотæ Ансамбль «Симды» гастролтæ Никарагуæйы Симд (Къæбысты Аслæнбеджы кафтамыд) Хонгæ кафт (Къæбысты Аслæнбеджы кафтамыд) Адæмон зарæг «О, чызгай» (зарынц Къæбулты А. æмæ ансамблы зараг нæлгоймæгты къорд)",os,Random,,https://os.wikipedia.org/?curid=36419,167,36419.0,['ru'],False,Random,Aléatoire
,"Лобачевский, Николай Иваны фырт","Николай Иваны фырт Лобаче́вский (райгуырдис 1792-æм азы Дæллаг Новгороды - амардис 1856-æм азы Хъазаны) уыд уырыссаг математик, адæмон рухсады архайæг. Разагъды англисаг математик Уильям Клиффорд йæ хуыдта «геометрийы Коперник». Лобачевский канд разагъды ахуыргонд нæ уыдис, фæлæ ма уыд ахуырады æнтыстджын администратор. 40 азы дæргъы амыдта Хъазаны университеты, уыдонæй 19 азы дæргъы уыдис уыцы ахуырдоны ректор. Лобачевскийы фæрцы университет сси Уæрæсейы хуыздæр ахуырдæттæй иу. 1836-æм азы университет бабæрæг кодта император Николай I, алцыдæр йæ зæрдæмæ фæцыдис - æмæ та ректорæн радта Сыгъдæг Аннæйы орден, йæ нысаниуæгмæ гæсгæ Лобачевскийы бон баци уæзданад райсын. == Кæс ма == Лобачевскийы геометри == Литературæ == Александров П. Николай Иванович Лобачевский // Квант. - 1976. - No 2. - С. 4-15. Гудков Дмитрий Андреевич. Н. И. Лобачевский. Заrадки биоrрафии. - Нижний Новгород: Изд-во ННГУ, 1992. - 242 с. - ISBN 5-230-04151-X. Каган В. Ф. Лобачевский. - Издание второе, дополненное. - М.-Л.: АН СССР, 1948. - 507 с. Колесников М. С. Лобачевский. - М.: Молодая гвардия, 1965. - 320 с. - (Жизнь замечательных людей).",os,Random,,https://os.wikipedia.org/?curid=30384,170,30384.0,['ru'],False,Random,Aléatoire
,Стъарапол,"Стъарапол (уырыс. Ставрополь, бердзенагау нысан кæны дзуары сахар) у Уæрæсейы сахар, Стъараполы крайы сæйраг сахар. Стъарапол у, æппæт Уæрæсейы цæрынæн хуыздæр чи бæззы, ахæм сахар. Сахары бындур сæвæрдтой 1777-æм азы. Сахары статус Стъарапол райста 1785-æм азы. 1935 азы онг йæ ном уыдис Ста́врополь-Кавка́зский, 1935 азæй 1943 азы онг - Вороши́ловск. == Географи == Стъарапол æрбынат кодта Стъараполы уæлвæзыл, Кавказы хæхты раз, цæугæдон Ташла кæм ратæдзы, уыцы ран. У Мæскуыйæ 1450 км хуссарырдæм. Денджызы æмвæзадæй у 230 м уæлдæр. Сахары иу уынг хуыйны 45-æм параллель - йæ дырыс географион координатæтæм гæсгæ. Уымæ гæсгæ Стъарапол у полюсæй æмæ экваторæй æмиас дард. Стъарапол лæууы ахсджиаг бынаты Азовы æмæ Хъаспы денджызы æхсæн, уымæ гæсгæ сахар фæхонынц «Кавказы къулдуар». Сахар ахсы 171,7 км². Стырдæр сахары зылд (æд аэропорт æмæ цъæх территоритæ) у 276,7 км². Амæддзæгтæ цы ран лæууынц, ахæм фæзуат у 127,870 км² (сахары зылды фæзуаты 46,2 %). Сахары зылды зæххытæм хауы Сенгилейы донæвæрæн дæр (42 км²), уымæй сахар фæисы дон. Стъарапол адаргъ ис хуссар-ныгуылæнæй цæгат-скæсæнмæ. Сахарæй 5 км æдде лæууы йæ чысылдæр «æмбæлццон сахар» - Михайловск. Абоны Стъараполы мидæг ис 530 уынджы, кæцыты иумæйаг дæргъ у 700 километрæй фылдæр. Ис дзы 28 мин амаддзаджы, уыдонæй 23,8 мины цæрынц адæймæгтæ. Сахары ис 149 ахуыргæнæндоны, уыдонæй 20 уæлдæр ахуырад дæттынц. Уымæй йеддæмæ сахары ис фондз музейы, дыууæ театры æмæ 219 фенддаджы (архитектурон, историон æмæ культурон бынтæ). Сахары цур ис егъау хъæд, 4494 гектары. Стъараполы бирæ фенддæгты ’хсæн ис фыццагæм гимназы бæстыхай (кæцыйы ахуыр кодта Хетæгкаты Къоста æмæ йæ рæстæджы æндæр зындгонд адæм), Кавказы фыццаг сылгоймæгты гимназ, сахары фыццаг дуртæй амад хæдзар æмæ æндæртæ. === Бынæттон хиуынаффæйад === Сахары думæйы сæрдар Колягин Георгий Семёны фырт Сахары сæргълæууæг Джатдоев Андрей Хасаны фырт == Цæрджытæ == 2010-æм азы сфыстмæ гæсгæ сахары цæрынц: == Истори == Стыр Фыдыбæстæйы хæсты рæстæг немыц байстой Стъарапол 1942 азы 3 августы. 1943 азы 21 январы сахар ссæрибар æрцыдис. Уыцы иу аз Орджоникидзейы крайæн радтой Стъараполы крайы ном, сахар Ворошиловскæн та - йæ раздæры ном, Стъарапол. === Ирон Стъарапол === Стъараполы гимназы ахуыр кодтой Доййаты Саханджери, Хъаныхъуаты Инал, Цæлыккаты Ахмæт æмæ Хетæгкаты Къоста (1871-æм азæй дæс азы дæргъы). Къоста ма Стъарапол цардис йæ фыццаг арвысты рæстæг, 1893 азæй 1897 азы онг, куыста дзы газеты уацхæссæгæй. Стъараполы сæйраг уынгтæй иу хæссы ирон поэты ном - улица Коста Хетагурова (центрон паркмæ ’ввæхс). == Транспорт == Стъараполы кусынц троллейбусы 9 маршруты, ис автобустæ æмæ маршруткæтæ. Иннæ сахартимæ Стъарапол баст у автомагистралтæй, ис дзы æфсæнвæндаджы вокзал æмæ аэропорт (рейстæ Мæскуы æмæ Стамбулмæ).",os,Random,,https://os.wikipedia.org/?curid=2258,406,2258.0,['ru'],False,Random,Aléatoire
,1887-æм аз,"== Цаутæ == Цæгат Ирыстоны байгом и Æрыдоны семинар. Уый стыр тавæг дардта ирон культурæйы рæзтæн, ахуыр кодтой дзы бирæ ирон культурæйы номдзыд архайджытæ. == Райгуырдысты == 9 февралы - Василий Чапаев, уæрæсейаг командæгæнæг, Мидхæсты хъæбатыр (фæмард 1919-æм азы). 16 майы - Игорь Северянин (йæ æцæг мыггаг у Лотарев) (ам. 1941), уырыссаг поэт. == Амардысты == 5 апрелы - Иван Крамской, уырыссаг нывгæнæг, бирæ историон нывты æмæ портретты автор, аивадон критик (райг. 1837).",os,Random,,https://os.wikipedia.org/?curid=1827,73,1827.0,['ru'],False,Random,Aléatoire
,Британийы Колумби,"Британийы Колумби кæнæ Бритайнаг Колумби (англ. British Columbia, фр. Colombie-Britannique) у Канадæйы провинцитæй иу, лæууы Сабыр фурды былгæрон, Канадæйы тæккæ ныгуылæны. Ацы провинцийы цæрынц 4 220 мин адæймаджы (2005 азы). Провинцийæн йæ сæйраг сахар у Виктори (75,3 мин цæрджыты), йæ стырдæр сахар та у Ванкувер (545,6 мин цæрджыты) - 2010-æм азы Зымæгон Олимпиадæйы фысым. Британийы Колумбийы сахартæ азæй-азмæ рæзынц. Британийы Колумбийы ис тынг рæсугъд æрдз. Провинцийы 12,5% (114 мин километры) у хъахъхъæд территоритæ. Бирæ адæм дунейы алы къумтæй сæ фæллад уадзынæн ардæм цæуынц, ахæм туризмы тип хуыйны экотуризм.",os,Random,,https://os.wikipedia.org/?curid=3522,91,3522.0,['ru'],False,Random,Aléatoire
,Агатангелос,"Агатангело́с, Агатангехос кæнæ Агафангел (сом. Ագաթանգեղոս) у V-æм æнусы сомихаг историк. == Цардафыст == Агатангелосы цардафысты тыххæй нæ заманы онг ницы æрбахæццæ. Таурæгъмæ гæсгæ, уыдис паддзах Трдат III Цытджыны (298-330) секретарь æмæ Григорий Рухстауæджы ’фсымæр, Сомихы фыццаг историон фыссæг. Фыста сомихаг адæм муртатдзинадæй чырыстон динмæ IV-æм æнусы куыд рацыдысты, уый тыххæй, æмæ чырыстон дин куыд сси Сомихы паддзахадон дин. Уыцы фыстытæ сты йæ чиныджы «Сомихаг адæм чырыстон динмæ куыд рацыдысты, уыцы истори». Нырыккон зонадон æй нымайы V-æм æнусы фæстаг æртыццаг хайы авторыл. == «Сомихаг адæм чырыстон динмæ куыд рацыдысты, уыцы истори» == Агатенгелосы истори биноныгæй дзуры политикон æмæ динон хъуыддæджыты тыххæй, иуыл фыццагдæр сомихаг адæм чырыстон динмæ куыд рацыдысты, уыимæ баст кæдон сты, уыдоныл. Фыццаг хатт уыцы чыныджы кой VI-æм æнусы райдайæны ракодта Лазаро Парпеци. Уыцы куыст баззадис 30 къухфыстæй фылдæры, уыдонæй иуыл рагон фæзынд X-æм æнусы. Нæ заманы онг бахæццæ ис бердзенаг тæлмац сомихаг æвзагæй, кæцы арызт уыд, гæнæн ис, в 464-468-æм æзты. Уымæй уæлдай ма чиныг цыбырæй дзуры чырыстон дины ахуырады тыххæй. Автор ма фыссы историйыл дæр. Йæ уацмысы центры лæууы сомихаг паддзах Трдат III Цытджын æмæ Григори Рухстауæг. Агатенгелосы «Истори» тынг бандавта рагонсомихаг литературæйыл. Фыццаг хатт æй мыхуыры рауагътой Константинополы 1709з-æм æмæ 1824-æм æзты, æмæ Венецийы - 1838-æм азы. Ацы куыстæн ма ис араббаг верси дæр, ис ма дзы гуырдзиаг верси. == Мысæн == Агатангелосы номæй схуыдтой уынг Ереваны.",os,Random,,https://os.wikipedia.org/?curid=58792,225,58792.0,['ru'],False,Random,Aléatoire
,"Ланн, Жан","Жан Ланн (фр. Jean Lannes; райгуырдис 1769-æм азы 10 апрелы Лектуры, Франц - амардис 1809-æм азы 31 майы Эберсдорфы, Австри) - францаг æфсæддон архайæг, Монтебеллойы 1-аг герцог (1808-æм азы 1 июнæй), Империйы маршæл (1804-æм азы 19-æм майæ), революцийы æмæ наполеонаг хæстыты хайадисæг. Наполеон дзы афтæ дзырдта: «Ланнæн йæ æхсар йæ зондæй тыхджындæр у; фæлæ йæ зонд иу алы бон дæр райхъал ис, цæмæй æмуæзад сфидар уа; æз æй ссардтон дæлæмæдзыдæй, фесæфтон та уæйыгæй». 1796-97 италиаг кампанийы дыууæ хатты фервæзын кодта Наполеоны мæлæтæй. Фрацы истори иртасæг Манфред йын радта ахæм характеристикæ: «Ланн уыд Наполеоны æфсадфæтджыты хуыздæртæй иу. Хъæбатыр, комкоммæ дзурæг, цæхгæр, аккаг сси французаг æфсады Роланды ном хæссын». Æмæ дарддæр: «Хи разамынады рæстæджы разындысты йæ хуыздæр миниуджытæ». == Хæстон карьерæйы райдиан == Жан Ланн, Бонапарты æмгар, райгуырдис Лектуры (Гасконь) зæхкусæг Жан Ланны хæдзары (Jean Lannes, 1733-1812), кæцы фæстæдæр сси буржуа. Жан Ланны ус уыд Сесиль Фуреньян (Cécile Fouraignan, 1741-1799), йын уыд 8 сывæллоны. Фыссын æмæ кæсын Жан сахур йæ хистæ æфсымæр Бернары фæрцы, кæцы дзæбæх ахуыргонд сси, бацыд семинаримæ æмæ сауджын сси. Революцион Францы хæст куы райдыдта европæйаг паддзахадтимæ, Жан ныууагъта йæ куыст æмæ 1792-æм азы 4 июны бацыд æфсадмæ Жеры департаменты волонтёрты 2-аг батальонмæ. Йе ’мбæлттимæ иумæ йæ фыццаг арвыстой Ошмæ, йæ батальон кæм лæйууыд уырдæм. Уый фæстæ та Миреймæ, лагермæ Тулузæмæ ’ввахс, цæмæй йæ ахуыр фæуа. Лагеры разамонæг уыд инæлар Жан-Антуан Марбо. Ам базонгæ ис инæлар-адъютант Пьер Ожероимæ, кæцы фæстæдæр æсуыдзæн маршæл. Уыцы аз 20 июны æвзæрст æрцыд батальоны кæстæр лейтенантæй. Лагеры йæ сæргълæууæг сси лейтенант Пьер-Шарль Пузе, революцийы размæ паддзахадон æфсады Шампаны полчъы чи куыста. 2-й батальоны службæ кодтой Жаны дыууæ ’фсымæры. Йæ батальон уыд Скæсæн Пиренейты æфсады хай. 1793 азы 17 майы Сен-Лоран-де-Сердан æфцæгыл кæстæр лейтенант Ланн фыццаг хатт стох кодта испайнаг инæлар Рикардосы æфсæдтимæ. Тохы рæстæджы Ланны батальон удайст фæкодтой æмæ лидзынмæ фесты. Æвзонг офицер йæхи ныццавта лидзæг æфсæдтонты æхсæнмæ, баурæдта цæ æмæ фæстæмæ тохмæ арвыста. 1793 азы 25 сентябры йын радтой лейтенанты хуындад, 21 октябры - сси капитан. 1793 азы 30 октябры тохы рæстæджы фыццаг хатт фæцæф - Баньюльс-сюр-Меры тохы нæмыг йæ галиу къухыл сымбæлд. Виллелонгы тохы йæхи хорз равдыста. Уый тыххæй, 1793 азы 25 декабры, сси бригадæйы командир. Испании хæст куы фæцис, Ланн сси 105-æм линейон æрдæгбригадæйы разамонæг (1795-æм азы 16 июны), кæцы сси Италиаг æфсады хай. Лоанойы тохы 1795 азы 23 ноябры ногæй йæхи хорз равдыста.",os,Random,,https://os.wikipedia.org/?curid=59280,386,59280.0,['ru'],False,Random,Aléatoire
,19 январы,"19 январы, иронау тъæнджы мæйы 19-æм бон - азы 19-æм бон. == Цаутæ == 1992 - Хуссар Ирыстоны цæрджытæй 99 % схъæлæс кодтой Гуырдзыстонæй фæиппæрд уæвынæн. == Ацы бон райгуырдысты == 1798 - Огюст Конт (фр. Auguste Comte), францаг философ, Социологийы бындурæвæрæг (ам. 1857 азы). == Ацы бон амардысты == 1629 - Аббас I (شاه عباس بزرگ), Ираны сах (р. 1571). 2009 - Цагъаты Анастасия, лингвист, ирон æвзаг иртасæг.",os,Random,,https://os.wikipedia.org/?curid=10944,75,10944.0,['ru'],False,Random,Aléatoire
,23 январы,"23 январы, иронау тъæнджы мæйы 23-æм бон - азы 23-æм бон. == Цаутæ == 1556 - Шэньсийы зæххæнкъуыст: 830 мин адæймаджы бæрц амардысты. 1950 - Иерусалим сси Израилы сæйраг сахар. 2005 - Украинæйы президент Виктор Ющенко бæстæйы сæргъы æрлæууыд. == Ацы бон райгуырдысты == 1840 - Эрнст Аббе (Ernst Abbe) (ам. 1905), немыцаг физик-оптик. 1846 - Николай Умов (ам. 1915) физик-теоретик. 1862 - Давид Гильберт (David Hilbert) (ам. 1943), немыцаг математик. 1991 - Гæтæгты Алан - Динамо (ФК, Мæскуы)-йы футболист. == Ацы бон амардысты == 1989 - Сальвадор Дали (Salvador Dalí), испайнаг нывгæнæг-сюрреалист (р. 1904). 1993 - Евгений Винокуров (р. 1925), уырыссаг поэт. 1998 - Ральф Кирстен (Ralf Kirsten) (р. 1930), немыцаг режиссёр.",os,Random,,https://os.wikipedia.org/?curid=10602,113,10602.0,['ru'],False,Random,Aléatoire
,Дзуццаты Хадзы-Мурат,"Дзуццаты Арæнбеджы фырт Хадзы-Мурат (райгуырдис 1935-æм азы 1 январы Хуссар Ирыстоны Хъорнисы - амардис 2000-æм азы 1 июны Дзæуджыхъæуы) уыдис зынгæ ирон поэт, литературон критик, публицист æмæ æхсæнадон архайæг. == Йæ цард == 1952-æм азы сыгъзæрин майданимæ каст фæцис Хъорнисы астæуккаг скъола æмæ ахуыр кæнынмæ бацыдис Мæскуыйы А.М. Горькийы номыл Литературон институтмæ, каст æй фæцис 1957-æм азы. 1970-æм азы Дзуццаты Х.-М. бахъахъхъæдта кандидатон диссертаци Гуырдзыстоны ССР Зонæдты Академийы Ш. Руставелийы номыл гуырдзиаг литературæйы историйы институты ахæм темæйыл: «Фыдыбæстæйы Стыр хæст ирон советон поэзийы». Диссертаци Дзуццайы-фырт бахъахъхъæдта ирон æвзагыл. 1957 азæй 1959 азмæ куыста Хуссар Ирыстоны рауагъдады редакторæй. 1959 азæй 1972 азмæ куыста Уанеты З. Н. номыл Хуссар Ирыстоны зонад-иртасæн институты кæстæр зонадон кусæгæй. 1972 азæй 1985 азы январьмæ та ацы институты хистæр зонадон кусæгæй. 1985-1986 азты уыд зонад-иртасæн институты ахуыргонд нымæрдар. 1986 азы кæрон æвзæрст æрцыдис Хуссар Ирыстоны фысджыты цæдисы бæрнон нымæрдарæй. Уый фæстæ куыста газет «Хуссар Ирыстон»-ы редакторы хæдивæгæй стæй та - редакторæй. 1994 азы июлы мæйы газет «Хуссар Ирыстон»-ы редактор суæвгæйæ раздæхта газетæн йæ фыццаг ном - «Хурзæрин» (1924 азы 1 январы фыццаг ирон паддзахадон газет Хуссар Ирыстоны рацыдис ахæм номимæ). 1995 азæй 2000 азмæ ома йа царды фæстаг бонмæ куыста Республикæ Цæгат Ирыстон-Аланийы фысджыты цæдисы журнал «Мах дуг»-ы поэзи æмæ драматургийы хайады сæргълæууæгæй. 1961 азæй уыд Советон Цæдисы Фысджыты цæдисы уæнг. 1987 азы та йæ критикон уацты æмбырдгонд «Рæстæг æмæ литературæйы» руаджы сси Хетæгкаты Къостайы премийы лауреат. == Йе сфæлдыстад == Йæ фыццаг æмдзæвгæтæ мыхуыры фæзындысты цыппæрдæс азы йыл куы цыдис, уæд. Ирон литературæйы йын ис йæхи сæрмагонд æрмдзæф, йæ поэзийы дарæнбæстагон публицистон здæхт ирдæй кæй зыны æмæ асинтæй æмдзæвгæвæрдæй кæй фыста, уый тыххæй йæ хонынц «ирон Маяковский». 1956-æм азы рацыдис йæ фыццаг поэтикон чиныг «Фыццаг ныхас». Уый фæстæ фæзындысты «Романтикæ», «Рæстæджы дымгæ», «Къæвдайы кафт», «Фæдисы æртытæ», «Азты æфсарм», «Азæй азмæ», «Удæгасæй удæгасдæр», сабитæн фыст æмдзæвгæтæ æмæ поэмæтæ. Дзуццаты Хадзы-Мурат ныффыста бирæ литературон-критикон æмæ публицистон монографион-иртасæн куыстытæ: «Беджызаты Чермены сфæлдыстад» «Хетæгкаты Къостайы реализмы тыххæй» «Коста Хетагуров» «Знон æмæ абон» «Рæстæг æмæ литературæ» «Бæрндзинад» «Хæст æмæ зæрдæ» «Арвистон» «Биографи». Дзуццайы-фырт у ирон поэзи æмæ прозæйы тыххæй бирæнымæц зонадон куыстыты автор. Йæ амæлæты фæстæ рацыдис йæ поэтикон чиныг «Дыууæ дуджы астæу». Дзуццайы-фырт ирон æвзагмæ ратæлмац кодта бирæ уацмыстæ уырыссаг, белоруссаг, сомихаг, гуырдзиаг æмæ æндæр æвзæгтæй. Дзуццаты Х.-М. кодта стыр æхсæнадон куыст дæр. Хуссар Ирыстон уæззау уавæры куы уыд, уæд стыхджындæр йæ публицистон сис. Уыд ирон æвзаг æмæ ирон адæмы æнæфæцудгæ сæрхъуызой. Йæ куыст, йе сфæлдыстад, йæ цард æнæхъæнæй дæр здæхт уыд ирондзинадæн лæггад кæнынмæ æмæ Ирыстоны рухс сомбонмæ. == 70 азы юбилей == 2005-æм азы майы Цхинвалы сбæрæг кодтой Дзуццаты Хадзы-Мураты райгуырдыл 70 азы сæххæсты юбилей. Юбилеймæ æрбацыдысты Хуссар Ирыстоны президент Кокойты Эдуард, парламенты сæрдар Гасситы Знауыр æмæ бирæ æндæр официалон адæймæгтæ æмæ культурæйы архайджытæ. Изæры амонæг уыд Паддзахадон драмон театры сæйраг режиссёр Дзуццаты Тамерлан.",os,Random,,https://os.wikipedia.org/?curid=2182,456,2182.0,['ru'],False,Random,Aléatoire
,Азовы денджыз,"Азовы денджыз (уырыс. Азовское море, укр. Азовське море, хъырым. Azaq deñizi, рагон грекъ. Μαιώτιδα λίμνη, лат. Palus Maeotis, адыгъ. Хы МыутIэ) у денджыз Уæрæсе æмæ Украинæйы 'хсæн. Денджызы фæзуат у 37 605 км², йæ арфдæр бынаты æрфад та у 14,4 м. Стырдæр порттæ: Бердянск, Ейск, Керчь, Мариуполь, Таганрог, Темрюк. Денджызмæ цы цæугæдæттæ æфтынц, уыдонæй стырдæр сты Дон æмæ Хъобан. Йæ доны цæхх бирæ кæй нæй, уый тыххæй зымæгон рæстæг Азовы денджыз фæсæлы, æмæ ихæй æмбæрзт денджызыл наутæ цæуынæн фæхъæуы ихсæттæг.",os,Random,,https://os.wikipedia.org/?curid=20131,83,20131.0,['ru'],False,Random,Aléatoire
,Салхъазантæ,"Салхъазантæ (уырыс. Салказановы) сты ирон мыггаг. == Истори == Рагон таурæгътæм гæсгæ, дам, мыггæгтæ Салхъазантæ, Боцитæ, Барахътæ, Нанитæ æмæ Къочитæ равзæрдысты Хъалæгаты мыггагæй. Ацы мыггæгтæн сæ фыдæлтæ уыдысты æфсымæртæ - Салхъазан, Боци, Барахъ, Нани æмæ Къочи. Цардысты Уæлладжыры комы, Мызуры хъæуы. Салхъазан æмæ Къочи алыгъдысты Дыгургоммæ æмæ æрцардысты: Салхъазан - Гæлиаты фарсмæ Цирохсы хъæуы, Къочи та - Доныфарс. Салхъазан Цирохсы ус ракуырдта, бинонтæ скодта æмæ йæ мыггаг рауагъта йæ номыл - Салхъазантæ.",os,Random,,https://os.wikipedia.org/?curid=54340,75,54340.0,['ru'],False,Random,Aléatoire
,22 январы,"22 январы, иронау тъæнджы мæйы 22-æм бон - азы 22-æм бон. == Ацы бон амардысты == 1901 - Виктория, Стыр Британийы ус-паддзах, йæ дуджы символ (р. 1819 азы). 1919 - Карл Олоф Ларсон (Carl Larsson), шведаг нывгæнæг (р. 1853 азы). 1973 - Линдон Джонсон, АИШ-ы 36-æм президент (р. 1908-æм азы). 2008 - Клод Пирон (Claude Piron), зындгонд швейцариаг лингвист, психолог æмæ публицист, зынгæ эсперантист, эсперантойыл æмдзæвгæтæ æмæ радзырдты автор.",os,Random,,https://os.wikipedia.org/?curid=10945,83,10945.0,['ru'],False,Random,Aléatoire
,Хъайтыхъты Геор,"Хъайтыхъты Геор (райгуырдис 1911-æм азы 11 ноябры Ходыхъæуы - амардис 2002-æм азы 6 январы) у Цæгат Ирыстоны адæмон поэт, Хетæгкаты Къостайы номыл паддзахадон премийы лауреат. == Цардафыст == Геор райгуырдис 1911-æм азы Цæгат Ирыстоны Ходыхъæуы. 1929-æм азы каст фæци Ирон педагогон техникум, 1932 азы - Хæххон педагогон институт, 1936-æм азы та - Мæскуыйы историйы, философийы æмæ литературæй институты аспирантурæ. 1941-æм азы августæй фæстæмæ Хъайтыхъты Геор уыди Фыдыбæстæйы Стыр хæсты. 1943-æм азы сентябры йæ сæры уæззау цæфы фæстæ йæ æфсадæй рарвыстой. Хæсты размæ æмæ хæсты фæстæ Геор Мæскуыйы æмæ Цæгат Ирыстоны уæлдæр ахуыргæнæндæтты куыста философийы ахуыргæнæгæй. 1963-1970 азты уыд Цæгат Ирыстоны Фысджыты цæдисы сæрдар. Хъайтыхъты Геор ирон æвзагмæ раивта Пушкины, Лермонтовы, Некрасовы, Шевченкойы, Маяковскийы, Есенины, Тихоновы æмæ ’ндæрты уацмыстæ. Поэты æмдзæвгæтæ тæлмацгонд сты уырыссаг, украинаг, белоруссаг, гуырдзиаг, кæсгон, балхъайраг, цæцæйнаг, мæхъхъæлон, немыцаг, болгайраг, венгриаг æмæ æндæр æвзæгтæм.",os,Random,,https://os.wikipedia.org/?curid=59516,139,59516.0,['ru'],False,Random,Aléatoire
,Дзæуджыхъæуы æфсæнвæндаг,"Дзæуджыхъæуы æфсæнвæндаг (уырыс. Владикавказская железная дорога) уыди æнæпаддзахадон æфсæнвæндаг, кæцыйы фылдæр хай ныртæккæ у Цæгат Кавказы æфсæнвæндаджы сконды. Æфсæнвæндаг аразтой 1888-æм азæй 1918-æм азы онг (фæстæдæр йæ ном ын раивтой). Дзæуджыхъæуы æфсæнвæндаг сбаста Ростов-Доныл æмæ Владикавказ (Дзæуджыхъæу), фæстæдæр уый бахæццæ Петровскмæ (Махачкала), Стъараполмæ, Царицынмæ (Волгоград). Уыцы егъау æфсæнвæндагон системæйы дæргъ уыди 2511 км (1913-æм азы), уыимæ дывæндагон фадгуытæ - 684 км, куыстой дзы 795 паровозы, 19 525 товарон вагоны æмæ 827 пассажирон вагоны. Æфсæнвæндаджы сконды цы цыппар стыр æрмадзы куыстой, уыдон ныр дæр кусынц - уыдонæй иу у Дзæуджыхъæуы вагæттæ цалцæггæнæн завод. Фæндагыл нефты гуырæнтæ кæй уыдысты, уый тыххæй Дзæуджыхъæуы æфсæнвæндагыл дурæвзалыйы бæсты паровозты артагæн нефт судзын байдыдтой. Æфсæнвæндаг стыр ахъаз фæци регионы экономикон рæзтæн. Фæндаг цы цæрæнрæттыл цыди, уыдон райрæзыдысты æмæ фæстагмæ фесты сахартæ. Фæндагæн специалисттæ цæттæ кæнынæн Дзæуджыхъæуы 1902-æм азæй кусы æфсæнвæндаджы техникум. 1918-æм азы сентябры Дзæуджыхъæуы æфсæнвæндаг æрцыди национализацигонд æмæ фæци Бастдзинады адæмон комиссарады дæлбар. Уыцы историон æфсæнвæндаджы хæххытæ ныртæккæ сты Цæгат Кавказы æфсæнвæндаджы æмæ, цæгаты, - Волгæйы цур æфсæнвæндаджы хай.",os,Random,,https://os.wikipedia.org/?curid=14126,164,14126.0,['ru'],False,Random,Aléatoire
,Фæдантæ,"Фæдантæ (уырыс. Фадановы) сты дыгурон мыггаг. == Равзæрд == Мыггаджы хистæртæ дзурынц, зæгъгæ, дам, Хутъæс, Хъиргъу, Къостан, Гуаццау æмæ Фадан уыдысты æфсымæртæ, иу фыды фырттæ. Сæ фыд Дзира Донысæрмæ æрбафтыд Асыйæ. Дзиратæ сæхи нымайынц, Гагуаты фæстæ Доныфарсы фыццаг чи æрцард, уыдоныл. Дзираты æфсымæртæй сæ иу - Хъутъæс, сæ хъæуккаг Хъанухътæй лæг амардта, уымæ гæсгæ æфсымæртæн Доныфарсы цæрæн на уыд. Хъутъæс, Хъиргъу æмæ Къостан фæлыгъдысты Уæлладжыры коммæ - Зджыдмæ. Зæронд Гуаццау æмæ æрыгон Фадан та сæхи бафснайдтой хъæуы кæмæдæр. Хъанухътæ сæ сæрмæ нæ бахастой зæронд æмæ сывæллоны амарын, æмæ сæ æрцæрын кодтой хъæуы æндæр ран, цæмæй сæ цæсты рæбынæй аиварс кодтаиккой. Уæд Хъанухъты сусæгæй Хъутъæс, Хъиргъу æмæ Къостан æрбаздæхтысты Дыгургоммæ. Хъиргъу æрцард Уæхæцъы, Къостан - Дзинагъайы, Хъутæс та алыгъд Кæсæгмæ - Аргуданмæ. Гуаццауæй уæлдай æфсымæртæ сæ нæмттæй сæхицæн сарæзтой мыггæгтæ æмæ фæзынди мыггæгтæ: Уæхъæцы - Хъиргъутæ, Дзинагъайы - Къостантæ, Доныфарсы - Фадантæ, Гуаццау та йæ мыггагæн ныууагъта йæ фыды ном Дзира - Дзиратæ.",os,Random,,https://os.wikipedia.org/?curid=49167,155,49167.0,['ru'],False,Random,Aléatoire
,Индийы фурд,"Индийы фурд (океан) у Зæххы къорийы фурдты æртыккаг стырдæр. Зæххæн æмбæрзы йæ донцъары 20%. Цæгатырдыгæй арæнгонд у Азийы континентæй, ныгуылæнырдыгæй - Аравийы æрдæгсакъадах æмæ Африкæйæ, скæсæнырдыгæй - Индокитай, Зонды сакъадæхтæй, хуссарырдыгæй - Хуссар фурдæй. Индийы æмæ Атлантикон фурдты ’хсæн арæн цæуы скæсæн дæргъады 20 градусыл, Индийы æмæ Сабыр фурдты арæн - скæсæн дæргъады 147 градусыл. Индийы фурды тæккæ цæгатагдæр стъæлф ис Персы бакæлæны, цæгат уæрхады 30 градусмæ æввахс. Индийы фурд у 10000 км уæрхæн. Йæ фæзуат у 73 556 000 км² (Сырх денджыз æмæ Персы бакæлæн нымайгæйæ), бæрцут - 292 131 000 км³. Индийы фурды æрбынат кодтой сакъадахон бæстæтæ - Мадагаскар, Коморы сакъадæхтæ, Сейшелтæ, Мальдивтæ, Маврикий, Шри-Ланка.",os,Random,,https://os.wikipedia.org/?curid=14710,110,14710.0,['ru'],False,Random,Aléatoire
,Æхсæрысæр,"Æхсæрысæр, дигоронау Æхсæрисæр (уырыс. Ахсарисар) æвæрд æй, Дигори донуадзæн къанауи ауазнæй хæрдмæ хуæнхтæрдæмæ ку ’ссæуай еу 4-5 километри, уоми. Ирæфи донæн йæ рахез фарс. Нури рæстæги административон æгъдауæй хаст цæуй Цæгат Иристони Ирæфи районмæ. Гъæуи бунати сауæнгæ XX æноси райдайæнмæ ирæзтæй егъау тæрсæ гъæдæ. Еци гъæдæй ма байзадæй æрмæстдæр еу некуцон æхсæрдзæнтæ, æма гъæуи ном дæр уомæй иссæй - Æхсæрисæр. Гъæуи рауæн фиццагидæр 1912 анзи фæззиндтæй гъæдикосæн хирхфадæн, кæцими кустонцæ хъазахъаг (уруссаг) косгутæ. Етæ сæ бийнонти хæццæ ами æрбунат кодтонцæ æма сæ цæрæн ’ма косæн рауæн исхудтонцæ Дигоро-Алексеевский хутор. Уæдæй фæстæмæ аци хуторбæл сæхе æфтаун райдæдтонцæ еуæй-еу рацæугæ адæн Дигори комæй. Еци раледзгæ адæн хунддæнцæ «рæстæгмæцæргутæ». Революций агъоммæ хутори хъазахъаг цæргутæн сæ гъæди куст фæцæй, ма сæ бунат æндæр рауæнмæ раййивтонцæ. Фалæ Дигори комæй «рæстæгмæцæргутæ» ба ами æрфедар æнцæ æма исгъæу æнцæ. Гъæуи ном иссæй Æхсæрисæр. Революций фæсте, 1919 анзи гъæуи медæг адтæй берæ большевиктæ, «Кермени» парти ке худтонцæ, уонæй. Уой фæдбæл гъæумæ балæбурдтонцæ паддзахи уорсгвардионтæ ’ма и гъæу сугъд æрцудæй. Гъæуи цæргутæй беретæ уæд нæбал æрцардæнцæ фæстæмæ сæ раздæриггон бунати, фалæ фæллигъдæнцæ æндæр рауæнмæ. Нæуæг гъæуи бунат ’скодтонцæ Киристонгъæуи цæгатварс, кæци хуннуй Мостиздæх. Ка байзадæй цæргæ зæронд гъæубунати, ета ба нæуæгæй хæдзæрттæ ’саразтоцæ æма Æхсæрисæр бабæй исгъæу æй. Фидибæсти Устур тухт ку адтæй, уæд гъæуи фæсевæдæй беретæ фæстæмæ нæбал исæздахдæнцæ - сæ цард равардтонцæ нæ райгурæн бæсти сæребарæбæл. Ка æриздахтæй уодæгасæй, уонæй сæ фулдæр адтæнцæ паддзахади хæрзеугути ’ма майданти хæццæ. Мадта хæдзарадон кусти медæг дæр гъæуи адæн сæхе хуарз бавдистонцæ: адтæй си къолхоз «Ирæф», еу къолхози косæг ба - Боллоти Елхъани кизгæ Поли иссæй Иристони силгоймæгтæй фиццагидæр Социалистон Кусти Бæгъатæр. Гъæуæй ес берæ кадгин æма ахургонд рацæуæггæгтæ, ес си астæугкаг скъола дæр. Æхсæрисæри гъæу æвæрд æй аййев рауæни. Æрдзæ ’ма си климæт хуарз æй. Сæрдигон си берæ æрцæуæг адæн фæууолæфуй. == Муггæгтæ == Фæстаг рæстæги ма си цардæнцæ бийнонтæ мæнæ аци муггæгтæй: Абæгатæ - Абагаевы Арсæгтæ - Арсаговы Баситæ - Басиевы Бекмæрзтæ - Бекмурзовы Бетантæ - Бетановы Боллотæ - Боллоевы Гæзæутæ - Газаовы Гибизтæ - Гибизовы Гобатæ - Гобаевы Гогунитæ - Гогуниевы Дашитæ - Дашиевы Дзидзойтæ - Дзидзоевы Дзоблатæ - Дзоблаевы Джимитæ - Джимиевы Езетæ - Езеевы Зæгæлтæ - Загаловы Кабултæ - Кабуловы Катаутæ - Катаевы Кокойтæ - Кокоевы Колитæ - Колиевы Кцойтæ - Кцоевы Лагкутæ - Лагкуевы Леуантæ - Левановы Магкатæ - Магкаевы Магкитæ - Магкиевы Мæхæмæттæ - Магометовы Малитæ - Малиевы Малхъартæ - Малкаровы Мæрзойтæ - Марзоевы Рæмонтæ - Рамоновы Сабайтæ - Сабаевы Скъодтатæ - Скодтаевы Созаонтæ - Созаоновы Тауиттæ - Тавитовы Тахъазтæ - Таказовы Текъатæ - Текаевы Текъойтæ - Текоевы Темиратæ - Темираевы Темуртæ - Темировы Томайтæ - Томаевы Тъуритæ - Туриевы Хадатæ - Хадаевы Хъамболтæ - Камболовы Хъаратæ - Караевы Хъиргъутæ - Киргуевы Цакъотæ - Цакоевы Цæллатæ - Цаллаевы Цъугкитæ - Цугкиевы Чихтистæ - Чихтисовы == Æддаг æрмæг == Æхсæрисæри хузаист Архивгонд æрцыдис 5 мартъийы 2016 азы.",os,Random,,https://os.wikipedia.org/?curid=573,465,573.0,['ru'],False,Random,Aléatoire
,Пруссийы зонæдты академи,"Пруссийы зонæдты академи (нем. Preußische Akademie der Wissenschaften) (ноджы ма йæ хуындæуы Берлины зонæдты академи) у, 1700-æм азы 11 июлы Берлины сахары йæ бындур кæмæн сæвæрдæуыдис, уыцы Академи. Ацы уагдон саразыны тыххæй барамынд сфидар кодта Пруссийы курфюрст Фридрих I. Йæ сарæзтыл разæнгардæй бацархайдта, йæ фыццаг президент чи ссис, уыцы Лейбниц. Академийы фыццаг ном уыдис Бранденбурджы курфюрсты Зонадон æхсæнад (нем. Kurfürstlich Brandenburgische Societät der Wissenschaften). Ном æрхъуыдыгæнæг уыдис Лейбниц. Къарол не сразы ис Академийы архайдæн æхцайæ æввонг кæнын, фæлæ уый бæсты ратта йын къæлиндартæ мыхуыр кæныны монополон бар Бранденбурджы. 1701-æм азы Фридрих ссис Пруссийы къарол, æмæ уымæ гæсгæ аивдæуыдис Академийы ном - Пруссийы къаролады зонадон æхсæнад (нем. Königlich Preußische Sozietät der Wissenschaften). Зонадон иртасæнтæ аразынæн Æхсæнадæн лæвæрд æрцыдис обсерватори (1709), анатомион театр (1717), ботаникон дыргъдон (1718). 1710-æм азы сфидар чындæуыдис академийы уагæвæрд (йæ тыхы уыдис 1830-æм азы онг). Бирæ рæстæджы дæргъы æхсæнады зонадон репутаци уыдис ныллæг. Уымæн йæ аххосæгтæй иу уыдис уый, æмæ йын æхца фаг хицæнгонд кæй нæ цыдис. 1744-æм азы, Фридрих II-æм уæдмæ къарол уыдис, афтæмæй уагдонæн рардæуыдис ног ном - Къаролады зонæдты академи (нем. Königliche Akademie der Wissenschaften). Дзæвгар фæхуыздæр ис йæ финансон уавæр, фæуæрæхдæр чындис йæ къабæзтæ, уагдонæн рардæуыдис лаборатори. (1753). Академийы куысты архайынæн, стæй йын разамынд дæттынæн æрбахуындæуыдис раззагкълассон ахуыргæндты. XIX æнусы Пруссийы Академи уыдис авторитетджын зонадон уагдон. XX æнусы, нацистты хицауиуæджы заман, Академийы кусджытæ расæмæ гæсгæ æрцыдис «сыгъдæггонд». Хæсты фæстæ йæ бындурыл сарæзтæуыдис Германы зонæдты академи (нем. Deutsche Akademie der Wissenschaften, 1946), 1972-æм азы та йын ногæй аивдæуыдис йæ ном æмæ ссис ГДР-ы зонæдты академи (нем. Akademie der Wissenschaften der DDR). Германы баиуы фæстæ уагдон хуындæуы Берлин-Бранденбурджы зонæдты академи (1992). == Академийы зындгонд уæнгтæ == Готфрид Вильгельм Лейбниц - 1700 Дмитрий Кантемир - 1714 Леонард Эйлер - 1741 Пьер Луи де Мопертюи - 1742 Жан Лерон Даламбер - 1745 Шарль Луи де Монтескьё, фæсарæйнаг уæнг - 1746 Дени Дидро, фæсарæйнаг уæнг - 1751 Иоганн Генрих Ламберт - 1763 Иммануил Кант - 1786 Вольтер -1750-æм азмæ æввахс Готхольд Эфраим Лессинг, фæсарæйнаг уæнг - 1769 Александр фон Гумбольдт - 1786 Фридрих Шлейермахер - 1810 Братья Гримм, Якоб и Вильгельм - 1840 Карл Густав Якоб Якоби - 1844 Карл Вейерштрасс - 1856 Герман Гельмгольц, уæнг-корреспондент - 1857; фæсарæйнаг уæнг - 1870; æцæг уæнг - 1871 Теодор Моммзен - 1857 Фердинанд Георг Фробениус - 1893 Макс Планк - 1894 Карл Шварцшильд - 1912 Альберт Эйнштейн - 1914 Макс фон Лауэ - 1919 Отто Ган - 1924",os,Random,,https://os.wikipedia.org/?curid=17890,397,17890.0,['ru'],False,Random,Aléatoire
,1929-æм аз,"== Цаутæ == 1 ноябры - арæзт фæцис æмæ эксплуатацимæ лæвæрд æрцыд Дзауы районы Гуфтайы хид. == Райгуырдысты == 3 майы - Козаты Исидор, ирон поэт æмæ журналист. 12 июны - Аннæ Франк (Anneliese Marie Frank) (ам. 1945-æм азы), нацистты концлагеры ахæст, зындгонд сси йæ боныгæй. 15 октябры - Галазты Æхсарбег, ирон ахуыргонд æмæ политик, Цæгат Ирыстоны президент (1994-1998). 22 октябры - Лев Яшин (ам. 1990), советон футболист, дуаргæс. == Амардысты == 17 декабры - Владимир Диксон, поэт æмæ прозаик.",os,Random,,https://os.wikipedia.org/?curid=1899,80,1899.0,['ru'],False,Random,Aléatoire
,Microsoft Excel,"Microsoft Excel (хуындæ ма у Microsoft Office Excel дæр) - электронон таблицæтимæ кусæн программæ, скондæуы Microsoft корпорацийæ Microsoft Windows-æн, Windows NT æмæ Mac OS-æн. Лæвæры экономикон-статикон хынцæны фадат, графикон инструменттæ æмæ макропрограммады æвзаг VBA (Visual Basic for Application «Visual Basic æфтуантæн»), Mac OS X-ы Excel 2008-ы йеддæмæ. Microsoft Excel хауы Micsrosoft Office-мæ æмæ абоны боны онг Excel у æппæты зындгонд æфтуан дунейы. == Миниуджытæ æмæ хъаджджытæ == Йæ хæрзиуджытыл ын ис банымайын æнцæнттæй бамбарæн кæй у йемæ архайын, кæй фæрцы дзы æфтуан скæнын æнæ фырдæсны архайджыты бон дæр у. VBA-йы хицæндзинæдтыл банымайæн ис скрипт скæнын раст офисон æфтуанты æхсæн. Йæ хъаджджыныл нымад сты æндæр æмæ æндæр верситы кæрæдзимæ æмбаиу кæныны проблемæтæ. Ацы зындзинæдтæ уый аххос сты фылдæр, æмæ программæйы код здæхдæуы функционалон фæрæзтæм, кæдон фæзындысты программон продукты нæуæг версийы, фæлæ кæдон не сты зæронды. Ноджы ма йын йæ хъуагыл нымайдæуы йе ’гæр гомад æнæнхъæлæджы ивдтытæн, фæлæ уæддæр, бирæ программон продукттæ (Microsoft Office æмæ IBM Lotus Symphony) дæттынц бар архайæгæн райдайæн код сшифр кæнын æмæ йæ бакæсынмæ пароль сæвæрын.",os,Random,,https://os.wikipedia.org/?curid=38664,168,38664.0,['ru'],False,Random,Aléatoire
,Зехъетæ,"Зехъетæ (уырыс. Зекеевы, тур. Eren) сты дыгурон мыггаг. == Равзæрд == Ацы мыггаг Дыгуры коммæ, Нæуæгхъæумæ æрбафтыдысты Асыйæ. Ам цалдæр хæдзарæй цардысты хъæуæй иуфарсдæр, Бæртуйы комы. Иу рæстæг сыл зæй рацыд æмæ сæ фæласта. Фервæзтысты ма дзы иу хæдзары бинонтæ, фæлæ уым цæрын нал уæндыдысты, фæндыди сæ хъæуы саразын хæдзар, Хъамихъотæ сæ нæ бауагътой. Æндæр фадат сын куы нæ уал уыд, уæд хæдзар сарæзтой Бæтлойы комы, фæлæ уым сæ цæрæнфадæттæ нæ бæззыдысты æмæ алыгъдысты Цыколайы хъæумæ. Ацы цæрæнбынат ма абон дæр Нæуæгхъæуы цæрджытæ хонынц «Зехъеты хъæууат».",os,Random,,https://os.wikipedia.org/?curid=49175,89,49175.0,['ru'],False,Random,Aléatoire
,Бекъойтæ,"Бекъойтæ (уырыс. Бекоевы) сты ирон мыггаг. == Истори == Хуссар Ирæй, Джерæй ралыгъдысты æртæ æфсымæры Бекъойтæй: Тотт, Еба æмæ Къозма. Уыдон уым кънйаз Ерыстауы фырты амардтой, хъалон сæ кæй иста, уый тыххæй. Уæд ралыгъдысты æмæ Уæлладжыры комы Цъамады хъæуы Бицъоты Тотмæ бафысым кодтой. Уыдон агуырдтой фæсфæд бæстæ, Ерыстаутæ сæ кæм нæ ссардтаиккой, ахæм бæстæ. Бицъоты Тотт сæ акодта Карцамæ. Карца сæ зæрдæмæ нæ фæцыди æмæ фæстæмæ æрцыдысты Цъамадмæ. Уæд агургæйæ æрыфтыдысты Зæронд Тæмискъмæ. Уым хорз суадон уыд æмæ, гъе, уый былыл хæдзар скодтой. Уæд уым цæрæг нæма уыди. Бетъотæ, Черчестæ, Пагæтæ ма Цъамады цардысты æмæ уæд уыдон дæр ралыгъдысты уырдæм. Таурæгъгæнæг куыд зæгъы, афтæмæй уый цыппæрæм фæлтæр у, Зæронд Тæмисчъы Тотт куы ’рцард, уæдæй. Зæронд Тæмискъæй æрлыгъдысты бынмæ, Садонгоммæ, кæнæ Мидæггаг Тæмискъмæ. Стæй 1940 азы та ралыгъдысты, мæнæ ныр цы Тæмисчъы цæрынц, уырдæм. == Литературæ == Гаглойты Зинæ. Ирон мыггæгтæ. - Дзæуджыхъæу: Ир, 2005. - С. 51-52. Гаглойты З. Д. Ирон мыггæгтæ. - Цхинвал: «Республика», 2017. - С. 43.",os,Random,,https://os.wikipedia.org/?curid=34355,162,34355.0,['ru'],False,Random,Aléatoire
,Шуя,"Шу́я (уырыс. Шуя) у Уæрæсейы Ивановойы облæсты стырдæр сахартæй æртыккаг. Цæрынц дзы 57 мин адæймаджы. Шуя у Уæрæсейы рагондæр сахартæй иу. Йæ бындур æвæрд æрцыд XIV æнусы, чингуытæ та йæ кой фыццаг хатт скодтой 1539-æм азы - уыцы аз Хъазаны хан Сафа-Гирей ныддæрæн кодта цалдæр уырыссаг сахары, уыдоны ’хсæн Шуя дæр. 1722-агæм аз, Персимæ цæугæйæ, Шуямæ æрбацыд Пётр I. Таурæгъмæ гæсгæ, ам паддзах цыдæр низæй йæхи сдзæбæх кодта æвдадзы Мадымайрæмы иконæйы æххуысæй, æмæ уый фæстæ Пётры æрфæндыд уыцы иконæ Бетъырбухмæ ахæссын. Бынæттон цæрджытæ, дзуары сурæтæн стыр аргъ чи кодта, зæрдиагæй куырдтой паддзахы, цæмæй ма ахастаид Мадымайрæмы сурæт, æмæ паддзах уыдонимæ сразы ис. Незамантæй Шуя уафæн амалиуæгæй цардис. XVIII æнусы та ам фæзындысты фыццаг уафæн мануфактурæтæ. Сахары рæсугъддзинад кодтой аргъуантæ, 1917-æм азы ам ссæдз аргъуанæй фылдæр уыдис. == Зындгонд Шуяйы цæрджытæ == Шуяйы райгуырд зындгонд уырыссаг поэт, уырыссаг поэзийы «Æвзист æнусы» минæвар æмæ уырыссаг символизмы бындурæвæрæг Константин Бальмонт. Боровков, Дмитрийы фырт Виктор Дмитриевич - Советон Цæдисы Хъæбатыр Цветаев, Владимиры фырт Иван, уырыссаг ахуыргонд, Марина Цветаевайы фыд",os,Random,,https://os.wikipedia.org/?curid=34,168,34.0,['ru'],False,Random,Aléatoire
,Ход,"Ход, дыгурон вариант у Хуад у рагон ирон хъæу Уæлладжыры комы. Ход ис уæлхох быдыры, Урсхохы хъæбысы, денджызы æмвæзадæй 1982 метры бæрзонддæр, Садоны къуырфы сæрмæ. Хъæумæ хæстæг ис Ходы æфцæг (2609 м), кæцыйыл Урсхохы рагъы сæрты ис ахизæн Дыгуры районмæ. Хъæуы æмæ æфцæджы ’хсæн ис Уастырджийы кувæндон. Ходы хъæумæ хæстæг Урсхохы рæбын ис Иры хæхты бардуаджы кувæндон Гуыдырты ком. == Истори == Ходы цардысты авд мыггаджы: Хъайтыхътæ, Дзугкойтæ, Едзитæ, Созайтæ, Гатетæ, Саухалтæ æмæ Джерджытæ. == Цæрджытæ == 1771-æм азы Ходы уыдис 150 хæдзары, уыдонæй 40 хæдзары - Хъайтыхътæ. 1851-æм аз - 43 хæдзары - 526 адæймаджы 1883-æм аз - 61 кæрты - 247 нæл. / 252 сыл. 1901-æм аз - 193 хæдзары - 963 адæймаджы 1914-æм аз - 123 хæдзары - 432 нæл., сыл. 1925-æм аз - 69 кæрты - 193 нæл. / 186 сыл. / 379 ад. == Географи == Хуымзæххытæ Буртæ, Дыууæдонастæу, Дæлцыхцыры хуымтæ, Дæргъытæ, Къулы хуым, Уæлкъохца, Лæгæты сæр, Симоны хуым, Фæсхъæзджын, Фæсмус, Фæсцырт, Хуымыхъус, Фæсхуымыхъус, Хæмыцы хуым, Саумæртæ, Кæкийы хуымтæ, Дæлкуырдадз, Цулагон, Уырдыгæруайæн, Фæсдзуар, Фæскъохци, Хъæзджыны хуымтæ, Фæсхъæзджын. Уыгæрдæнтæ Дæлрæцау, Цæргæсыбын, Кæрствæд, Уыртæ, Гуылхæрæн рагъ, Къæхтæхсæн, Хъулондуры хосгæрст, Фæсхъæу, Гуыбынтæ, Фæсдзæгат, Цæгæрсæр, Гæркъайон, Хъæзджын, Бæлæгътæ, Фæсхъæзджын, Фæсчъыр, Фæсгæрон, Тынау, Сычъиных, Хъусæргæвдæн, Уастырджийы фæз, Фæссычъиных, Зыгъардуры ком, Ходон ракæсæн, Хуырхстæдтæ, Хъуынаджын, Дуцæндур, Дæлцъисон, Тымбыл уыгæрдæн, Саубын, Сауварс, Елойон, Джерджыдур, Æфцæджы бын, Адæгтæ, Уæллаг дисиджын, Дæллаг дисиджын, Хъуыдæйы хосгæрст, Хатион, Уартау, Къуырф уыгæрдæн, Рæцау, Рæцауы сæр, Рæцауфарс, Хуымварс, Худисæн, Хуыдзых, Цæвæндзыхъ, Цæгатысæр, Цъулагон. Фосхизæнтæ Æддаг хуымуат, Мидæггаг хуымуат, Фæсхурмæсыг, Уæллаг хурмæсыг, Дæллаг хурмæсыг, Фæсдауыдтон, Уариахсæн, Дæлдагъ, Гæлиу зæххытæ, Гуыдыртыком, Быпъынытæ, Цæджындзты ком, Бæхыгæрдæн, Сусæнтæ, Лæгæты фæрстæ, Хъомривæддон, Фыснайæнкъул, Сусæнтæ, Стырварс, Фардæг, Уæлгуырæйттæ, Фæсрагъ, Фæрстæ, Фыдуарæн, Авдæнау, Уæлгоммæ, Хъæдысæр, Уæллагдзуарау, Æрхизæнтæ, Æвзагаутæ, Бурлæзгъæр, Бадæнтæ, Дыууæдуарастæу, Дæлдарваз, Джигут, Къуыхцытæ, Куыдзтымус, Калмысæр, Майрæмызæнг, Сауысæр, Сондонвахс, Скъæрæнтæ, Сæгъдуцæн, Стырдур, Саукъæйтæ, Сындзджынфарс, Тамаджын уæлвæз, Тæдзынджытæ. Хæхтæ, къæдзæхтæ Урс хæхтæ, Арсæгоны къæдзæх, Дарваз, Æхсины зæнг, Гыццыл Дарваз, Куыдзæппарæн, Мæсыджы рагъ, Тæдзинкъæдзæх, Гайлайы къæдзæх, Цъиахты доны къæдзæх. Дуртæ Гуси-дур, Кæкийы дур, Цавддуртæ, Уæйыджы дыкк, Хъулон дур, Стыр дур, Дæллаг хъил дур, Уæллаг хъил дур, Цомары цырт, Зыгъар дур, Джерджы дур, Дуцæн дур, Фыры дур, Цъына дур, Хъил дур, Мадымайрæмы дур. Лæгæттæ Стыр лæгæт, Гыццыл лæгæт, Гуыбайы дарæн, Едзайы дарæн, Æхсынджыты лæгæт. Къадакуырой зилæн дæттæ Змæстдон, Фæсгæроныдон, Æддагдонгом. Æфцджытæ æмæ рæгътæ Ходы æфцæг, Цъисоны ’фцæг, Бирæгъты ’фцæг, Хъивоны ’фцæг, Ходон ракæсæн, Газийы къахыр, Авдæнауы рагъ, Стыр рагъ, Хъæды рагъ, Сæгъдуцæны рагъ. Суадæттæ Цыхцыр, Дæлцыхцыр, Цад, Къохца, Стырдуры суадон, Къæхтæхсæн, Хъуынаджын, Цъиахты суадон, Кæрствæды суадон, Цъысымты дон, Хуымыхъусы суадон, Бадæнты суадон, Дæлсусæнты суадон, Хилджыны суадон, Кæндысджыны суадон, Хъазæнлæгъзы суадон, Сычъиты суадон. == Литературæ == Хъайтыхъты Азæмæт. Ход. Таурæгъ æмæ цард. - Дзæуджыхъæу: Ир, 1996 - 225 ф. == Æрвитæнтæ == ГТРК Алания // Аланийы райсом. Уæллаг Ход. Ходыхъæу I Кувæг Ир (18.08.2024)",os,Random,,https://os.wikipedia.org/?curid=17700,448,17700.0,['ru'],False,Random,Aléatoire
,Хъодалаты Герсан,"Хъодалаты Зурабы фырт Герсан (райгуырдис 1938-æм азы 15 октябры Хуссар Ирыстоны Уæллаг Захъоры) у ирон поэт. == Цардафыст == Каст фæцис Хуссар Ирыстоны паддзахадон педагогон институт. Куыста Хуссар Ирыстоны радиойы, газет «Советон Ирыстон»-ы. Ныртæккæ у «Фидиуæджы» журналы сæйраг редактор. Мыхуыры йын рацыди бирæ поэтикон чингуытæ, сæ ахсджиагдæртæ сты: «Бæлццон» (Цхинвал, 1964), «Ирон зæрдæ» (Цхинвал, 1968), «Æвронг зарæг» (Цхинвал, 1971), «Худыуæз» (Цхинвал, 1974), «Лæгдзырагъ» A977), «Табуафси» (Цхинвал, 1980), «Æртвæдис» (Цхинвал, 1983), «Куырыхон» (Цхинвал, 1986), «Уастырджи» (Цхинвал, 1989).",os,Random,,https://os.wikipedia.org/?curid=65180,79,65180.0,['ru'],False,Random,Aléatoire
,Испани,"Испа́ни, вариант у Испан (исп. España [esˈpaɲa]), официалон ном у Испанийы къаролад (исп. Reino de España, катал. Regne d'Espanya, баск. Espainiako Erresuma) у Европæйы ныгуылæны паддзахад, НАТО æмæ Европæйы Цæдисы уæнг. Испанийы сæйраг сахар у Мадрид. Сурвæндагон арæнтæ Йын ис: Португалиимæ ныгуылæны; Гибралтаримæ хуссары, кæцы хауы Стыр Британимæ; Мароккоимæ Цæгат Африкæйы, (æмбисанклавтæ Сеутæ, Мелилья æмæ Пеньон-де-Велес-де-ла-Гомерæ); Франц æмæ Андоррæимæ цæгаты. == Цæрджытæ == Цæрджыты нымæцы ивд: 1 аз - 6,5 млн ад.; 500 аз - 4,5 млн ад.; 1000 аз - 6 млн ад.; 1300 аз - 11,3 млн ад.; 1500 аз - 6,2 млн ад.; 1800 аз - 11,6 млн ад.; 1900 аз - 18,6 млн ад.; 1932 аз - 24,1 млн ад.; 1959 аз - 29,9 млн ад.; 1977 аз - 36,3 млн ад.; 2009 аз - 45,9 млн ад.; 2011 аз - 46,2 млн ад.; 2013 аз - 47,1 млн ад.. Сахары цæрджытæ - 76 %. Цæрджыты æнгомад - 79,7 ад./км². Официалон æвзаг - кастилаг; автономон облæстыты ма ноджы официалон æвзæгтыл нымад сты: каталайнаг-валенсиаг-балеараг æвзаг Каталонийы, Валенсийы æмæ ма Балеары сакъадæхты; баскаг æвзаг Баскæгты Бæстæйы æмæ Наваррæйы; галисиаг æвзаг Галисийы; арайнаг æвзаг Каталонийы. == Æддаг æрмæг == Casa Real - испайнаг къаролы мыггаджы официалон фарс. Испанийы фæсарæйнаг хъуыддæгты министрад",os,Random,,https://os.wikipedia.org/?curid=95,210,95.0,['ru'],False,Random,Aléatoire
,12 июны,"12 июны, иронау хурхæтæны мæйы 12-æм бон - азы 163-æм бон (даргъ азы 164-æм бон). == Бæрæгбæттæ æмæ сæрмагонд бонтæ == Уæрæсейы бон. Сахар Уфайы бындурæвæрды бон. Сахар Ижевсчы бындурæвæрды бон. Сахары бон Кемеровойы, Салаваты, Пензæйы, Пермы, Рославлы, Тамбовы, Ульяновсчы æмæ цæлдæр æндæр уæрæсейаг сахары. Филиппинтæ - Хæдбардзинады бон (1898). == Цаутæ == 1496 - Христофор Колумб йæ дыккаг балцæй раздахти. 1955 - Якутийы ссардтой алмаситы фыццаг дынджыр гуырæн. 1991 - Борис Ельцин ссис Уæрæсейы президент. 2000 - Цæцæны Республикæйы администрацийы сæргълæууæг сси Ахмат Кадыров. 2004 - Португалийы райдыдта футболы Европæйы чемпионат. == Ацы бон райгуырдысты == 1924 - Джордж Буш-хистæр (George Herbert Walker Bush), АИШ-ы 41-æм президент. 1928 - Ричард Мортон Шерман (Richard Morton Sherman), америкаг композитор, зарджыты автор æмæ сценарист. 1929 - Аннæ Франк (Anneliese Marie Frank) (ам. 1945-æм азы), нацистты концлагеры ахæст, зындгонд сси йæ боныгæй. 1935 - Николь Берже (Nicole Berger) (ам. 1967-æм азы), францаг актрисæ. == Ацы бон амардысты == 1997 - Булат Окуджава, советон æмæ Уæрæсейы поэт, композитор, фыссæг.",os,Random,,https://os.wikipedia.org/?curid=5093,165,5093.0,['ru'],False,Random,Aléatoire
,Кадастр,"Зæххон къадастыр - зæххы æрдзон, хæдзæрадон æмæ барадон уавæрты документгонд хабæртты, систематизацидзыд æмбырдæг. == Зæххон къадастыр Уæрæсейы Федерацийы == УФ-йы зæххон къадастыры кæнынады бартæ сты Зæххон кодексы фидаргонд. Федералон закъон No 28-ФЗ 02.01.2000.-мæ гæсгæ, паддзахадон зæххон къадастыр у - документгонд хабæртты систематизацидзыд æмбырдæг, кæдон исгæуынц зæххæйты (зæххы участæкты) паддзахадон къадастырон хыгъд сконды фæстиуæгæн зæххы бынатæвæрдæй, йæ нысанæй æмæ УФ-йы зæххы барадон уагæвæрдтæй, территориалон зонæты базонæнтæй 'мæ зæххытыл æвæрд, йе та цæм æнгом æвæрд, обекттыл.",os,Random,,https://os.wikipedia.org/?curid=38626,74,38626.0,['ru'],False,Random,Aléatoire
,РЦИ — Аланийы паддзахадон граждайнаг службæйы сгуыхт кусæг,"Кадджын ном «РЦИ - Аланийы паддзахадон граждайнаг службæйы сгуыхт кусæг» у Республикæ Цæгат Ирыстон - Аланийы паддзахадон хæрзиуæг. Дæттынц æй паддзахадон хицаудзинады оргæнты æппынкъаддæр 25 азы чи бакуыста, паддзахадон граждайнаг службæйы уыцы дæсны кусджытæн куысты хæстæ æнтыстджынæй æмæ æнаиппæй æххæст кæныны, дæргъвæтин æмæ æнæзæрдæхудт службæйы, конституцион арæзт закъонад æмæ барадон фæтк хъахъхъæныны стæй уæлдай ахсджиагдæр æмæ зындæр хæслæвæрдтæ æххæст кæныны тыххæй. Кадджын ном дæттыны фæтк бæлвырд кæны Республикæ Цæгат Ирыстон - Аланийы закъон «РЦИ - Аланийы паддзахадон хæрзиуджыты тыххæй».",os,Random,,https://os.wikipedia.org/?curid=10069,79,10069.0,['ru'],False,Random,Aléatoire
,Бенгайлаг æвзаг,"Бенгайлаг æвзаг кæнæ бенга́ли (বাংলা, [baŋla]) у бенгайлаг адæмы æвзаг, индоариаг æвзæгтæй иу. Дзурынц ыл Бенгалийы регионы (Бангладешы æмæ Индийы штат Ныгуылæн Бенгалийы), уымæй фылдæр бенгайлæгтæ цæрынц Индийы штаттæ Ассам, Бихар æмæ Одишæйы. Æдæппæт дзурджыты нымæц у 215 милуаны бæрц, уымæй у дунейы 6-æм æмæ Индийы 2-æм стырдæр æвзаг. == Истори == Æвзаджы рагондæр дуг уыдис X-XII æнусты. XIX æнусы кæронмæ, Бенгайлаг сæндидзæны рæстæг, фæзынди ног бенгайлаг æвзаг, адæмон ныхасмæ хæстæгдæр чи уыд, ахæм. Инди æмæ Пакистан дины критеримæ гæсгæ дихгонд куы ’рцыди, уæд Бенгалийы скæсæны (Скæсæн Пакистан, стæй Бангладеш) бенгайлаг æвзаджы фæзындысты йæхи хицæндзинæдтæ, дзæвгар фылдæр дзы пайда кæнынц араббаг æмæ персайнаг дзырдтæй. 1971-æм азы цы бенгайлаг æвзаджы статусыл тох æрцыди, уымæй райрæзти, Пакистанæй чи ахицæн, уыцы хæдбар Бангладешы паддзахад. Бенгайлаг æвзаг æмæ маратхаг æвзаджы баззад, санскритæй чи фæзындысты, фылдæр ахæм дзырдтæ. == Фыссынад == Бенгайлаг фыссынад у, Индийы æндæр æвзæгты æнгæс, брахмийы фыссынады бындурыл æмæ хуыйны бонгаккхор. Уыцы фыссынадæй пайда кæнынц иуæй-иу æндæр æвзæгтæ - зæгъæм, ассамаг æвзаг. == Литературæ == Быкова Е. М., Бенгальский язык, М., 1966; Klaiman, M. H. 1987. Bengali, in Bernard Comrie (ed.), The World’s Major Languages, Croon Helm, London and Sydney, pp. 490-513. Masica, C. 1991. The Indo-Aryan Languages. Cambridge Univ. Press. Radice, William. 1994. Teach Yourself Bengali: A Complete Course for Beginners.Hodder Headlin, Ltd., London. Ray, P, Hai, M.A. and Ray, L. 1966. Bengali language handbook. Center for Applied Linguistics, Washington. Sen, D. 1996. Bengali Language and Literature. International Centre for Bengal Studies, Calcutta. == Æддаг æрмæг == Бенгайлаг æвзаджы уроктæ (уырыс.)",os,Random,,https://os.wikipedia.org/?curid=13061,250,13061.0,['ru'],False,Random,Aléatoire
,Гуыппырсартæ,"Гуыппырсартæ кæнæ Нарты гуыппырсартæ - Нарты разагъды адæм: Уырызмæг, Хæмыц, Сослан, Батрадз, Айсана, Сæууай, Мæргъуыдз, Арæхдзау, Сыбæлц æмæ иннæтæ. Нæртон гуыппырсартæ сты сæ адæмы ныфс æмæ сæрхъуызой - зын æмæ тæссаг уавæрæй сæ чи фервæзын кæны, ахæмтæ. Нарты гуыппырсартæ цæуынц афæдз балцыты, стæрты. Суанг уæларвмæ дæр. Рæстдзинад агурæг, хъару æмæ æхсар равдисынмæ. Ничи сыл уæлахиз кæны. Хæларæй цæрынц уæларвон зæдтимæ, се знæгтæ сты уæйгуытæ æмæ тыхгæнæг адæмтæ. Алыхуызон тохты фæмард вæййынц Хæмыц, Сослан æмæ Батрадз. Иннæтæ, сæ сæргъы Уырызмæг, афтæмæй бирæ тыхгæнджыты тых басастой. Нал сын уыд, сæ тых кæимæ бавзæрстаиккой, ахæм. Æмæ сæ уæд арвы кæлæн, зæххы фыдæх Сырдон Хуыцауы ныхмæ сардыдта. Уыцы æнæмдых тохы æрцыд се сæфт Нарты гуыппырсартæн дæр æмæ æппæт Нартæн дæр.",os,Random,,https://os.wikipedia.org/?curid=72739,119,72739.0,['ru'],False,Random,Aléatoire
,Раздан (цæугæдон),"Разда́н (сом. Հրազդան [Hrazdán]) у цæугæдон Сомихы, Араксы галиу фæрсагдон (Къуары цæугæдоны бассейн). Цæугæдоныл лæууынц сахартæ Севан, Раздан, Чаренцаван æмæ Сомихы сæйраг сахар Ереван. Раздан æмæ Касахы æхсæн ис хох Араилер, денджызы æмвæзæдæй 2575,9 метр бæрзæнд. == Географи == Йæ дæргъ у 141 км, бассейны фæз Севаны цады фæзимæ иумæ - 7310 км², Разданы бассейны фæз хицæнæй - 2560 км². Ратæдзы Севаны цадæй йæ цæгат-нуыгуылæн хайы, сахар Севаны цур. Йæ доны сæры цæуы хæххон дæлвæзыл хуссары ’рдæм, Ереванмæ. Йæ дæллаг хайы æрдыгæй цæуы Арарты фæзыл, хауы Араксмæ, Туркимæ арæныл. == Номы этимологи == Гæнæн ис æмæ йæ ном у зороастризмимæ баст, уый тыххæй æмæ цалынмæ сомихаг адæм чырыстон дин нæ райстой IV æнусы, уæдмæ сæм уыдис зороастризмы хицæн формæ Æмрæстæджы Э. Грантовски куыд фыста, уымæ гæсгæ, ахæм этнонимтæ гæнæн ис æмæ фæзындысты Авестæмæ ’нæбардаргæ. Б. В. Техов ацы ном бæтты скифтимæ Цæугæдоны номыл фыццаг хатт фембæлæн ис рагон сомихаг автортæм, Себеосмæ (формæйы Հուրազդան = Hurazdan) æмæ Мовсес Хоренацимæ (рагондæр формæйы Հրազդան = Hrazdan)",os,Random,,https://os.wikipedia.org/?curid=58622,166,58622.0,['ru'],False,Random,Aléatoire
,Хуссар Ирыстоны тырыса,"Хуссар Ирыстоны тырыса у расткъуымон кæттаг, паддзахадон символтæй иу. Тырысайы сфæлдисæгтыл нымайынц Цоциты Алан æмæ Гаглойты Юрийы. Уымæ гæсгæ Гаглойты Юри уыди, йæ хуызтæ чи разæрæвæрдта, уый, Цоциты Алан та уыцы хуызтæй йæ организаци «Адæмон Ныхасы» триколорджын нысан сарæзта. Фæстæдæр уыцы триколорæй пайда кæнын райдыдта æппæт хуссарирыстойнаг адæмон-сæрибæргæнæн змæлд, æмæ афтæ, Хуссар Ирыстон йæ суверенитет куы расидта, паддзахадон нысан сси. Фыццаг хатт тырыса рæвдыстауыд 1987-æм азы, Цæгат Ирыстоны Нары, Хетæгкаты Къостайы райгуырæн боны банысан кæныны рæстæджы. Тырысайы æртæ хуызы нысан кæнынц: урс - монон сыгъдæгдзинад, рухс фидæн, сырх - хæстон хъæбæтырдзинад æмæ тых, бур - фарн æмæ бæркады нысан. Йæ авторты хъуыдымæ гæсгæ тырысайы хуызтæ æвдисынц рагон индоевропæйæг æхсæнæды æртæкъæпхæнон арæзтад: дзуарылæгтæ сты урс, хæстонтæ сты сырх æмæ хуымæтæг кусджытæ сты бур. Нарты кадджыты æмæ ирон фольклоры дæр æй фенæн ис: Нарты Алæгатæ сты урс хуызы хæсджытæ, Æхсæртæггатæ сты сырх, æмæ Боратæ сты бур. Хуссар Ирыстоны 19 сентябры бæрæг кæнынц Паддзахадон тырысайы бон. == Кæс ноджы == Ирыстоны тырыса Хуссар Ирыстоны гимн == Æддаг æрмæг == Тырысайы тыххæй закъон Архивгонд æрцыдис 14 июны 2013 азы. (уырыс.)",os,Random,,https://os.wikipedia.org/?curid=39805,179,39805.0,['ru'],False,Random,Aléatoire
,Пæррæстатæ,"Пæррæстатæ кæнæ Пæрæстатæ (уырыс. Парастаевы, гуырдз. პარასტაშვილი) сты ирон мыггаг. == Равзæрд == Пæррæстатæ Дæллаг Хуыцъемæ ралыгъдысты Мамысонæй. Æндæр мыггагимæ фæтуджджын сты æмæ сæ зæхх дæр ныууагътой, æрмæст ма сæ сæртæ бафснайдтой. Ам Тыбылтæй раздæр ничи æрцардис. Бæстæ уыд Тыбылты Гæбийы. Уый та, дам, æрцыд цуаны, æмæ бæстæ куы федта, æмæ йæ зæрдæмæ куы фæцыд, уæд æм æрбынат кодта. Пæррæстатæ куы æрлыгъдысты, уæд Тыбылы фыртæн йæ зæххытæй байстой. Пæррæстатæ фылдæр уыдысты æмæ йын йæ лæппутæй иуы дæр амардтой, фæлæ уый туг дæр не ’рцагуырдта, æрмæст сын загъта, цæмæй йæ ныууадзой, йæ зæххытæй дæр сын разы уыд дæттыныл. Пæррæстатæй иу лæг сау бæхæй балхæдта лæппу æмæ йæ Къациа хуыдтой, ныр суар кæм ис Дзауы, уый комкоммæ къуылдымыл цардысты. Сæхи фыццаг Къациатæй схуыдтой, фæлæ адæммæ цæуын куы райдыдтой, уæд сæхи Пæррæстатыл ныффыстой.",os,Random,,https://os.wikipedia.org/?curid=34346,133,34346.0,['ru'],False,Random,Aléatoire
,"Стресснер, Альфредо","Альфредо Матиауда Стресснер (исп. Alfredo Stroessner Matiauda; райгуырд 1912 азы 3 ноябры Энкарнасьоны, Парагвай - амардис 2006 азы 16 августы Бразилиайы, Бразили) уыд Парагвайы президент (диктатор) 1954 азы 15 августæй 1989 азы 3 февралмæ. Стресснер уыд бавариаг эмигрант æмæ бынæттон сылгоймаджы фырт. 1929 азы, 17-аздзыдæй, уый бацыдис æфсадмæ æмæ 1931 азы ссис лейтенант. Боливийы ныхмæ Чакойы хæст (1932-1935) куы уыди, уæд службæ кодта артиллерийы. 1948 азы сси Латинаг Америкæйы æрыгондæр инæлар, 1954 азæй та - Парагвайы хотыхджын тыхты командæгæнæг. Уыцы азы 5 майы паддзахадон фæфæлдæхты сæргъы æрлæууыдис æмæ йæхи схуыдта Парагвайы ног президент. Иннæ диктатортæй хъауджыдæр, Стресснер йæ бæстæйы кодта æвзæрстытæ. Афтæ йæ президенты бынатмæ равзæрстой 1958, 1963, 1968, 1973, 1978, 1983 æмæ 1988 азты. Уымæн æдзух хъæлæс кодтой æвзæрджытæй 80% фылдæр - гъе уый тыххæй йæ зылын кæнынц мæнг æвзæрстытæ аразыныл. Стресснер уыдис æнувыд антикоммунист, æмæ уымæй ссис Америкæйы Иугонд Штатты лымæн. Суанг ма Вьетнаммæ йе ’фсад арвитын æй фæндыдис, коммунизмы ныхмæ хæцынмæ. 1979 азы Никарагуæйы сандинистты революци куы фæуæлахиз, Стресснермæ сусæгæй æрбацыдис уымы диктатор Анастасио Сомоса Дебайле. Бирæ нæ ахаста - сандисттæ йæ ссæрдтой æмæ амардтой Парагвайы сæйраг сахар Асунсьоны уынгтæй иуы 1980 азы 17 сентябры. Кæд Стресснер даргъ æмгъуыд йæ бæстæйы сæргъы уыд, уæддæр йæ къухы нæ бафтыд амæлæты бонмæ президент уын. 1989 азы 3 февралы йæ хæстæг хæлæр Андрес Родригес паддзахадон фæфæлдæхты фæрцы ссис ног президент. Стресснеры бахъуыдис йæ райгуырæн бæстæйæ алидзын, æмæ уæд æрцарди Бразилийы сæйраг сахары. Уый куы тынг базæронд ис, уæд Парагвайы хицауады куырдта, цæмæй йæ бауагъдтаиккой, кæм райгуырдис, уым амæлын, фæлæ йæ нæ бауагътой. Баныгæдтой йæ Бразилийы.",os,Random,,https://os.wikipedia.org/?curid=10494,258,10494.0,['ru'],False,Random,Aléatoire
,"Тетрадзе, Омари","Омари Михаилы фырт Тетрадзе (райгуырдис 1969-æм азы 13 октябры, Гуырдзыстоны ССР, Дманисы район, Велиспирийы хъæу) у советон æмæ уæрæсейаг футболист. 1987-1989 азты хъазыд Тбилисы «Динамо»-йы. 1995-1996 азты та - Дзæуджыхъæуы «Алани»-йы (æмæ уыимæ сси Уæрæсейы чемпион 1995-æм азы). «Алани»-йы ма ногæй ахъазыдис 2002-æм азы сезоны. 2007-æм азæй уыдис футболон клуб «Анжи»-йы (Махачкала) тренер. 2010-æм азы 16 мартъийы Тетрадзе балæвæрдта курдиат, цæмæй йæ суæгъд кæной клубы сæйраг тренеры бынатæй.",os,Random,,https://os.wikipedia.org/?curid=13585,71,13585.0,['ru'],False,Random,Aléatoire
,Коцойты Арсен,"Коцойты Бибойы фырт Арсен (Габоци) (райгуырдис 1872-æм азы 16 январы Джызæлы - амардис Дзæуджыхъæуы 1944-æм азы 4 февралы) у зындгонд ирон фыссæг, ирон аив прозæйы бындурæвæрджытæй иу. == Цардафыст == Фараст азы йыл куы цыди, уæд æй радтой хъæуы райдайæн скъоламæ. Ам разынд хорз чиныгдон, æмæ лæппу фæгæрз ис чингуытæ кæсыныл. Скъола каст куы фæци, уæд бацыдис Æрыдоны семинармæ, ам тынгдæр айста йæ зæрдæмæ литературæ, уæлдайдæр Къостайы зарджытæ. Баззад ахæм хабар дæр: фараст æмбалимæ иуахæмы Арсен фистæгæй фæцыд Дзæуджыхъæумæ Къостайы уынынмæ. Йæ æнæниздзинад хорз кæй нæ уыд, уый аххосæй каст нæ фæци семинар. Сыздæхтис Джызæлмæ æмæ бавдæлдис фыссынмæ. Ардыгæй æрвыста алыхуызон уацхъуыдтæ газеттæ «Терские ведомости», «Казбек» æмæ æндæртæм. 1895 азæй фæстæмæ йын зынын байдыдтой мыхуыры. Дыууиссæдз азæй фылдæр Арсены уацмыстæ мыхуыр цыдысты алыхуызон газеттæ æмæ журналты Тбилисы (Калачы), Бетъырбухы, Цæгат æмæ Хуссар Ирыстоны, стæй æндæр рæтты дæр, уыимæ арæх зындысты фæсномыгæй (зындгонд сты Арсены фæсномыгтæ: Арсен Дарьяльский, Хабос, Иунæг, Габойты Габо, Ар.). 1910-æм азы уалдзæг Арсен ирон æвзагыл Тбилисы уагъта æрвылкъуырион журнал «Æфсир», кæцы сси дыккаг ирон журнал. Кæд уымæй рацыд æрмæст 14 номыры, уæддæр ацы журнал стыр ахъаз баци ирон литературæйы рæзтæн. «Æфсиры» фыццаг хатт фæзындысты Арсены радзырдтæ ирон æвзагыл. «Æфсир» æхгæд куы æрцыдис, уæд Арсен абалц кодта Бетъырбухмæ. Куыста дзы Ленины газет «Правдайы» корректорæй (ома уырыссаг æвзаг афтæ хорз зыдта). «Арсен уыд царды трагизмы нывгæнæг. Йæ радзырдтæн куыд се ’рмæг, афтæ сæ сюжетон арæзт æмæ сæ архайджыты хъысмæттæ дæр нывæзт цæуынц трагедийы ахорæнтæй», - фыста Коцойы-фырты уацмысты тыххæй Джыккайты Шамил. Йæ цалдæр радзырдты фыссы туг исыны æгъдауыл: цал æмæ цал фыдæбæттæ хаста уый ирон адæмæн. «Нæ фыдбылызты фыддæр», - афтæ схуыдта Арсен ирæды («Æфсир», N4). Ирæд исыны халæн мидис фыссæг æвдыста публицистон уацты, карикатурæты, аив радзырдты. Ирæд æмæ йæ фæстиуджытæ цæмæ кодтой, уый нывæфтыдæй уынæм «Афтæ дæр вæййы», зæгъгæ, уыцы радзырды. Кæд йæ радзырдты тыххæй сси номдзыд, уæддæр фыста æндæр литературон къабæзты дæр. Ныффыста иу уацау («Джанаспи»), иу роман («Кæфхъуындар», æххæстæй мыхуыргонд никуы æрцыд) æмæ цалдæр пьесæйы. Арсены æхсæнадон-рухсадон æмæ сфæлдыстадон куыстæн стыр аргъ скодта Советон хицауад: фыссæг 1939 азы хорзæхджын æрцыд орден «Кады нысанæй». Йæ ном хæссынц Дзæуджыхъæу æмæ Беслæны уынгтæ. == Уацмыстæ == Коцойты Арсены уацмыстæ мыхуырæй цыдысты ирон газет æмæ журналты, стæй мæнæ уыцы хицæн чингуытæй: Радзырдтæ. Цхинвал, 1924; Радзырдтæ. Мæскуы, 1927. Радзырдтæ. Цхинвал, 1929; Радзырдты æмбырдгонд. 1-аг чиныг, Орджоникидзе, 1934. «Фыдбылыз», «Цæукъа æмæ фыркъа», «Ханиффæйы мæлæт», «Джанаспи». Орджоникидзе, 1940. Уацмыстæ, фыццаг том. Дзæуджыхъæу, 1949. Уацмыстæ. Орджоникидзе, 1971. 1971-æм азы рауагъд нымад у Арсены тæккæ æххæст радзырдты æмбырдгондыл. == Æддаг æрмæг == Джыккайты Шамил. Коцойты Арсены сфæлдыстадыл афæлгæст Макоты Замирæ, Джыккайты Шамил. Коцойты Арсен Радзырдтæ: Коцойты Арсены радзырд «Мырзæджы карьерæ» æмæ æндæртæ.",os,Random,,https://os.wikipedia.org/?curid=396,430,396.0,['ru'],False,Random,Aléatoire
,Баку,"Баку́ кæнæ Бако (азерб. Bakı [bɑˈcɯ]) у Азербайджаны сæйраг сахар. Уый у паддзахады зонадон, техникон æмæ индустриалон центр. Баку у Кавказы стырдæр сахар æмæ стырдæр порт Къаспы денджызы былыл. === Бакуйы ирæттæ === Фыццаг уырыссаг революцийы рæстæджы Бако æмæ йæ районты цардис бирæ ирæттæ. Уыдонæн сæ фылдæр хай уыдысты кусджытæ, куыд Хуссар Ирæй, афтæ Цæгат Ирæй дæр (Козаты Разден, Гаглойты Григол, Илья, Цхуырбаты Уасо, Плиты Илья æмæ æнд.), бонгуыстгæнджытæ æмæ канторæйы службæгæнджытæ. Афтæ ма дзы цардис интеллигенцийы минæвæрттæ дæр, номхуындæй та драматург Брытъиаты Елбыздыхъо (Бакомæ йæ ахастой 1906 азы йæ революцион архайды тыххæй), дохтыр Цæлыккаты Д. Т., поэт Токаты Алихан, Хъуыбадты У. Б., Цæголты Георги, хæдахуыр поэт Сиукъаты Габо æмæ æндæртæ. == Цæрджытæ == Сахары цæрынц 2 млн. адæймаджы.",os,Random,,https://os.wikipedia.org/?curid=12780,125,12780.0,['ru'],False,Random,Aléatoire
,Гæлиат,"Гæлиат, дыгуронау Гæлиатæ (уырыс. Галиат) у хъæу Цæгат Ирыстоны Æрæфы районы. Ис Уæллагкомы. == Истори == Гъæу æвæрд æй зилди гъæутæн сæ цæгатварс, Сонгути дони рахес фарс, Узи тегъи фæсте, Уорс хонхи буни. Сæ цæрæг хæдзæрттæ адтæнцæ уæлиндзæсæртæ, сæ фæрстæ ба - дорæй даст. Адтæй си галауантæ еуæй-еу рагон цæргутæн, уæдта цæрæн æма тугъдон мæсгутæ. Абони уалæнгæ ма еци мæсгутæй хуæздæр уавæри байзадæнцæ: Цæрати мæсуг - Цирохси сæри, Гæдзаути мæсуг - гъæуæн æ хонсар фарси бæрзонд тегъæбæл, Езети мæсуг - хонсарæрдиги, гъæумæ ци над æрцæуй, уой фарсмæ мæскъи. Лæгъуздæр уавæри ба ма æрæййафтан Битути мæсуги, уой бунат ба æй Гæдзаути мæсуги буни тегъæбæл. Мæсгутæй алкæбæл дæр ес рагон таурæхътæ. Уонæй еу таурæхъмæ гæсгæ, Къодоти мæсуг ке хонунцæ, е, дан, Къодоти нæ адтæй, фал адтæй Цæрати. Цæратæ ’й исдастонцæ, Къодотæ ба си æрцардæнцæ, халери незæй Цæрати муггаги адæм сæ еугурдæр ку фæццæгъдуни æнцæ, уæд. Таурæхъ лæмбунæгæй финст æрцудæй аци æрмæги Къодотæ æма Цæрати муггæгти хæццæ. Гæдзаутæ æма Езети мæсгутæ ке хонунцæ, уонæн дæр, дан, сæхе нæ адтæнцæ, фал, ке адтæнцæ, уой ба бæлвурдæй абони неке зонуй. Цуппæрæймаг мæсуг ба æцæгæй дæр адтæй Баделиати Баделий фурт Битуй, æма, уой байзайæггæгтæ Битутæ гъæуæй будурмæ ку фæллигъдæнцæ, уæд син сæ хæдзæртти æрцардæнцæ Зæгæлти бийнонтæ, æма ма си абони дæр цæрунцæ, сæ хестæрти цæуæтæй ка исæнтæстæй, уони цæуæти цæуæт - Зæгæлти Геуæргий (Уæркий) фурттæ Зоря æма Матвей сæ бийнонти хæццæ. Гæлиати гъæуæн æ хорнигулæнæрдиги Узи къулдунбæл ес берæ рагон циртдзæвæнтæ: обæйттæ æма циртитæ, дзиуарæ, уæдта Авд дзиуарей ковæндонæ. Гъæуи ма уонæй уæлдай адтæй ковæндæнттæ: гъæумæ хæстæг - Фæрон æма Цæгатæрдигæй иннæ Къулдуни бæрзондбæл ба - Нæл изæди ковæндонæ. Гъæуи алли фарс дæр ма ес никкидæр рагон уæлмæрдтæ æма обæйттæ, уæдта ковæндæнттæ. Гæлиати гъæуи туххæй ахургонд В.Ф. Миллер финста: == Мыггæгтæ == Таурæхътæ, уæдта 1886 æма 1913-аг æнзти æрфинстити бæрæггæнæнтæмæ гæсгæ Гæлиатæ æма Цирохси гъæути цардæнцæ муггæгтæ: Абæгатæ, Арсæгтæ, Бæлæутæ, Бесолтæ, Бериатæ, Битутæ, Габистæ, Гæдзаутæ, Гамахартæ, Гæлæбутæ, Гагкотæ, Гапбатæ, Гасинтæ, Гибизтæ, Годизтæ, Гокъотæ, Гугæлтæ, Гуссаутæ, Дзилихтæ, Дзалатæ, Езетæ, Зæгæлтæ, Зохъотæ, Кацантæ, Коцойтæ, Къодотæ, Мæрзойтæ, Миндзайтæ, Мулукатæ, Мулдзугкатæ, Медойтæ, Охъазтæ, Саууойтæ, Салхъазантæ, Толастæ, Хъалатæ, Хъазибегтæ æма Цæратæ. == Æрвитæнтæ == Видео Ирыстоны хæхбæстæ. Гæлиат. Галиат 4K (28.06.2019) Гæлиат I Фæрдгуытæ (28.09.2020) Къамтæ Липовый Иван - Дигория. Аул Голиат. (1890) Архивгонд æрцыдис 27 ноябры 2020 азы. Ossetian architecture - Галиатский некрополь",os,Random,,https://os.wikipedia.org/?curid=15732,376,15732.0,"['bg', 'ru']",True,Random,Aléatoire
,Рио-де-Жанейро,"Рио-де-Жанейро (порт. Rio de Janeiro, [ˈʁiu dʒi ʒaˈneiɾu] «январы/тъæнджы мæйы цæугæдон») у Бразилийы сахар, йæ раздæры сæйраг сахар (1764-1960), Бразили æмæ Хуссар Америкæйы дыккаг стырдæр сахар æмæ сахарон агломераци (Сан-Паулуйы фæстæ). Рио-де-Жанейро зындгонд у йæ карнавалæй æмæ туристон былгæрæттæй (Ипанемæ æмæ Копакабанæ). Æндæр зындгонд фенддæгтæ сты Чырыстийы егъау статуй Корковадойы хохыл, Мараканайы стадион æмæ æндæртæ. Кæд Рио-де-Жанейро рагæй бирæ туристтæ йæхимæ сайы, уæддæр у Бразилийы проблемæджындæр сахартæй иу. Иннæ проблемæты ’хсæн ис уæззау фыдракæндты бæрц æмæ мæгуыр кварталтæ («фавелæтæ»). Уыцы æууæлты бынæттон полицæ дæр архайы æнæхатырæй, æрмæст 2007-æм азы дæргъы æппæт штаты полицæйы кусджытæ рамардтой 1330 адæймаджы, 2006-æм азы та - 1063. Уыцы нымæц комментатортæ абарынц АИШ-ы статистикæимæ - 2006-æм азы æппæт уыцы паддзахады полицæйы кусджытæ амардтой 347 адæймаджы. Рио-де-Жанейройы рæстæмбис полицæйы кусæгæн йæ афæдзы мызд у R$10,488 (6000 америкаг доллары бæрц).",os,Random,,https://os.wikipedia.org/?curid=10186,135,10186.0,['ru'],False,Random,Aléatoire
,Погос Таронеци,"Погос (Павел) Таронеци (сом. Պողոս Տարոնեցի) - сомихаг теолог, философ, зынгæ аргъуаны архайæг XI-XII æнусты. == Цард æмæ аивад == Райгуырдис Тароны бæстæйы XI-æм æнусы æмбисы. Уыдис Сыгъдæг Апостолты моладзаны къухдариуæг Мусы, хаста вардапеты (архимандриты) титул. Зынгонд сси йæ анти-халкидонон æмæ анти-тонтракийон уацмысты руаджы. Таронеци иуыл зынгæ уацмыс у «Ромеон философ Феописты ныхмæ æрвыстæг» (сом. «Թուղթ ընդդէմ Թէոփիստեայ հոռոմ փիլիսոփայի»). Уыцы полемикон куыст уыд фыст сасуны æлдар Чордванел Мамиконяны, Торничы фырты (1073-1120) курдиатмæ гæсгæ, уый уыд дзуапп бердзенаг философ Феописты куыстæн. Уацмысы фыццаг хайы Таронецы дзуры теологон фарстыты тыххæй, критикæ кæны Халкидоны æмбырды уынаффæтæ, дыккаг хайы анализ кæны фарстытæ, кæдон баст сты аргъуаны бæрæгбонтимæ, дзуры ахсджиаг хабæрттыл тондракиæгты, манихейты æмæ цатты протестанон змæлды тыххæй, кæцы парахат кодта уыдис Сомихы. Уыцы уацмыс ын æрбахаста стыр зынгæдзинад сомихаг сауджынты æхсæн. Смбат Спарапет æй хуыдта «цытджын вардапет», Маттеос Урхаеци та йæ хуыдта сомихæгты «дыккаг рухстауæг». 1122-æм азы Таронеци фæуæрæхдæр кодта «Æрвыстаг»[æнæхъуыст термин], бафтыда йæм ног полемикон ныхæстæ. Куыст мыхуыры рацыд Константинополы 1752-æм азы (Ованес Чнчины рауагъдад, 358 фарсы). «Æрвыстаджы» йеддæмæ ма Погос Таронацийæн баззад æндæр уацмыстæ дæр, сæрмагондæй: «Аргъуаны цытнæмтты барлæвæрд» (сом. «Վերլուծութիւն կարգաց եկեղեցւոյ»), «Дыууиссæдзбонон мархо» (сом. «Յաղագս քառասնորդաց պահոց»), «Раззаг мархойы тыххæй» (сом. «Յաղագս առաջաւորաց պահոց»), кæдон нырма мыхуыргонд не ’рцыдысты. Уымæй уæлдай ма зындгонд уыдис йæ музыкалон аивады руаджы, Таронеци сарæзта фыццаг æмбырдгонд сомихаг аргъуаны гимнтæ - «Шаракан». Амардис 1123-æм азы, баныгæдтой йæ Сыгъдæг Апостолты моладзандоны Мусы.",os,Random,,https://os.wikipedia.org/?curid=58829,230,58829.0,['ru'],False,Random,Aléatoire
,Хъамболты Тамерлан,"Хъамболты Таймуразы фырт Тамерлан (райгуырд 1959-æм азы) у уæрæсейаг ахуыргонд, ЦИПУ-йы Фæсарæйнаг æвзæгты факультеты декан (1993-2007), ЦИППИ-йы ЮНЕСКО-йы кафедрæйы сæргълæууæг (2005-æм азæй), филологон зонæдты доктор, ЦИПУ-йы профессор, Уæрæсейы педагогон æмæ æхсæнадон зонæдты академийы æцæг уæнг. == Йæ цард æмæ куысты тыххæй == Райгуырдис Цæгат Ирыстоны Æрæфы районы Хæзныдоны хъæуы 1959-æм азы. Каст фæци Дзæуджыхъæуы 21-æм скъола. Уæлдæр ахуырад райста ЦИПУ-йы Фæсарæйнаг æвзæгты факультеты францаг хайады. Университет каст фæуыны фæстæ Хъамболы-фырт куыста тæлмацгæнæгæй Алжиры (1981-1984-æм азты). 1992-æм азы фæци ЛПУ-йы аспирантурæ æмæ бахъахъхъæдта диссертаци нырыккон францаг æвзаджы лексикологийыл. 2002-æм азы бахъахъхъæдта докторы диссертаци æхсæнадон æвзагзонынадыл (социолингвистикæйыл). 1993-æм азæй фæстæмæ уыди ЦИПУ-йы Фæсарæйнаг æвзæгты факультеты декан, уый фæстæ, факультет йæ ном куы раивта, сси Æхсæнадæмон ахæстыты факультеты декан, стæй ногæй сси Фæсарæйнаг æвзæгты факультеты декан æмæ уыцы бынаты куыста 2007-æм азы онг. 2005-æм азæй æмафон кусы ЦИППИ-йы ЮНЕСКО-йы кафедрæйы сæргълæууæгæй (ныр дæр). 2009-æм азы æвзæрст æрцыдис Ирон æвзаджы ахуыргæнджыты æмæ иртасджыты ассоциацийы президентæй. == Ноджы ма кæс: == Ирон национ ахуырады концепци == Æддаг æрмæг == Хъамболты Тамерланы интервью (уырыс.) Языковая ситуация и языковая политика в Северной Осетии: история, современность, перспективы (Хъамболы-фырты монографи йæ докторон диссертацийы бындурыл, 2007)",os,Random,,https://os.wikipedia.org/?curid=14627,189,14627.0,['ru'],False,Random,Aléatoire
,"Смит, Евгения","Евгения Смит (уый дæр Евгения Драбек Сметиско; 1899 - 1997 азы 31 январы) уыд АИШ-ы цæрæг нывгæнæг, зындгонд сси йæ чиныгæй - «Уæрæсейы Анастасия Николайы чызджы автобиографи» (англ. Autobiography of HIH Anastasia Nicholaevna of Russia). Уыцы чиныджы Смит фыста, уый Николай II-ы чызг Анастасия кæй у. Императоры сывæллæттæ сæхи чи хуыдтой, ахæмтæ уыдысты дæсгæйттæ, фæлæ Евгения Смит æмæ Аннæ Андерсон сты уыдонæй зындгонддæр. == Литературæ == Евгения Смиты тыххæй сайт Архивгонд æрцыдис 4 февралы 2009 азы. (англ.) Анастасияйы номæн претендентты тыххæй сайт Архивгонд æрцыдис 2 августы 2008 азы. (англ.) Autobiography of HIH Anastasia Nicholaevna of Russia, New York: Speller, 1963. (ISBN 1-125-90647-2)(англ.) Peter Kurth. Anastasia: The Life of Anna Anderson, Pimlico, 1995. (ISBN 0-7126-5954-4)(англ.) Jan Bondeson. The Great Pretenders: The True Stories behind Famous Historical Mysteries, W. W. Norton Co., New York, 2004. [ISBN 0-393-01969-1](англ.)",os,Random,,https://os.wikipedia.org/?curid=10572,135,10572.0,['ru'],False,Random,Aléatoire
,Къуайса,"Къуайса у Хуссар Ирыстоны Дзауы районы сахар. Ис Къуыдаргомы, Стырдоны былыл. Къуайсайы мэр у Гæджиты Чермен. 1950-æм азы 12 октябры раздæры Часавалы хъæусоветы Къуайсайы хъæуы бынаты сæвзæрди посёлок Къуайса. Сахары статус посёлокæн радтой 2007-æм азы 16 сентябры. Йæ алфамбылай хæхтæ сты зды æмæ цинчы æрзæтæй хъæздыг. Къуайсамæ ’ввæхс ис стыр хæххон цад - Къозы цад. Къуайсайæн ис æфсымæрон ахастытæ Мæскуыйы облæсты посёлок Томилиноимæ. == Социалон объекттæ == Зды æмæ цинчы æрзæты райгуырæн бынæттæ Къуайсайы, Къуайсайы ГЭС, Къуайсайы рæзты æвæрд æрцыд газуадзæн «Дзуарыхъæу-Цхинвал», кæцы фæрцы Хуссар Ирыстон исы æрдзон газ æргомæй Уæрæсейæ (уый фæрцы газ райстой хъæутæ, æмæ чысыл посёлоктæ Алагиры районы, Цæгат Ирыстоны), Уый æдде ма самайдæуыд автовæндаг Зæрæмæг-Къуайса кæцы сси ноджы ма иу фæндаг Цæгат Ирыстонæй Хуссармæ. Астæуккаг скъола, Сывæллæты цæхæрадон, Культурæйы галуан, Арæзт цæуы аргъуан, Уазæгуаты хæдзар, Бассейн, Поликлиникæ, Афтек, Чиныгдон. == Æддаг æрмæг == «Осетия-Квайса». Къуайсайы тыххæй (уырыс.)",os,Random,,https://os.wikipedia.org/?curid=3826,151,3826.0,['ru'],False,Random,Aléatoire
,8 декабры,"8 декабры, иронау цыппурсы мæйы 8-æм бон - азы 342-æм бон (даргъ азы 343-æм бон). === XX æнус === 1991 - Беловежская пущайы Уæрæсейы президент Борис Ельцин, Украинæйы президент Леонид Кравчук æмæ Белоруссийы сæйраг советы сæрдар Станислав Шушкевич бафыстой Беловежьейы бадзырд, сарæзтæуыд Хæдбар Паддзахæдты Æмбалад, Советон Цæдисы уæвынад та фæци. 1999 - Мæскуыйы бафыстæуыд Уæрæсе æмæ Беларусы цæдисон паддзахады тыххæй бадзырд.",os,Random,,https://os.wikipedia.org/?curid=59363,83,59363.0,['ru'],False,Random,Aléatoire
,Йесо Чырысти,"Йесо Чырысти, дыгуронау Киристе (гр. Ἰησοῦς Χριστός, рагон слав. Їисъ Хрїстъ, уырыс. Иисус Христос) чырыстон дины у Хуыцауы фырт, адæймаг æмæ Хуыцау, Сыгъдæг Æртæиууоны дыккаг гоймаг. Йесо райгуырдис Вифлеемы, Иудейы. Йæ цард æмæ архайд афыссынц Ног Фæдзæхсты цыппар чиныджы - Матфей, Марк, Лука æмæ Иоанны Евангели. Йесо Чырысти æцæгæй кæй цардис, ууыл æвдисæн сты, йæ кой чи кæнынц, чырыстон динимæ баст чи нæ уыдысты, уыцы рагон авторты тексттæ (Иосиф Флавий, Корнелий Тацит æмæ æндæртæ). Пысылмон дины Йесо - арабб. عيسى بن مريم‎‎ [иса бин мариам] - нымад у Хуыцауы пехуымпарыл, фондз ахсджиагдæр пехуымпартæй иуыл.",os,Random,,https://os.wikipedia.org/?curid=9726,94,9726.0,['ru'],False,Random,Aléatoire
,Уæхъæц,"Уæхъæц, дыгуронау Уæхъæцæ (уырыс. Вакац) у хъæу Цæгат Ирыстоны Æрæфы районы. == Истори == Уæхъæци гъæу æвæрд æй Сонгути дон æма паддзахи надæн сæ галеу фарс, Галаузи донæн ба - æ рахес фарс. Гъæу æй Мæхчески æма Къамати гъæутæмæ 2-3 километри идарддæр Хонсар æрдæмæ. Уæхъæци гъæуæн æ Хонсар æрдигæй ес бæрзонд къулдун (Узунæги тегъæ), идарддæр ба Сау хонхи бæрзæндтæ. Еци хонх зумæги бæнтти хор нихгæнуй, æма гъæуи æрдæг дууæ къуæрей дæргъци фæууй æнæ хор. Политикон æма социалон æгъдауæй Уæхъæци гъæу рагон рæстæгути ахæста устур бунат. Раздæр рæстæгути гъæуи ном адæм худтонцæ «Авд Уæхъæци», зæгъгæ, уой туххæй æма адтæй авд гъæуей унаффæгæнæн бунат (Нихæс). Ами гъæутæй æрвист хестæр лæгтæ рæстæгæй-рæстæгмæ æрæмбурд уиуонцæ æма си тæрхонтæ хастонцæ адæми цард хуæздæр кæнуни туххæй, лух си кодтонцæ тугъдон фарстатæ æма æндæртæ. Фиццагдæр, дан, «Авд Уæхъæци» хестæртæ рахастонцæ унаффæ, цæмæй тог райсуни бæсти тоггинтæ тоги цитæ кодтайуонцæ зиангун муггагæн, - е ба адтæй бафедауни бæрæггæнæн дууæ муггагей æхсæн. Уæхъæци гъæу Дигори коми æй тæккæ рагондæр гъæутæй сæ еу. Уой туххæй бæрæггæнæнтæ æнцæ рагон мæсгутæ, уæдта гъæуи алли фарс уобæйттæ, рагон уæлмæрдтæ æма циртдзæвæнтæ. Гъæуи астæу ци дууæ устур мæсуги ес, уонæй сæ еуей Цакъоти адæм сæхе хонунцæ, иннæ адæм ба зæгъунцæ, зæгъгæ, дан, еци мæсуг исаразтонцæ Туйгъантæ, Цакъотæ ба си æрцардæнцæ, Туйгъантæ будурмæ ку фæллигъдæнцæ, уæд уой фæсте. Миндзайти мæсуг ке хонунцæ адæм, е дæр Миндзайти нæ адтæй, æндæр кедæр адтæй, фал, ке мæсуг адтæй, ка ’й исаразта, е ба абони уалæнгæ дæр бæрæггонд нæма æрцудæй. Уæхъæци цæргути уавæртæ Тъæпæн Дигори Хонсари гъæути цæргути уавæртæй адтæнцæ дзæвгарæ хуæздæр. Сæ нæдтæ адтæнцæ хуарз, алли афони дæр си зилдæй уæрдун. Аразæн гъæдæ æма согбæл дæр уони хузæн нæ тухстæнцæ, гъæдæ сæмæ адтæй хæстæг. Сæ хумзæнхитæ дæр адтæнцæ гъæумæ хæстæг, уæдта ниллæгути, хуæздæр рауæнти. Фал се ’гуæрдæнтæ æма сæ фонси хезнитæ ба адтæнцæ идард æма зин уавæрти, фал уæддæр уони фæрци сæ бон адтæй фонс дарун: листвонс (фустæ, сæгътæ), уæдта гъоцитæ, косунмæ ба - галтæ, бæхтæ æма хæргутæ. Дигори иннæ гъæути цæргути хузæн Уæхъæци гъæуи цæргутæ дæр сæ фиддæлти æгъдæуттæн сæ хуæздæрти фæнзтонцæ. Устурдæр æма кадгиндæр ковæндæнттæбæл нимадтонцæ Узунæги дзиуари æма Тухуæстæги ковæндæнттæ. Æууæндтæнцæ Хуцаубæл æма изæдтæбæл. == Мыггæгтæ == Уæхъæци гъæуи цардæнцæ муггæгтæ: Амилахуантæ, Гæзæнтæ, Дзидзойтæ, Кæлухтæ, Миндзайтæ, Митцитæ, Таматæ, Туйгъантæ, Хадатæ, Хубатæ, Хъараонтæ, Хъиргъутæ, Хъойбайтæ, Цакъотæ, Цъугкитæ æма Цъебойтæ. == Литературæ == Цховребова З. Д. Ойконимия Осетии. Юго-Осетинский научно-исследовательский институт им. З. Н. Ванеева. Цхинвал, 2003. 63 С. Цагъаты Анастасия. Цæгат Ирыстоны топоними. II-æм хай. Дзæуджыхъæу, 1975. == Æрвитæнтæ == Уæхъæц бахæсдзысты историон нысаниуæг кæмæн ис, ахæм хъæуты хыгъдмæ",os,Random,,https://os.wikipedia.org/?curid=16314,416,16314.0,"['ru', 'bg']",True,Random,Aléatoire
,Луийы номыл квартал,"«Луийы номыл квартал» - Пензæйы реабилитационон центр, ис дзы цæрыны фадат. Центры цæттæ кæнынц хæдхъом цардмæ æнæ ныййарджыты æххуысæй баззайгæ æвзонг инвалидты. Сæвæрдтой йыл джаз-зæлвидыцоны Луи Армстронгы ном. Центры цæрыны фадатæн кæцыдæр хай фидынц коммунæйы цæрджытæ. == Истори == Центр байгом и джеоргуыбайы мæйы 1 бон 2014-æм азы Пензæйы Бæрзы фæрсуынджы. Йæ бындурæвæрæг у æхсæнадон организаци «Благовест». Проект сарæзтой шоу «Минута славы»-йы уæлахизæг Даниил Анастасьин æмæ инвалидты организацийы «Мы вместе»-йы президент, Бетъырбухаг æхсæнадон архайæг Юрий Кузнецов. Уæрæсейы Фæллойы министрад рахицæн кодта 400 мин сомы, хæдзары цы ’мбæлы, ахæм техникæйæ сифтонг кæнынæн. Центры агъуыст барухс кодта Митрополит Пензенский æмæ Нижнеломовский Серафим. Центр фыццаг цæрджытæ уыдысты Нижнеломовсчы интернаты æмæ Сердобсчы ветеранты хæдзары рауагъддзаутæ. Уыцы аз цыппурсы мæйы Социалон технологиты теплицæмæ гæсгæ, центр рахуыдтой азы социалон проекттæй иууыл хуыздæр сæ иуæн, кæцы фæивта Уæрæсейы гражданон активизмы цæстæнгас. == Центры архайд == Центрæн радтой легендарон джазон зæлвидыцоны Луи Армстронгы ном. Ахæм фæнды бындурыл æвæрд ис идейæ, зæгъгæ цард дæр у джазы хуызæн, æмæ арæзт у ипровизацитæй æмæ арæнæвæрдтæй. Центр кусы цард, ахуыр, куыст формулæ гæсгæ. Коммунæ-общежитийы цæрджытæн дæттынц фадат сомбны хи фæндаг саразын, сæ интерстæм гæсгæ райсын дæсныйад æмæ куыст ссарын. Æрцæрын сæ кæнынц Луийы номыл квраталы 3-4 азмæ, раттынц сын хицæн цæрæн уаттæ, куысты бынæттæ. Проекты автортæ куыд зæгъынц, афтæ рæстæджы æмгъуыдмæ инвалидтæ цæттæ уыдзысты царды зындзинæдтæ фæразынмæ æмæ куыстæн и цæрæнуатæн сæхæдæг амал кæндзысты. Центры фыццаг боны сæвзæрдæй фæстæмæ инвалидтæ фыстой сæ пенсийы ’рдæг (6 000 сомы) проекты хæрдзтæ фидынæн. Фæлæ уый фаг нæ уыди. Хæдзары фæзынди хи мыхуыры лаборатори. Фыццаг уæй кæнынмæ рæвæрдтой кружкæтæ сæхи аразт фыстытимæ æмæ нывтимæ. Стæй фæнд кодтой фотостуди, салон красоты, флористикон магазин æмæ сæрмагонд кафе инвалидтæн бакæнын. Проекты авторты ныфс уыди, рæстæгмæ инвалидтæн хæдзар æнæхъæнæй сæ бон дарын кæй суыдзæн, æмæ ма хи амалхъомады куыст кæнын дæр кæй базондзысты. 2014 азы центры цæрджыты дарынæн æрвылмæй хъуыдис 65 000 сомы. === Типографи === Фыццаг куысты бынат инвалидтæн ссардæуыд хæрзгæнæн фонд «Благовесты» типографийы, кæцыйæ «Лаборатория Касперского» балæвæрдта 15 компьютры. Фæстæдæр организацийы типографи баиу кодтой Пензæйы æмæ Нижнеломовскы епархийы типографиимæ. Кондад ахастой епрахиалон управленийы афтид бынатмæ. Уый фæхуыздæр кодта уавæртæ. == Æрвитæнтæ == Сюжет о центре на ГТРК «Пенза» Архивгонд æрцыдис 18 майы 2015 азы. Начали новуюжизнь Архивгонд æрцыдис 18 майы 2015 азы. Сюжет на ТРК «Экспресс» Сюжет на Первом канале Инвалидам помогают начать новую жизнь Архивгонд æрцыдис 19 майы 2015 азы. Удивительный квартал Архивгонд æрцыдис 18 майы 2015 азы. Кварталы без Луи Архивгонд æрцыдис 18 майы 2015 азы. Русская Планета - Они больше года будут жить на эмоциях Архивгонд æрцыдис 18 майы 2015 азы.",os,Random,,https://os.wikipedia.org/?curid=41697,419,41697.0,['ru'],False,Random,Aléatoire
,"Пчелина, Евгения Георгийы чызг","Пчелина Евгения Георгийы чызг (1895-1972) - советон археолог æмæ кавказзонæг, Кавказы архитектурон бынтæ иртасæг. == Цардафыст == Райгуырдис Кутаисы, паддзахадон службæгæнæджы бинонтæн, йæ фыд уыд инæлар Бенедиктович Георгий Семёны фырт, йæ мад - абхазаг Шервашидзе Мария Александры чызг. 1914-æм азы ахуырмæ бацыдис Мæскуыйы арехологон институтмæ æмæ йæ каст фæци 1916-æм азы сыгъзæрин майданимæ. Йæ дипломон куыст уыди, сомихаг æмæ гуырдзиаг архитектурæ уырыссаг аразджытæн манголты бабырсты размæ цы тæваг дардта, уый тыххæй. 1917-æм азы ахуыр кæнын райдыдта МПУ-ы юридикон факультеты, 1915-æм азæй куыста алыхуызон музейты, 1920-32 куыста Мæскуыйы паддзахадон историон музейы. Куыд ахуыргæнæг дæр стыр бавæрæн скодта зонадмæ: 1924-25 азты амыдта гуырдзиаг æвзаг Мæскуыйы скæсæнзонæны институты, 1930-32 музейты куысты кафедрæйы доцент Мæскуыйы музейты кусджыты зонындзинæдтæ уæллæгдæр кæныны институты. 1939-48 азты уыд Скæсæны хайады сæйраг зонадон кусæг Паддзахадон Эрмитажы. Музейы экспонатты фыццæг эшелонимæ ацыдис Свердловскмæ, уым хæстон рæстæджы дæр кодта зонадон куыст, фыста йæ кандидатон диссертаци æмæ йæ æнтыстджынæй бахъахъхъæдта 1944-æм азы. Эрмитажмæ куы раздахтис, уæд адарддæр кодта йæ куыст Кавказы адæмты этнографи æмæ æвзæгты тыххæй, йæ докторы диссертаци бацæттæ кодта 1968-æм азы. 1952 азæй иста пенси. Йæ цардæй ахицæн Ленинграды 1972 азы. == Иртасæнтæ == Иртæста Фæскавказы архитектурæ, 1940-æм азы рауагъта Азербайджаны ССР-йы зæххытыл сомихаг аритектурæйы бынты тыххæй куыст. Басгæрста Цæгат Ирыстоны алы ком дæр, фæлæ уæлдайдæр йæ хъус дардта Уæлладжыргоммæ. Нузалы аргъуан зæппæдзæй конд кæй у, уый фæнысан кодта, стæй та йæ быны ссардта хæстон ингæн, хуыдта уыцы амæддзаг XII-XIII æнусты ирон истори æмæ ирон-гуырдзиаг аххæстдзинæдты иунæг ратæдзæн. Цы ингæн ссардта, уый æнхъæл уыд Сослан-Дауыты ингæн (уый амардис 1207 азы), фæлæ иннæ ахуыргæндты хъуыдымæ гæсгæ (уыдоны ’хсæн Абайты Васо дæр) Ос-Бæгъатыры ингæн у (уый амардис 1306 азы). == Литературæ == Калоев Б. А. Е. Г. Пчелина - учёный-кавказовед (рус.) // Этнографическое обозрение. - 2004. - No 3. - С. 98-111. Чибиров Л. А. Научное наследие Е. Г. Пчелиной как образец междисциплинарного исследования // Известия СОИГСИ. - 2016. - Вып. 19 (58). - ISSN 2223-165X.",os,Random,,https://os.wikipedia.org/?curid=58694,317,58694.0,['ru'],False,Random,Aléatoire
,22 июны,"== Цаутæ == 1853 - Лондоны скуыста, Герцен йæ бындур кæмæн сæвæрдта, уыцы «Хибар уырыссаг типографи». 1941 - райдыдта Фыдыбæстæйы Стыр хæст: фашистон æфсад балæбурдтой Советон Цæдисмæ. 1973 - Иугонд Нациты Организацимæ бацыдысты Германы Федеративон Республикæ æмæ Германы Демократон Республикæ. == Ацы бон амардысты == 1527 - Никколо Макиавелли (р. 1469), италиаг паддзахадон архайæг æмæ хъуыдыгæнæг. 1925 - Феликс Клейн (р. 1849), немыцаг математик. 2003 - Василь Быков, белоруссаг фыссæг (р. 1924).",os,Random,,https://os.wikipedia.org/?curid=30452,83,30452.0,['ru'],False,Random,Aléatoire
,Нымæцон,"Нымæцон у, предметты нымæц кæнæ рæнхъæвæрд цы ныхасы хай æвдисы, уый. Дзуапп дæтты фæрстытæм Цалæм? Цал? Цас? Этимологийы цæстæнгасæй нымæцонтæ сты, æппын къаддæр чи ивы, ахæм дзырдтæ. Цæвиттон, ирайнаг æвзæгты нымæцонтæ баззадысты иухуызон. Ирон æвзаджы нымæцонты дыууæ системæйы ис: дæсон æмæ ссæдзон. Цæвиттон, нымæц 25 дæсон системæйы у дыууын фондз, ссæдзоны та - фондз æмæ ссæдз; 40 - цыппор æмæ дыууиссæдз. Кæд ссæдзон системæ адæмы ’хсæн популярондæр уыдис, литературон æвзаджы - ирон мыхуыры æмæ националон ахуырады - фылдæр пайда кæнынц дæсон системæйæ.",os,Random,,https://os.wikipedia.org/?curid=17376,82,17376.0,['ru'],False,Random,Aléatoire
,1989-æм аз,"== Цаутæ == Чиныгуадзæн «Ир»-ы рацыд Хъайтыхъты Азæмæты таурæгьты дыккаг чиныг - «Фыййауы лæдзæг». 15 февралы - Советон Цæдис йе ’фсад Афгъанистанæй рацæуын скодта. 9 ноября - фехæлд Берлины быру, Герман баиу. 29 декабры - Вацлав Гавел сси Чехословакийы президент. == Райгуырдысты == 17 июны - Цæрикъаты Тарас - «Аланийы» футболист, къорды капитан. 31 мартъийы - Джиголаты Дауыт, «Аланийы» футболист, дуаргæс. == Амардысты == 23 январы - Сальвадор Дали (Salvador Dalí), испайнаг нывгæнæг-сюрреалист (р. 1904). 2 февралы - Богатырёв Юрий, театр æмæ кинойы артист 30 июны - Плятт Ростислав, театр æмæ кинойы артист 14 декабры- Сахаров Андрей, советон физик, академик, политикон архайæг",os,Random,,https://os.wikipedia.org/?curid=2016,102,2016.0,['ru'],False,Random,Aléatoire
,Хъодалатæ,"Хъодалатæ (уырыс. Кодалаевы, Кодалашвили) сты ирон мыггаг. == Равзæрд == Чертхъотæ раздæр цардысты Боселтайы, Мидæг хохы, фæстæдæр ралыгъдысты Захъормæ, Боселтайы сын баззад сæрвæттæ. Чертхъойæн уыд æртæ фырты: Сота, Гоцъо, Хъодала. Хъодала царди Боселтайы Гоцъойы цъалайы, Сота та царди Захъоры. Уырдыгæй йæ цæуæт фæлыгъд алырдæм. Æфсымæртæй алкæмæн дæр сæ номыл рацыд мыггæгтæ: Сотатæ, Гоцъотæ, Хъодалатæ. Абоны онг дæр зонынц, Чертхъотæй кæй рацыдысты, уый.",os,Random,,https://os.wikipedia.org/?curid=49386,65,49386.0,['ru'],False,Random,Aléatoire
,Стъараполы уæлвæз,"Стъараполы уæлвæз (уырыс. Ставропольская возвышенность) у географион район Разкавказы астæуты. Йæ бæрзонддæр бынат у 831 м. У дихтæгонд хицæн фынгæнгæс хæхтыл цæугæдæтты атагъатæ æмæ адæгты фæрцы. Цæгатырдыгæй æмарæн у Хъуым-Манычы къуырфимæ. Административон æгъдауæй уæлвæзы фылдæр хай у Стъараполы крайы, хæйттæй та - Краснодары крайы. Стъараполы дæлвæзы фылдæр хай у хуымгонд. Уæлвæзыл ис цалдæр сахары: Армавир, Стъарапол, Невинномысск, Гуымы Хъæрмæдон (Пятигорск), Гуым, Минеральные Воды æмæ Светлоград.",os,Random,,https://os.wikipedia.org/?curid=16524,65,16524.0,['ru'],False,Random,Aléatoire
,Иугонд Уæрæсе,"«Иугонд Уæрæсе» (уырыс. «Единая Россия») у Уæрæсейы авд политикон партийæ иу. Парти фæзындис 2001-æм азы æмæ ссис Уæрæсейы стырдæр парти. Партийæн разамынд дæтты Владимир Путин, Уæрæсейы архайгæ премьер-министр. == Цæгат Ирыстон == Цæгат Ирыстоны сæргълæууæг Мамсыраты Таймураз у «Иугонд Уæрæсе»-йы уæнг. == Æддаг æрмæг == «Иугонд Уæрæсе» Лентапедийы (уырыс.) Официалон сайт (уырыс.) Партийы фракци Паддзахадон думæйы (уырыс.)",os,Random,,https://os.wikipedia.org/?curid=32584,60,32584.0,['ru'],False,Random,Aléatoire
,Хæмыцаты Албег,"Хæмыцаты Албег (райгуырдис 1940-æм азы 5 майы Уæллаг Десы хъæуы, Тырсыгомы - амардис 2014-æм азы) у ирон поэт æмæ журналист. == Цардафыст == Хæмыцаты Албег райгуырдис Тырсыгомы, Десы хъæуы. Каст фæцис астæуккаг скъола æмæ Цæгат Ирыстоны паддзахадон педагогон институты историон-филологион факультет. Куыста Хъызлары астæуккаг скъолайы ахуыргæнæгæй, Сæрмагонд профтехучилищейы директоры хæдивæгæй, Цæгат Ирыстоны телеуынынады хистæр редакторæй, журнал «Мах дуджы» критикæ æмæ публицистикæйы хайады сæргълæууæгæй, СЦКП-йы Цæгат Ирыстоны обкомы мыхуыры секторы консультантæй. Ныртæккæ у республикæйы радиойы хистæр редактор. Æмдзæвгæтæ фыссын райдыдта, скъоладзау ма куы уыд, уæд. Джиппы рауагъта иу дæс поэтикон чиныджы. Тæккæ æххæстдæр æмбырдгæндтæ йын сты «Дурты хъарм» (Дзæуджыхъæу, 2000) æмæ «Цæстырухс» (Дзæуджыхъæу, 2006).",os,Random,,https://os.wikipedia.org/?curid=19893,103,19893.0,['ru'],False,Random,Aléatoire
,Балкайнаг æвзæгты цæдис,"Балкайнаг æвзæгты цæдис у индоевропæйаг æвзæгты къорд, кæцыйы уæнгтæ иу къабазæй не сты, фæлæ се ’хсæн сæвзæрди бæрæг иудзинад. Уыцы иудзинады разындытæ ссардæуыдысты сæ фонологион, морфологион, синтаксикон, лексикон, дзырдарæзтон æмæ фразеологион æмвæзты. Цæдисы уæнгтæ сты албайнаг, иуæй-иу славяйнаг, ромайнаг æвзæгтæ æмæ, къаддæр бæрцы, бердзенаг æвзаг. Дæнцæгæн, балкайнаг æвзæгты гуырынон æмæ дæттынон хауæны формæтæ фемхуызон сты. Иухуызон сты бынаты æмæ арæзты разæгъæнтæ: Балкайнаг цæдисы æвзæгты фесæфти мивдисæджы æбæлвырд формæ (инфинитив). Мæнæ уыцы æвзæгтыл фыст фразæ «Мæн фæнды фыссын»: Финнаг славист Йоуко Линдстедт разæвæрдта балкайнаг миниуджыты барæн - «балканизацийы индекс». Йæ иртæстмæ гæсгæ, æппæты «балкайнаггонддæр» æвзаг у македойнаг (йæ индекс у 12): == Æддаг æрмæг == Grey Thomason, Sarah Linguistic areas and language history(æбæлв.) (PDF) (1999). Tomić, Olga Mišeska The Balkan Sprachbund properties: An introduction to Topics in Balkan Syntax and Semantics(æбæлв.) (PDF)(æнæбаххæсгæ æрвитæн) (2003). Датæ: 2009-æм азы 27 февралы. Архив 2003-æм азы 11 сентябры. == Литературæ == Малый диалектологический атлас балканских языков. Под ред. А. Н. Соболева. Пробный выпуск. Muenchen: Biblion Verlag, 2003. Серия лексическая. Том I. Лексика духовной культуры. München: Biblion Verlag, 2005. Серия лексическая. Том II. Человек. Семья. München: Biblion Verlag, 2006. Серия грамматическая. Том I. Категории имени существительного. München: Biblion Verlag, 2005. А.Ю. Русаков, А.Н. Соболев. Субстанциально-функциональная теория балканского языкового союза и славянские языки. Санкт-Петербург, 2008.",os,Random,,https://os.wikipedia.org/?curid=11600,211,11600.0,['ru'],False,Random,Aléatoire
,Сом,"Сом (уырыс. рубль) у Уæрæсейы Федераци, Белорусси æмæ Приднестровьейы валютæты æнæофициалон ном ирон æвзаджы. Уымæй фылдæр Уæрæсейы сом у Абхаз æмæ Хуссар Ирыстоны сæйраг валютæ. Ныхасæн сом ис тюркаг равзæрд. Уырыссаг сомы йеддæмæ ахæм ном ис æстæуккаг Азийы бæстæты валютæтæм: Хъиргъизы æмæ Узбекистаны. 2000-æм азæй фæстæмæ Таджикистаны валютæ дæр хуыйны сомони, фæлæ ацы ном тюркаг сомимæ хæццæ нæу - схуыдтой йæ таджикаг нацийы фыды номыл, Исмаил Саманийы. Советон рæстæджы сом уыдис советон рублы официалон ном таджикаг, туркменаг, хъиргъизаг æмæ узбекаг æвзагты, æмæ уый йеддæмæ уымæй пайда кодтой тæтæйраг, башкираг æмæ Цæгат Кавказы æвзагты дæр, ирон æвзаг сæ нымады. Нырыккон валютæты тыххæй кæс: Уæрæсейы сом Белоруссийы сом Хъиргъизы сом Приднестровьейы сом Историон валютæты тыххæй та: Уæрæсейы империйы сом Советон Цæдисы сом",os,Random,,https://os.wikipedia.org/?curid=20512,120,20512.0,['ru'],False,Random,Aléatoire
,Къаматтаг,"Къаматтаг - бæгæны уагъд куы фæвæййы, уæд ма, цъæлыл дон ауадзгæйæ, цы мæгуырау мырæг райсынц, уый. Кодтой йæ, фыццаг бæгæныйæ цы цъæл баззади, уымæй. Цъæл-иу афтæ бирæ нал уыд æмæ йæ дыккаг хатт фыхтой къаддæр аджы. Уый-иу куырдадзы конд уæлфæдзæхстон къонайы рæхысыл нæ ауыгътой, фæлæ уæлæмхасæн хъæдын дæлрæхысыл. Гуыбаты Ф. æрмæджытæм гæсгæ къонайы сæрмæ ауыгъд дæлрæхыс хуынди къама. Æвæццæгæн, ацы дзырдæй равзæрд къаматтаг.",os,Random,,https://os.wikipedia.org/?curid=43413,66,43413.0,['ru'],False,Random,Aléatoire
,Зæгъойты Алан,"Зæгъойты Елызбары фырт Алан (уырыс. Алан Елизбарович Дзагоев) (райгуырдис Беслæны, 1990-æм азы 17 июны) у Уæрæсейы футболист. Ирыстоны футболон скъолайы хъомылгæнинаг, «ЦСКА»-йы æмæ Уæрæсейы иугонд футболон командæйы æрдæгхъахъхъæнæг. == Карьерæ == Йæ фыццаг тренер - Наниты Юрий. 2002 аз. Ахуыр райдыдта футболистты цæттæгæнæн Тольяттийы центр ""Юри Коноплёвы номыл футболы академи""-йы. 2006 аз. Зæгъойты Аланы футболон карьерæ райдыдта командæ ""Крылья Советов-СОК""-æн хъазынæй (Димитровград, Ульяновскы облæст). Ацы клубæн уый ахъазыд 37 хатты. Бакъуырдта æхсæз пурти. 2007 аз. Рахызт клуб ЦСКА-мæ. Уым йæ фыццаг хъазт кодта иу афæдзы фæстæ донецкаг ""Шахтеры"" ныхмæ ""Фыццаг каналы хъалацы"" фæлгæтты. Зæгъойты Аланы айстой Уæрæсейы националон балмæ, 2012-æм азы Европæйы чемпионаты хъазынмæ. Уым, Чехийы командæимæ фембæлды, Алан бакодта дыууæ голы, æмæ ссис уыцы хъазты хуыздæр хъазæг, æртыккаг та бакъуырдта 12 июны Польшæйы командæйæн. 2013, 2014 азтæ. Уæрæсейы чемпион ЦСКА-йы сконды. 2014 аз. Хайад райста Дунейы чемпионаты финалон турниры Бразилийы. == Æнтыстдзинæдтæ == Уæрæсейы чемпион (2013/2014, «ЦСКА») Уæрæсейы чемпионаты æвзист призёр (2008, 2010 «ЦСКА») Уæрæсейы чемпионаты бронзæйы призёр (2011/2012, «ЦСКА») Уæрæсейы хъалацы хицау (2007/2008, «ЦСКА») Уæрæсейы суперхъалацы хицау (2009, «ЦСКА») Уæрæсейы 33 хуыздæр хъазджытæй иу No3, (2008); No2 (2009); No2(2012). Ирыстоны хуыздæр спортсмен (2009) == Хæрзиуджытæ == Зæгъойты Алан хорзæхгонд æрцыд «Ирыстоны Намысæн» майданæй. Республикæйы разамонæг Мамсыраты Таймураз æй уыцы хæрзиуæджы аккаг скодта, Европæйы Чемпионаты йæхи иттæг хорз кæй равдыста, уый тыххæй. == Æддаг æрмæг == Зæгъойты Аланы интервью // Газет «Рæстдзинад», 2010 азы 13 октябрь Зæгъойты Аланы интервью Европæйы чемпионаты агъоммæ // Газет «Рæстдзинад», 2012 азы 7 июнь",os,Random,,https://os.wikipedia.org/?curid=28197,243,28197.0,['ru'],False,Random,Aléatoire
,Гуфтайы хид,"Гуфтайы хид - автотранспортон ахызт-хид Пацъайы сæртыл. Ис ын стратегион ахадындзинад. 2008 азы хæсты рæстæджы сси популярон. Фыццаг хатт хид арæзт æрцыд 1929-æм азы. Аразгæ йæ кодтой немыцаг инженертæ. Ныртæккæ Пацъайы (æмæ Леуахийы баиуы сæртыл) сæртыл ис дыууæ хиды. Йæ хуссар фарсы ис ФПС-ы пост æмæ саггом Къуайсайы ’рдæм. === Истори == Гуфтайы хиды кой «хъæрдæр» райдыдтой 2012 азы. Инæлар Хрулёв, кæцы хайад иста уыцы хæсты рæстæджы, фехъусын кодта уæды ситуацийы тыххæй лæмбынæгдæр. БТГрты размæлды размæ хистæртæн радтон хæслæвæрд: куыд тагъддæр Цхинвалмæ ныццæуын, гуырдзиæгты та ма уадзын фæндаг æрыхгæнын.Заставатæ æмæ блокпостытæ пырх кæнын, сæйраг дæр у - бацахсын Гуфтайы хид, гуырдзиæгты аппарын куыд дарддæр, афтæ хуыздæр æмæ уый фæстæ иу БТГрæй цæуын Тамаресмæ, иннæмæй та - Зары фæндагыл миротворецтæм æххуысы фæдыл. Бирæты нæ уырны ацы тох кæй уыд, уый. Цæвиттонæн, ирон иртасджытæ (æмæ хайадисджытæ) дзурынц, ома, хæст хиды алывæрсты бынтондæр нæ уыд. Дзурынц, ома, Хрулёв ацы хъуыддаг мысгæ ркодта. Ноджы ма иу диссаг: ацы тохы кой булкъон Козаченко дæр ницы дзуры (батальонты хистæр), кæцы, кæй зæгъын æй хъæуы, иннæ аспекттæ лæмбынаг радзырдта. Уый хæсты рæстæджы уым уыд, фæлæ дзырдта цыдæр гæрæхты тыххæй, кæмдæр дард. Æгæрыстæмæй, йæ ныхæстæм гæсгæ сæ хæдтулгæ ничи спырх кодта, афтæ йæхигъæдæй æрлæууыд. Гуырдзиæгтæ дæр ацы тохы кой нæ кæнынц, фæлæ уыдонæн пайда ай тыххæй хъусын кæнын. Хæсты рæстæджы стыр æвхæлцытæ йыл не ’рцыд хидыл. === Архитектурæ === Хид архитектурон æгъдаумæ гæсгæ у æфсæнвæндагон фæндагы хуызæн. Дыууæ бетонон æнцайæныл лæууы, кæцытæн ис, кæй зæгъын æй хъæуы, примитивон дизайн.",os,Random,,https://os.wikipedia.org/?curid=49411,345,49411.0,['ru'],False,Random,Aléatoire
,Габеты Юри,"Габеты Слангерийы фырт Юрий (Юрий Габеев; райгуырдис 1938-æм азы, Мустыздæхы - амардис 1985-æм азы) уыдис ирон поэт (фыста ирон æмæ дыгурон диалекттыл). == Цардафыст == Юрий райгуырдис Дыгуры районы Мустыздæхы (Мостиздæх). Йæ фыд Слангери фæмард Фыдыбæстæйы Стыр хæсты, æмæ лæппу йе ’нахъом хоимæ баззади сидзæргæс мады æвджид. Хæрз сабийæ бавзæрста царды уæз. Скъола кæронмæ каст фæуын дæр йæ къухы нæ бафтыдис - мæгуыр бинонты къæбæры мæт бадомдта. Юрий куы фæлæгдæр, уæд-иу йе ’мбæлтты къордимæ ацыдис Хъазахстанмæ æмæ æндæр рæттæм кусынмæ. Фæстагмæ йыл æвирхъау низ стых ис - йæ зонд дзæгъæлтæ кæнын райдыдта. Амардис 1985-æм азы.",os,Random,,https://os.wikipedia.org/?curid=20079,95,20079.0,['ru'],False,Random,Aléatoire
,Битъынаджынтæ,"Битъынаджынтæ сты ирон хæринаг. Битъына сæрд тыдтой, бастой дзы дæстæгтæ æмæ йæ хус кодтой дымгæдзоны аууæтты зымæгмæ. Зымæг уыцы хустæй арæзтой битъынаджынтæ. Баууæрд ын йæ сыфтæ, се ’ртыккагхайы бæрц сыл ныккæн задыссад, сызмæнт сæ кæнæ сыгъдæг хъæрмуст доны, науæд ног сылыйы, стæй хыссæйæ - цъайраг. Кодтой сæ уæлдай дзаджджынæй, стæй гуылтæй, ликъанитæй. Æппæтæй рæсугъддæр фидыдтой мæйнæуæджы хуызæн тыппыр битъынаджынтæ. Хордтой сæ къатыбонты куыд æнæ урсаг, сойаг дзаджджынтæ, афтæ мархойы заман, комдарыны рæстæг. Фæлæ фидыдтой царвимæ, фосы фиутæй тадгонд соимæ. Куыдфæнды ма уыдаид, уæддæр ацы дзаджджынтæ æмхуызон хæрздæф, хæрзадæй уыдысты уарзон хæринаг ирон адæмæн стырæй чысылмæ. Хъæбæрхоры æмæ мæнæуы задæн йæ фых мыды хуызæн адджын уыди, æмæ уыйимæ битъынайы хицæн тæф диссаджы хорз фидыдта. Битъынаджынтæн абоны ирон фынгыл сæ кой дæр нал вæййы.",os,Random,,https://os.wikipedia.org/?curid=49943,125,49943.0,['ru'],False,Random,Aléatoire
,Æмцег,"Æмцег кæнæ æмцек, дыгур. енцег, æнцег - раджы уыдис ахæм æгъдау, æдыхдæр мыггаг, хæдзар-иу тыхджындæр мыггаджы бинонтæй хъомыл кæнынмæ райста лæппу. Æмæ-иу уæд дыууæ мыггаджы систы æмцегтæ, бахъуыды рæстæг кæрæдзийæн - æнцойтæ. Цы лæппу иу хъомыл кодтой, уый та хуынд хъан. Æмбисондæн куы баззад: «Хъаны цард кæны», ома, хорз цæры. == Литературæ == Агънаты Æхсар. Иуæй-иу дзырдты равзæрд. - Дзæуджыхъæу: Ир, 1993. - С. 51-52. Дзадзиты А., Дзуццаты X., Хъараты С. Ирон адæмы этнографи æмæ мифологи. Цыбыр дзырдуат. - Дзæуджыхъæу, 1994. - С. 25.",os,Random,,https://os.wikipedia.org/?curid=50133,87,50133.0,['ru'],False,Random,Aléatoire
,Скæсæн (хъæу),"Скæсæн у Цæгат Ирыстоны Алагиры районы хъæу. Ныртæккæ æдзæрæг у. == Истори == Семсайæ фæндаг дарддæр цæуы Гуыркъуымты комы доны былтыл хуымты æмæ фосхизæнты ’хсæнты. Куыд фалæмæ фæндаг йæхи исы уæлдæрæй-уæлдæр æмæ куы иу, куы иннæ хъæуы рæзты, доны рахиз-бахизгæнгæйæ, цæуы размæ - Лйамæ. Скæсæны фидар къæдзæхы риуыл Дзидаханты бæрзонд мæсыджы фарсмæ æркъахыртæ сты хæдзæртты систæ. Ам цардысты Дзидахантæ æмæ Дзапартæ: ныр дзы цæрæг нал ис. == Мыггæгтæ == Цардысты дзы Дзапартæ, Дзидахантæ.",os,Random,,https://os.wikipedia.org/?curid=19522,76,19522.0,['ru'],False,Random,Aléatoire
,Спрингфилд (Иллинойс),"Спрингфилд (англ. Springfield) у америкаг штаты Иллинойсы сæйраг сахар, йæ хицауадон, коммерцион æмæ культурон центр. == Фендтаджытæ == Оперæ æмæ балеты театр Авраам Линкольны хæдзар-музей æмæ ингæн Вьетнамы хæсты ветерантæн мемориал == Номдзыд райгуырджытæ æмæ цæрджытæ == Авраам Линкольн, АИШ-ы 16-æм президент. Джон Хей, политик æмæ фыссæг Джон Уитфилд Банн, индустригæнæг, финансист. Уильям Херндон, политик Джон Л. Льюис, политик Вэйчел Линсэй, америкаг поэт. Эдлай Стивенсон, юрист == Æфсымæрон сахартæ == Асикага (яп. 足利市), Япон Килларни (англ. Killarney), Ирланди Сан-Педро (исп. San Pedro), Мексикæ Филлах (нем. Villach, словен. Beljak), Австри",os,Random,,https://os.wikipedia.org/?curid=13736,92,13736.0,['ru'],False,Random,Aléatoire
,Вашингтон (сахар),"Вашингтон (англ. Washington, D.C.) у АИШ-ы сæйраг сахар (1800-æм азæй). Административон æгъдауæй хауы Колумбийы зылдмæ. Цæрджыты нымæц: 582 мины бæрц. == Географи == Сахар лæууы АИШ-ы цæгат-скæсæйнаг хайы, цæугæдон Потомакы былгæрон. Æмарæн у штаттæ Мэриленд æмæ Вирджиниимæ. == Административон арæзт == АИШ-ы конституци æмæ Резиденцийы закъонмæ гæсгæ Колумбийы Зылдæн ис федеративон паддзахады сæйраг сахары статус. Раздæр сахарæн разамынд лæвæрдта АИШ-ы Конгресс, фæлæ 1973-æм азы разамынды æххæстбартæ лæвæрд æрцыди сахары хицауадæн - мэр æмæ сахары уынаффæдонæн. Фæлæ уæддæр Конгрессæн ис бар, сахары хицауад кæй сфидар кодта, цыфæнды ахæм официалон акт кæнæ закъон нæ райсын, кæнæ йæм ивддзинад бахæссын. Кæй зæгъын æй хъæуы, уый алкæд сахайрæгты зæрдæмæ нæ цæуы. АИШ-ы минæвæртты палатæйы (уырыс. палата представителей США) куысты архайы Колумбийы зылды минæвар, фæлæ йын нæй хъæлæс кæныны бар. Сенаты зылды минæвар нæй. Президенты æвзæрстыты Вашингтоны цæрджытæн ис æвзæрстгæнджыты æртæ хъæлæсы. Сахайрæгты ’хсæн популярон у штаты æппæт бартæ сахарæн раттыны идейæ, фæлæ Конгресс уыцы фæтк сфидар кæныны резолюцитимæ разы нæ кæны.",os,Random,,https://os.wikipedia.org/?curid=5679,160,5679.0,['ru'],False,Random,Aléatoire
,Къабуска,"Къабуска (лат. Brassica oleracea) - къабускайы мыггагмæ чи хауы, ахæм дыууæазон зайæгой. Уæрæсейы дзы зайы цалдæр дæлхуызы, уыдонимæ: кольраби, пекинаг сыфджын, хуызджын, савойаг, брюсселаг, брокколи, сырх æмæ урс къабуска. Сæ арæзтмæ, сæ адмæ гæсгæ дæр уыдон сты фæйнæхуызон. Зæхкусæджы цæхæрадоны дзы хуыздæр æмæ арæхдæр зайы урс къабуска. Адæймагæн æвæджиауы пайда дæтты йæ органикон туагадтæй. Хъæздыг у минералон элементтæй дæр, ис дзы калий, фосфор, йод, марган, æрхуы, æфсæйнаг æмæ бирæ фитонцидтæ - микробтæ куынæггæнæг буаргъæдтæ. Дзæбæхгæнæг дохтырты цæстæй кæсгæйæ, къабуска нымад у диетикон продуктыл, æнæмæнгхъæугæ витаминты æрдзон къæбицыл. Ног карст къабускайы лæмæрст донæй дзæбæх кæнынц ахсæны хæлмаг, игæры низтæ, авитаминоз, донниз, подагрæ, сæкæрниз. Къабускайы донæй, кæнæ та йæ фых сыфтæй зилынц цармы алыхуызон хæлмæгтæм æмæ хъæдгæмттæм, уæлæнгай сыгъдтытæм. Радикулитæй, подагрæйæ, сыгъдтытæй, буар кæм фæриссы, уыцы ран къабускайы сыф æнгом бастæй куы сæвæрай, уæд цыбыр рæстæгмæ рыст фесæфы. Кæнынц дзы салаттæ, цæхджынтæ, маринадтæ, хъæбынтæ; æрæвæрынц æй кæсаг æмæ дзидзаимæ, гарнирæн. Ирон æфсинты конд къабускаджынтæ та, æвæццæгæн, æмæ хорз сфидауиккой кæцыфæнды паддзахы фынгыл дæр.",os,Random,,https://os.wikipedia.org/?curid=4548,161,4548.0,['ru'],False,Random,Aléatoire
,Париж,"Париж (фр. Paris) у Францы сæйраг сахар, уыцы бæстæйы ахсджиагдæр экономикæ æмæ культурæйы артдзæст. Сахар æрбынат кодта цæугæдон Сенæйы былгæрæтты, Францы цæгаты. Сахары тынг бирæ фенддæгтæ ис, бирæ туристтæ æрбацæуынц уырдæм æрвылаз. Зындгонддæр фенддæгтæ сты Лувр æмæ Эйфелы мæсыг. XX æнусы Парижы æрцардысты, Октябры революцийы фæстæ Уæрæсейæ чи ралыгъди, уыдонæн сæ фылдæр. Уыцы лигъдæтты хонынц урс эмиграци. == Ахуырдзинад æмæ зонад == Авторитетджындæр Францы ахуыры уагдæттæ сты сæ сæйраг сахары. Париж фыццаг бынат ахсы дунейы студентон сахарты рейтинджы. Сорбоннæ, Парижы зынгонддæр университет, бындур æрæвард æрцыдис 1257-æм азы Роберы де Сорбон фæрцы, цæмæй цалдæр дæсой мæгуыр студентты сахуыр кæной теологи. Тагъд рæстæджы университет сси Францы егъаудæр ахуыры уагдон. Сорбоннæйы алыварс сæвзæрд Номдзыд Латинаг квартал. Парижы ноджы дæр сты Коллеж де Франс, Политехникон скъола, Бæрзонддæр нормалон скъола, Католикон институт, Хохы институт æмæ Управленийы националон институт.",os,Random,,https://os.wikipedia.org/?curid=4511,136,4511.0,['ru'],False,Random,Aléatoire
,Хъæбæлоты Билар,"Хъæбæлоты (Хъæбæлоти) Емæзайы фырт Билар (райгуырдис 1917-æм азы 24 ноябры, Зæронд Лескен, Терчы облæст - амардис 2009-æм азы 1 апрелы, Дзæуджыхъæу) уыд Советон Цæдисы паддзахадон æмæ партион архайæг, Цæгат Ирыстоны партион комитеты фыццаг секретарь, фактæй республикæй разамонæг, 1961-æм азæй 1982-æм азы онг. Коммунистон партийы уæнг 1940-æм азæй. Хъæбæлойы-фырт каст фæцис Налцыччы педагогон училище, стæй Мæскуыйы педагогон институты историон факультет (1939). Ахуыр кодта Партийы уæлдæр скъолайы фæсаууонмæ æмæ йæ каст фæцис 1948-æм азы. 1939-1942 азты куыста Кæсæг-Балхъары педагогон институты ахуыргæнæгæй, уыдис уыцы вузы партион секретарь. 1942-1943 - партийы Кæсæг-Балхъар æмæ Цæгат Ирыстоны облæстон комитетты лектор. 1943-1944 - пропагандæ æмæ агитацийы хайады сæргълæууæджы хæдивæг Кæсæг-Балхъары. 1944-1951 - Фæскомцæдисы Кæсæджы облæстон комитеты фыццаг секретарь. 1951-1952 - партийы Кæсæджы облæстон комитеты секретарь. 1952-1961 - Цæгат Ирыстоны облæстон комитеты секретарь. 1961-1982 - Цæгат Ирыстоны облæстон комитеты фыццаг секретарь. 1982-1987 - Советон Цæдисы генералон консул Манголы, куыста сахар Эрдэнэты. 1987-æм азы рацыдис пенсимæ. Хъæбæлоты Билар амардис 2009-æм азы 1 апрелы Дзæуджыхъæуы. == Æддаг æрмæг == Кабалоев Билар Емазаевич Умер Билар Кабалоев",os,Random,,https://os.wikipedia.org/?curid=17223,165,17223.0,['ru'],False,Random,Aléatoire
,Мазуркæ,"Мазуркæ (пол. mazurek) - польшæйаг адæмон кафт. Кафты ном равзæрдис Мазовийы цæрджытæй - мазуртæй, кæцытæн фæзынд ацы кафт. Музыкалон бæрц у 3/4 кæнæ 3/8, темп у рог. Арæх æмæ цырд акценттæ, кæцытæ рацæуынц дыккаг кæнæ æртыккаг такты хаймæ. XVII-æм æнусы мазуркæ бафтыд польшæйаг зæхкусджыты кæфтыты нымæцмæ. XIX-æм æнусы рапарахат у куыд балон кафт Европæйы бæстыты. Æцæгæй, ном «мазуркæ» пайда кæны æртæ адæмон польшæйаг кафты нысанкæнынмæ. Сæ фыццаг у мазур. Оберек у мазуры хуыз алы дыккаг такты æртыккаг хайыл акцентимæ. Куявяк у лирикон музыкæ, йæ æртæхайынад у вальсы хайынадмæ ’ввахс; у мæты кæнæ мысæны кафт. Мазуркæ ахсы зынгæ бынат польшæйаг музыкалон культурæйы аразынады процессы. Мазуркæ классикон музыкæйы æндæртæй фылдæр баст у Ф. Шопены номимæ, кæцы ныффыста 60 мазуркæйы фылдæр. Уырыссаг музыкæйы бæрæг сты уыцы композитортæ, мазуркæтæ кæцытæ фыстой: Михаил Глинка, Пётр Чайковский, Анатолий Лядов, Александр Скрябин, Александр Глазунов. Композитор Пуни балет «Конёк-горбунок»-æн музыкæ куы фыста, уæд фæстаг архайды йæхи мазуркæйæн пайда кодта зарæг «Жил-был у бабушки серенький козлик»-æй.",os,Random,,https://os.wikipedia.org/?curid=32343,157,32343.0,['ru'],False,Random,Aléatoire
,Беоргор,"Беоргор (лат. Beorg rex Alanorum; амардис 464-æм азы 6 февралы) уыдис рагон аланты паддзах, архайдта V æнусы. Беоргор æлдариуæг кодта, ныры хуссар-ныгуылæн Францы кæй æрцæрын кодтой, уыцы алантыл. Уыдысты Ромы империйы федераттæ, ома сæ хæс уыдис империйы арæнтæ хъахъхъæнын. Æнæзонгæ аххосæй Беоргор йе ’фсæдтæ хуссарырдæм Италимæ акодта, империимæ цæдисон ахæстдзинæдтæ фехæлдта æмæ та амардис 464-æм азы февралы ромæгты æфсады ныхмæ тохы Бергамойы цур.",os,Random,,https://os.wikipedia.org/?curid=59844,66,59844.0,['ru'],False,Random,Aléatoire
,Карæ (цæугæдон),"Ка́рæ (уырыс. Кара) у цæугæдон Евразийы цæгаты, тæдзы Ненны æмæ Ямал-Ненецты автономон зылдты æмæ Комийы Республикæйы арæнты фæрсты. Цæугæдоны дæргъ у 257 км, бассейны фæзуат у 123,4 мин км². Карæ ’взæры Полярон Уралы цæгат-ныгуылæн фæхсттыл, Стыр æмæ Чысыл Карæйы баиуы бынаты. Уæлидзинадгæнгæ цæгат-ныгуылæнырдæм тæдзы, Пай-Хойы æфцæджы цурты, æмæ у арæн Ненны æмæ Ямало-Ненны автономон зылдтæн. Цалдæр каньонтыл атæдзы æмæ дзы скæны донкъæсæртæ æмæ ’хсæрдзæнтæ. Се ’ппæтæй стырдæр æхсæрдзæн у Буредан, Нерусовейяхийы донимæ баиуы бынатæй 9 км дæлдæр. Карæ бакæлы Карæйы донбакæлæнмæ. Йæ рахизбыл, Ненны автономон зылды Фæсполярон районы, ис хъæу Усть-Карæ. Донæй ныгуылæнырдæм та Карæйы метеоритон кратер, йæ диаметр - 65 км.",os,Random,,https://os.wikipedia.org/?curid=38617,102,38617.0,['ru'],False,Random,Aléatoire
,Нартхор,"Нартхор (бирæон нымæц: нартхæрттæ), дыгур. нартихуар (лат. Zea mays) у ахсджиаг нæмгуыты мыггаг. Рæзын æй кæнынц бирæ рæтты, уыдоны ’хсæн Ирыстоны дæр. Нартхорæй кæнынц ссад, уыцы ссадæй та - кæрдзын кæнæ иуæй-иу ран нозт дæр. Зæгъæм, Никарагуæйы цæрджытæ нартхоры ссадмæ бафтæуынц какао, сæкæр, корицæ æмæ дон - стæй дзæбæхæй фæцымынц уыцы нозт (пинол хуыйны) цайы хуызæн. == Нартхор иры царды == Нартхор - ирон адæм æй æмбарынц, цы амоны - «Нарты хор-хæринаг». Ирон пецы йæ куы сфыцай, уымæй адджындæр хæринаг скæнæн нæй.",os,Random,,https://os.wikipedia.org/?curid=550,82,550.0,['ru'],False,Random,Aléatoire
,Уанеты Владимир,"Уанеты Дмитрийы фарт Владимир (райгуырдис 1930-æм азы Хуссар Ирыстоны Чъециаджы, амардис 2015-æм азы 20 апрелы Цхинвалы) у Хуссар Ирыстоны ахуыргонд, драматург æмæ публицист. 1949-æм азы, 19 азы йыл куы цыдис, уæд сарæзта сусæг къорд «Рæстдзинад». Къорды архайды нысæнттæй иу уыдис ирон æвзаг скъолатæм раздæхын кæнын. 1951-æм азы йæ æрцахстой æмæ йын рахастой ахæстоны 25 азы фæбадыны тæрхон. Фæстæдæр, Сталины амарды фæстæ, Советон Цæдисы Сæйраг тæрхондон къорды уæнгты сраст кодта. Уанеты Владимир уыдис Ирон æвзаджы æмбарынгæнæн дзырдуат (2007) саразджытæй иу. == Æддаг æрмæг == Адæмы Ныхас // Уанеты Владимир (ирон)",os,Random,,https://os.wikipedia.org/?curid=6030,92,6030.0,['ru'],False,Random,Aléatoire
,Урсдоны ком (Цæгат Ирыстон),"Урсдоны ком у ком Цæгат Ирыстоны Алагиры районы. Ис Уæлладжыргомы. == Мыггæгтæ == Урсдоны комы цæрджытæ уыдысты: Дагомы - Джыккайтæ, Уанитæ, Бигъатæ, Касатæ, Хъуысатæ, Бурдзиутæ, Агънатæ, Хъаратæ, Гæбутæ, Хъуылатæ, Себеттæ, Салытæ, Цæбитæ, Хнеутæ æмæ Буратæ. Донысæры - Хестантæ, Дзбойтæ, Дзобатæ, Саламтæ, Насхъидатæ, Мецъытæ, Бызыккатæ, Калмантæ, Азиатæ, Мсойтæ, Гæлæбатæ, Гæбултæ, Азитæ æмæ Хъæллатæ. Инджынты - Цæрукъатæ, Зембаттæ, Хъайыртæ, Черчестæ, Быгъуылтæ, Тæбæхсæутæ, Тъоротæ, Гоццатæ, Ханайтæ. Урсдоны - Дзугатæ, Дзыгастæ, Айлартæ, Æмбалтæ, Челæхсатæ, Тыджытæ, Гæздæнтæ, Костæ, Цъæхилтæ, Карсанатæ, Таутиатæ. Цъамады - Уырымтæ, Бирæгътæ, Кæсæбитæ, Созæтæ, Пагæтæ, Уататæ, Тлаттæ, Хъайттатæ, Бицъотæ, Черчестæ, Ханайтæ, Гагкайтæ, Ботъотæ, Фардзинтæ, Борæтæ, Дзæрæхохтæ, Датитæ, Мадзатæ, Тохсыртæ, Мурастæ, Годжыцатæ.",os,Random,,https://os.wikipedia.org/?curid=37352,102,37352.0,['ru'],False,Random,Aléatoire
,Асиаг адæм,"Асыйæгтæ кæнæ асиæгтæ, асы (иууон нымæц: иронау - асиаг, дыгуронау - æссон; нырыккон ном - балхъайрæгтæ; хином - таулула «хохæгтæ») сты Цæгат Кавказы цæрджытæ, Кæсæг-Балхъары бындурон адæм. Уыдон дзурынц хъæрæсейаг-балхъайраг æвзагыл. Балхъайрæгты фылдæр хай цæрынц Уæрæсейы (108 мины бæрц), сты Кæсæг-Балхъары титулон адæмыхæттытæй иу, уыцы республикæйы цæрджытæй 11,6%. 1944-æм азы 8 мартъийы æппæт асиаг (балхъайраг) адæм ралидзын кодтой Хъазахстан æмæ Астæуккаг Азимæ (уæлдайдæр Хъиргъизмæ). Фæстæмæ раздæхыны фадат сын фæзындис æрмæстдæр 1957-æм азы. 3 мины бæрц балхъайрæгтæ ныр дæр цæрынц Хъазахстаны. == Зындгонд асыйæгтæ (балхъайрæгтæ) == Абай Шаханов Казим Мечиев Хъайсын Кулиев == Кæс ноджы == Асы",os,Random,,https://os.wikipedia.org/?curid=13454,99,13454.0,['ru'],False,Random,Aléatoire
,Æлборты Барысби,"Æлборты Андрейы фырт Барысби (Барис) (райгуырдис 1886-æм азы Ольгинскæйы - амардис 1968-æм азы) уыдис зынгæ ирон ахуыргонд-филолог æмæ педагог. == Цардафыст == Æлборты Барысби райгуырдис Ольгинскæйы зæхкусæджы хæдзары. Ахуыр кодта сæ хъæуы дины скъолайы, стæй та Дзæуджыхъæуы реалон училищæйы. 1914-æм азы каст фæци Киевы университеты историон-филологион факультет. Барысби йæ цард æнæхъæнæй дæр радта зонадон æмæ педагогон куыстæн. Фыццаг уыд Винницæйы æцæг училищæйы ахуыргæнæг, стæй уырдыгæй раивта Мæздæджы реалон училищæмæ. == Литературæ == Æлборты Барысби: 130 азы. Журнал «Мах дуг», 2016 аз, No9",os,Random,,https://os.wikipedia.org/?curid=43160,82,43160.0,['ru'],False,Random,Aléatoire
,1998-æм аз,"== Цаутæ == 9 сентябры - Евгений Примаков сси Уæрæсейы премьер-министр. == Амардысты == 23 январы - Ральф Кирстен (Ralf Kirsten) (р. 1930), немыцаг режиссёр. 15 апрелы - Пол Пот (æцæг ном у Салот Сар) (р. 1925), Камбоджæйы политик, «сырх кхмерты» фæтæг. 14 майы - Фрэнк Синатрæ, АИШ-ы зарæггæнæг. 4 августа - Юрий Артюхин, уæрæсейаг космонавт. 19 декабры - Масару Ибукæ (райг. 1908) - япойнаг компани «Сони»-йы бындурæвæрджытæй иу.",os,Random,,https://os.wikipedia.org/?curid=2034,72,2034.0,['ru'],False,Random,Aléatoire
,Айларты Чермен,"Айларты Чермен Гæбылайы фырт (райгуырдис 1934-æм азы Хъарман-Сындзыхъæуы - амардис 2005-æм азы) уыдис ирон фыссæг. == Цардафыст == Айларты Чермен райгуырдис Хъарман-Сындзыхъæуы зæхкусæджы хæдзары. Астæуккаг скъола каст фæуыны фæстæ бацыдиc Цæгат Ирыстоны паддзахадон медицинон институтмæ. Каст æй куы фæцис, уæд дохтырæй куыста республикæйы хъæуты æмæ сахарты. Бирæ азты дæргъы уыди æфсæнвæндаджы санэпидстанцæйы сæргълæууæг. Чермены фыццаг поэтикон чиныг «Лæппуйы бæллиц» рацыдис 1957-æм азы. Уый фæстæ ма рауагъта иу фынддæс прозаикон æмæ поэтикон æмбырдгонды. Сæ сæйрагдæртæ сты «Базыртæ» (чиныгуадзæн «Ир», 2001) æмæ «Æргъæу фæззæг» («Ир», 2005).",os,Random,,https://os.wikipedia.org/?curid=19062,87,19062.0,['ru'],False,Random,Aléatoire
,Комплексон анализ,"Комплексон анализ кæнæ Комлексон ивæджы функциты теори (КИФТ) у математикон анализы хай, кæцы иртасы комплексон нымæцты функцитæ. == Истори == Комплексон анализ у математикæйы класикон хæйттæй сæ иу. Уый фæзынд XIX-æм æнусы. Йæ фæзынд æмæ уæрæхгонд баст у Ейлер, Гаусс, Риман, Коши, Вейерштрасс æмæ æндæр ахуыргæндтимæ. == Бындур хъуыдытæ == Комплексон анализ архайы комплексон нымæцтæй æмæ комплексон функцитæй. === Комплексон нымæц === Комплексон нымæц z {\displaystyle z} хонынц æцæг нымæцты радæвæрд фæлыст ( x {\displaystyle x} æмæ y {\displaystyle y} ). Фыццаг нымæц, x {\displaystyle x} , хонынц æцæг хай, дыггаг, y {\displaystyle y} , та мæнг хай. Уыцы нымæцтæ z {\displaystyle z} -мæ гæсгæ нысан кæнынц афтæ: x = R e z {\displaystyle x=Rez} , y = I m z {\displaystyle y=Imz} . Дыууæ кæмплексон нымæцы z 1 = ( x 1 , y 1 ) {\displaystyle z_{1}=(x_{1},y_{1})} æмæ z 2 = ( x 2 , y 2 ) {\displaystyle z_{2}=(x_{2},y_{2})} хонынц æмиас æрмæст еуæд, кæд x 1 = x 2 {\displaystyle x_{1}=x_{2}} æмæ y 1 = y 2 {\displaystyle y_{1}=y_{2}} . Сæ суммæ цын хонынц комплексон нымæц z 1 + z 2 = ( x 1 + x 2 , y 1 + y 2 ) {\displaystyle z_{1}+z_{2}=(x_{1}+x_{2},y_{1}+y_{2})} . Сæ бæрон та комплексон нымæц z 1 ⋅ z 2 = ( x 1 x 2 − y 1 y 2 , x 1 y 2 + x 2 y 1 ) {\displaystyle z_{1}\cdot z_{2}=(x_{1}x_{2}-y_{1}y_{2},x_{1}y_{2}+x_{2}y_{1})} . Раппарын æмæ дих кæнын бæрæггонд цæуынц куыд æфтауын æмæ хатт кæныны зыгъуынмæ операцитæ. Комплексон нымæц z = x + i y {\displaystyle z=x+iy} -ы æмæвæрд хонынц комплексон нымæц x − i y {\displaystyle x-iy} . Нысан æй кæнынц уæлыйæ хаххæй. Зæгъæм z {\displaystyle z} -ы æмæвæрд фыст кæны афтæ: z ¯ {\displaystyle {\bar {z}}} . === Комплексон функци === Комплексон функцитæ сты ахæм функцитæ, кæм сæрибар æмæ баст ивæгтæ дыууæдæр сты комплексон нымæцтæ. Комплексон анализы ацы функцитæ арæх сæттынц æцæг æмæ мæнг хæйттыл: z = x + i y {\displaystyle z=x+iy\,} æмæ w = f ( z ) = u ( x , y ) + i v ( x , y ) {\displaystyle w=f(z)=u(x,y)+iv(x,y)\,} кæм x , y ∈ R {\displaystyle x,y\in \mathbb {R} \,} æмæ u ( x , y ) , v ( x , y ) {\displaystyle u(x,y),v(x,y)\,} сты æцæг функцитæ. Æндæр ныхæстæй f(z) функцийы хæйттæ u = u ( x , y ) {\displaystyle u=u(x,y)\,} æмæ v = v ( x , y ) {\displaystyle v=v(x,y)} сты дыууæ параметримæ баст æцæг функцитæ. == Кæс ноджы == Математикон анализ",os,Random,,https://os.wikipedia.org/?curid=33930,423,33930.0,['ru'],False,Random,Aléatoire
,Советон Цæдис,"Советон Цæдис (Советон Социалистон Республикæты Цæдис, ССРЦ) уыд егъау паддзахад, Уæрæсейы империйы фехæлды фæстæ чи фæзынди, уый. Советон Цæдисы баиу сты 15 республикæйы: 1922-æм азы 30 декабры - Уæрæсе (УСФСР), Украинæ, Белорусси, Фæскавказы Социалистон Федеративон Советон Республикæ (1936-æм азы ФСФСР ныддих æрцыд æртæ хицæн республикæйыл: Азербайджан, Сомих æмæ Гуырдзыстоныл); 1925-æм азы - Узбекистан æмæ Туркменистан; 1929-æм азы - Таджикистан; 1936-æм азы - Хъазахстан æмæ Хъиргъиз; 1940-æм азы - Молдави, Латви, Литва æмæ Эстони. Иу рæстæг уыдис 16-æм цæдисон республикæ дæр - Карел-Фины ССР, фæлæ 1954-æм азы уый сси Уæрæсейы автономи (Карелы АССР). 1991-æм азы, йæ фехæлды агъоммæ, Советон Цæдисы фæзуат уыд 22 млн. км2. Абарынмæ, Цæгат Ирыстоны фæзуат у 8 мин км2, ома 2750 хатты къаддæр.",os,Random,,https://os.wikipedia.org/?curid=4129,119,4129.0,['ru'],False,Random,Aléatoire
,Дамбегтæ,"Дамбегтæ (уырыс. Дамбеговы) сты ирон мыггаг. == Равзæрд == Таурæгъмæ гæсгæ, Дамбегтæн сæ фыццаг фыдæл Дамбег уыд Уæлладжыры комы, Цъæйыхъæуккаг Дзалатæй. Дзалайы-фыртæн йæ ном абон ничиуал хъуыды кæны. Дзалатæн сæхи мыггаг та равзæрд Хетæджы фырт Джиуæрджийы фырты фырт Дзалайæ. Хетæг та, дам, раздæр цардис Хъобаны Зеленчукы. Уым цæргæйæ, дам, Хетæг дзырдта дыгурон æвзагыл. Йе ’фсымæртæй куы ралыгъд Туалгоммæ, уæд æрцардис Гуыркъуымты комы. Уым Хетæгæн райгуырд иунæг лæппу - Джеуæрджи (Геуæрги), уымæн дæр фæзынд цæуæт. Хетæджы цæуæт сбирæ сты, цæрæнбынат сын нал фаг кодта. Сæ мыггагæй бирæтæ алыгъд Лабинскмæ. Хетæджы фырт Джиуæрджийæн йæ цæуæтæй сæ иу уыд Дзидаханы фырт Дзала. Дзала куы слæг, уæд ракуырдта Плиты чызджы, æмæ йын фæзынд цæуæт. Йæ бинонтæ сбирæ сты æмæ сæ цæрæн бынат раивтой Уæлладжыры коммæ, Цъæйы хъæумæ. Дзалайæн Цъæйы дыууæ усæй уыд зæнæг. Фыццаг усы зæнæг, йæ фырттæ Сырхау (Сурхау) æмæ Диамбег (Дамбег) сæ нæмттæй мыггæгтæ скодтой: Сырхау - Сырхаутæ, Диамбег - Дамбегтæ. Дзалайæн йе ’ннæ фырт Налухъ Уæлладжыры комы кæйдæр амардта æмæ уымæ гæсгæ уырдыгæй ралыгъд Дыгурмæ, æрцард Доныфарсыхъæуы.",os,Random,,https://os.wikipedia.org/?curid=50024,169,50024.0,['ru'],False,Random,Aléatoire
,Куадзæн,"Куадзæн (гр. πάσχα) у чырыстон дины стыр бæрæгбон. Чырыстон уырнындзинадмæ гæсгæ уыцы бон мæрдтæй райгас и Йесо Чырысти æмæ уымæй мæлæтыл фæуæлахиз. Бæрæгбоны ирон ном фæзынди мивдисæг «ком уадзын»-æй. Уыцы бон чырыстон диныл хæст адæм «ком уадзынц», ома нал дарынц ком. Ирон адæммæ куадзæн рагæй уыди стыр æмæ хъæлдзæг бæрæгбон. == Ирон адæммæ == Куадзæн у уалдзыгон, æхсызгондзинады бæрæгбон. 325-æм азæй фæстæмæ Куадзæн æрцæуы, мæй йæ цалхыдзаг куы свæййы, уый фæстæ хуыцаубонмæ, апрелы дыккаг - æртыккаг къуырийы хуыцаубонмæ. Куадзæн куыд равзæрд, уый бæрӕг у дзырд комуадзæнæй, ома адæм сæ ком суадзынц, мархо нал фæдарынц. Адæм Куадзæнмæ сæхи цæттæ кæнын райдайынц рагацау; хæдзары æфсин кæнæ æфсинтæ сцæттæ кæнынц уæлибæхтæ, нозт, хæрд, бæгæны. Бæрæгбоны фынгыл сæрмагонд бынат ахсынц ахуырст æйчытæ, цæхджын дæр сæ кæнынц. Сыхæгтæ, хæстæджытæ кæрæдзимæ арфæтæм фæцæуынц, Чырысти райгас, зæгъгæ. Арфæгæнæгмæ айк авæрынц. Ныртæккæ бирæ адæм ком нал дарынц, фæлæ раздæрты адæймаг айк райста æмæ дзы скомдзаг кодта, уæд уый амыдта æмæ йæ ком суагъта. Арфæтæ кæнынмæ фыццагдæр цыдысты ног мæрдджынтæм, загътой-иу сын ныфсæвæрæн, зæрдæдарæн ныхæстæ. Куадзæны бон-иу хъæубæстæн уыд стыр бæрæгбон, сарæзтой-иу иумæйаг куывд. Зарыдысты, кафыдысты, алырдыгæй хъуыст хъæлдзæг ныхас, фæндырдзагъд. Уæлдай хъæлдзæгдæр уыдысты сывæллæттæ. Куадзæнмæ-иу сын бахуыдтой ног дзаумæттæ. Сывæллæттæ хæдзæрттыл зылдысты æмæ сын алкæмдæр лæвæрдтой æйчытæ. == Литературæ == Ирон æгъдæуттæ. Чиныг сарæзта Агънаты Гæстæн. Рецензенттæ Ходы Камал æмæ Чеджемты Геор. - Дзæуджыхъæу, «Урсдон», 1999 - 176 с.",os,Random,,https://os.wikipedia.org/?curid=5886,221,5886.0,['ru'],False,Random,Aléatoire
,Гатайтæ,"Гатайтæ (уырыс. Гатаевы) сты ирон мыггаг. == Истори == Ортъеуы хъæуккаг Гатайты Н.Г. нын куыд радзырдта, уымæ гæсгæ, Гатайты мыггаг равзæрдис Гæззатæй. Сæ фыдæлтæ цардысты Стыр Леуахийы комы Ципраны хъæуы. Уым Гæззатæй иу лæг, йæ ном Гатай, амардта кæйдæр æмæ йæ йæ туджджынтæ цæмæй ма амардтаиккой, уый тыххæй ралыгъд Ципранæй, æрцыд Чысыл Леуахийы коммæ æмæ Ортъеуы хъæуы æрцард. Цæмæй йын туджджынтæ йæ фæд ма ссардтаиккой, уый тыххæй йæ мыггаг йæ номæй аивта æмæ йæ цæуæт райдыдтой хæссын Гатайты мыггаг. Гатайтæ, дам, Ортъеуы раивтой фондз фæлтæры. == Литературæ == Гаглойты Зинæ. Ирон мыггæгтæ. - Дзæуджыхъæу: Ир, 2005. - С. 69. Гаглойты З. Д. Ирон мыггæгтæ. - Цхинвал: «Республика», 2017. - С. 56.",os,Random,,https://os.wikipedia.org/?curid=50847,114,50847.0,['ru'],False,Random,Aléatoire
,"Орджоникидзе, Серго","Орджоникидзе Константины фырт Григол (Серго) (гуырдзиагау სერგო ორჯონიკიძე; 1886-1937) уыд зындгонд революционер. Уæзданы фырт, уый бацыд большевикты партимæ 1903-æм азы. Кировы хæстæг лымæн уыд. 1907 азы, Бакуйы ахæстоны бандитизмы тыххæй зылынгондæй бадгæ, Орджоникидзе базонгæ и Кобаимæ (Сталины уæды фæсномыг). Мидхæсты рæстæг Орджоникидзе бирæ бацархайдта советон хицауад Цæгат Кавказ æмæ Фæскавказы сфидар кæныныл. Уый уыд советон политиктæй, æнæхъæн адæмттæ æндæр ранмæ чи фæлидзын кодта, фыццаг ахæм лæг, - 1918-æм азы йæ хъæппæрисæй Сунжæйы хъазахъхъ депортацигонд æрцыдысты, сæ зæхх та радтой мæхъхъæлон адæмæн. Фæскавказы Советон Федеративон Социалистон Республикæйы арæзтадыл куыста. 1926-æм азы уыдис большевистты партийы Цæгат Кавказы крайкомы сæйраг секретарь (уыцы бынтаы уый аивта Анастас Микояны). 1937-æм азы Орджоникидзе сфæнд кодта Сталины критикæ кæнын. Фæлæ йæ критикон ныхас нæма цæттæ уыд, афтæмæй Серго ссардæуыд мардæй. Хицæуад фехъуысын кодта, Серго Орджоникидзе йæхи амардта, зæгъгæ, фæлæ йæ амарды æцæг аххос ничи зоны. Йæ амарды бонмæ Серго Орджоникидзе уыдис уæззау индустрийы адæмон комиссар. 1937-1938 азты йæ хæстæджытæ дæр репрессигонд æрцыдысты, уыдонимæ йæ хистæр æфсымæр, партимæ йын рекомендаци чи радта. Орджоникидзейы ном дардтой Советон Цæдисы бирæ цæрæнрæттæн, уыдоны ’хсæн Дзæуджыхъæу дæр. Нырыккон Уæрæсейы стырдæр хъæу - Мæхъхъæлы Республикæйы станицæ Орджоникидзевская - ныр дæр хæссы революционеры ном.",os,Random,,https://os.wikipedia.org/?curid=4196,193,4196.0,['ru'],False,Random,Aléatoire
,"Люксембург, Розæ","Розæ Люксембург (нем. Rosa Luxemburg, пол. Róża Luksemburg, æцæг ном уыдис Rosalia Luxenburg - Розали Люксенбург; райгуырдис 1871-æм азы 5 мартъийы - амардис 1919-æм азы 15 январы Берлины) уыдис Германы революционеркæ, европæйаг коммунистон змæлды зынгæдæр уæнгтæй иу. Люксембург райгуырдис 1870 азы (æндæр верситæм гæсгæ 1871-æм) 5 мартъийы Уæрæсейы империйы сконды чи уыдис, уыцы Польшæйы Люблинæй скæсæнырдæм цы сахар Замостье (Zamość) ис, уым. Уый уыд дзуттаг сæудæджеры бинонты фæндзæм сывæллон. Каст фæци Варшавæйы чызджыты гимназ, ахуыр кодта хорз. Розæйы зондахаст фæстæдæр зындгонд сси куыд люксембургизм. Йæ зындгонддæр цитатæтæй иу у, Уæрæсейы революцийы тыххæй кæй ныффыста, ахæм: «Сæрибар æдзухдæр у, æндæр хуызы чи хъуыды кæны, уыдоны сæрибар». Розæ Люксембурджы кадæн хуыйны Дзæуджыхъæуы историон центры уынгтæй иу.",os,Random,,https://os.wikipedia.org/?curid=11720,117,11720.0,['ru'],False,Random,Aléatoire
,Тбилис,"Тбилис (гуырдз. თბილისი) кæнæ Калак (дзырд гуырдз. ქალაქი: [калаки] нысан кæны сахар, æмæ Тбилисы уый тыххæй ир схуыдтой Калак; цæгаты Дзæуджыхъæу, горæт, зæгъгæ, куыд схуыдтой, афтæ), дыгурон вариант: Тифлис - у Гуырдзыстоны сæйраг сахар. Цæрджыты нымæц: 1,3 милуаны бæрц. Сахарæн йæ бындур æвæрд æрцыд V æнусы, паддзах Вахтанг I Горгасалийы фæндонмæ гæсгæ. == Ном == Тбилиси гуырдзиаг æвзагæй цæуы (гуырдз. თბილი [тбили] «хъарм»). Иронау æй арæх хуыдтой Калак (гуырдзиаг дзырд калаки-йæ, хуымæтæджы «сахар»), ныры мыхуыр арæхдæр пайда кæны Тбилис, зæгъгæ, ахæм номæй. 1936-æм азмæ уырыссагау сахары ном уыд Тифлис. == Географи == Тбилис лæууы цæугæдон Къуары былыл. == Транспорт == Тбилисы ис метрополитены системæ. Уый скуыста 1966-æм азы 11 январы æмæ 2007-æм азмæ йæ скондмæ хауынц хæххыты 26,3 км æмæ 22 станцæйы. == Фенддæгтæ == Гуырдзыстоны мад",os,Random,,https://os.wikipedia.org/?curid=542,130,542.0,['ru'],False,Random,Aléatoire
,Терчы хъуымыхъхъ,"Терчы хъуымыхъхъ (хъуым. терк къумукълар) сты хъуымыхъхъаг адæмы этникон дæлкъорд, сæ фылдæр хай цæры Цæгат Ирыстоны Мæздæджы районы æмæ Цæцæны. Уыдон дзурынц хъуымыхъхъаг æвзагыл. == Терчы хъуымыхъхъы цæрæнрæттæ == Хъуымыхъхъ-брагунæгтæ: Брагуны (хъуым. Борагъан), Виноградное (хъуым. Бамат-Юрт), Дарбанхи (хъуым. Истисув). Хъуымыхъхъ-мæздæггæгтæ: Хъызлар (хъуым. Гучукюрт), Предгорнæй (хъуым. Борасувотар), Чысыл Мæлгъæвæг (хъуым. Гиччиотар), Калининскæй (хъуым. Копуравуз).",os,Random,,https://os.wikipedia.org/?curid=77574,56,77574.0,['ru'],False,Random,Aléatoire
,Хабыцты Ларисæ,"Хабыцты Батырбеджы чызг Ларисæ (райгуырдис Дзæуджыхъæуы, 1950-æм азы 29 декабры) у Республикæ Цæгат Ирыстон - Аланийы парламенты сæрдар, уыцы парламенты историйы фыццаг сылгоймаг сæрдар. Уый у Цæгат Ирыстоны Аив гимнастикæйы федерацийы сæргълæууæг дæр. Хабыцты Ларисæйы кандидатурæйыл схъæлæс кодтой 48 депутаты, уæды æмбырды цы 60 депутаты уыдысты, уыдонæй. Уæдмæ уый уыд парламенты иунæг сылгоймаг депутат. Хабыцты Ларисæ каст фæци ЦИПУ-йы фæсарæйнаг æвзæгты факультет æмæ та кусын райдыдта 1973-æм азы Цæгат Ирыстоны медицинон училищейы англисаг æвзаг ахуыргæнæгæй. 1980-æм азы онг уый куыста Фæскомцæдисы оргæнты, стæй СЦКП-йы дæр. Парламентмæ йæ куы равзæрстой, уый агъоммæ 1994-99 азты куыста коммерцион банк «Иронбанк»-ы директорæй. == Æддаг æрмæг == Когда в женских руках... Парламент (интервью Хабыцты Ларисæимæ) // region15.ru, 2010-æм азы мартъи Архивгонд æрцыдис 18 октябры 2011 азы.",os,Random,,https://os.wikipedia.org/?curid=8682,124,8682.0,['ru'],False,Random,Aléatoire
,Тронадор,"Тронадо́р (исп. Cerro Tronador) - хуыст стратовулкан Хуссары Андты, Аргентинæ æмæ Чилийы астæу, сахар Бариллочейы цур. Испайнæгтæ йæ афтæ схуыдтой цъити лæбыргæйæ цы характерон мыртæ равзæрын кæны - уыдонмæ гæсгæ. == Цъититæ == Тронадор цымыдисаг у бирæнымæцон цъититы тыххæй. Цъититæ сты аст: Алерсе исп. Alerce Вентискеро Негро исп. Ventisquero Negro Касæ Панке исп. Casa Pangue Кастаньо Оверæ исп. Castaño Overa Рио-Бланко исп. Río Blanco Фриас исп. Frías Пеулла исп. Peulla Мансо исп. Manso Боныхъæды ивды тыххæй цъититæ алыхуызон ивддзинæддтæ исынц, къаддæр кæнынц кæнæ хаттæй-хатт рацаразынц сæ бæрцуат. == Цъуппытæ == Тронадорыл ис ахæм нæмттимæ цъуппытæ: исп. Anon or Interacional, (3484м) исп. Argentino, (3187м) исп. Chileno, (3262м) исп. Torre Ilse, (2585м) Рæгътæ: исп. Filo Sur, (3054м) исп. Filo Blanco (3146м) исп. Filo La Vieja (2715м) исп. Filo Lamotte (2340м) == Фыццаг сцыд == Торандоры цъуппмæ фыццаг схызтис 1934-æм азы 14 январы Герман Клауссен, иунæгæй æнæ æххуысгæнджытæй.",os,Random,,https://os.wikipedia.org/?curid=19225,145,19225.0,['ru'],False,Random,Aléatoire
,9 апрелы,"== Бæрæгбæттæ æмæ сæрмагонд бонтæ == Боливи - Конституцийы бон. Гуырдзыстон - Чи фæмард, уыдоны мысæн бон; Хæдбардзинады бон. Финлянди - Финнаг æвзаджы бон (кæнæ Агриколæйы бон). == Цаутæ == 1799 - Англисаг химик Хемфри Дэви ссардта хъæлдзæггæнæн газы анестезийы миниуджытæ. 1928 - Турк сфидар кодта пысылмон дин куыд официалон дин. 1989 - Тбилисы митинг фæсырдæуы, йæ архайджытæй 19 фæмардысты - адæмы æнгомдзинад ахæм уыдис, æмæ сæ риутæ ныцъцъæл æрцыдысты.",os,Random,,https://os.wikipedia.org/?curid=20506,80,20506.0,['ru'],False,Random,Aléatoire
,25 апрелы,"== Бæрæгбæттæ æмæ сæрмагонд бонтæ == Португали - Революцийы бон. Свазиленд - Тырысайы бон. Мысыр - Синайы æрдæгсакъадахы ссарибары бон. == Цаутæ == 1719 - Лондоны мыхуырæй рацыди Даниэль Дефойы роман «Робинзон Крузо»-йы фыццаг рауагъд. 1792 - Францы фыццаг хатт марыны тæрхон сæххаст кæнынæн гильотинæйæ спайда кодтой. 1839 - Бритайнаг æфсад байста сахар Кандагар (ныр Афгъанистаны). 1867 - Токио байгом æхсæнадæмон базарадæн. 1940 - Цæгат Ирыстоны райдыдта Цæлыччы къанауы арæзтад. 1983 - Советон Цæдисы сæргълæууæг Андропов америкаг чызг Самантæ Смитæн хонæг рарвыста. Фæстæдæр Самантæ Смит æрбацыд советон бæстæмæ æмæ дзы арвыста цалдæр боны пионертимæ. == Ацы бон райгуырдысты == 1599 - Оливер Кромвель (Oliver Cromwell) (амард 1658), бритайнаг паддзахадон архайæг, Англис, Ирланди æмæ Шотландийы лорд-протектор (1653-1958). 1757 - Иоганн Тобиас Ловиц (уырыссагау Товий Егорович Ловиц дæр) (амард 1804), химик æмæ фармацевт. 1769 - Марк Брунель (Mark Isambard Brunel) (амард 1849), францаг инженер, Темзæйы бын тъунел чи саразта, уый. 1818 - Фёдор Буслаев (амард 1897), ахуыргонд филолог æмæ аивады иртасæг. Ныффыста уырыссаг æвзаджы историон грамматикæ. 1842 - Фёдор Плевако (амард 1909), зындгонд адвокат æмæ оратор. 1852 - Леопольдо Алас (Leopoldo Alas) (амард 1901), испайнаг фыссæг æмæ критик. 1857 - Руджеро Леонкавалло (Ruggero Leoncavallo) (амард 1919), италиаг композитор. 1917 - Эллæ Фицджералд (Ella Fitzgerald) (амард 1996), америкаг джазон зарæггæнæг. == Ацы бон амардысты == 1928 - Пётр Врангель, уæрæсейаг æфсадфæтæг æмæ Сыбыры иртасæг.",os,Random,,https://os.wikipedia.org/?curid=4418,221,4418.0,['ru'],False,Random,Aléatoire
,Баффины Зæхх,"Ба́ффины Зæхх (англ. Baffin Island, инуктитут ᕿᑭᖅᑖᓗᒃ, Qikiqtaaluk) у Канадæйы цæгатон сакъадах, провинци Нунавуты (Канадæйы Арктикон архипелаг), регион Кикиктанийы. Баффины Зæхх у Канадæйы стырдæр сакъадах æмæ фæндзæм дунейыуæттæй сæ фæзуатæй абаргæйæ (507 451 км²), фæлæ йыл йæ тызмæг æмæ зын уавæрты тыххæй цæры æрмæст 11 æрзæйы бæрц адæймаджы. == Географи == Сакъадахы стырдæр цæрæн бынат у Икалуит, Нунавуты провинцийы сæйраг сахар. Скæсæн æмæ цæгат-скæсæнырдæм Баффины Зæххæй та ис планетæйы стырдæр сакъадах - Гренланди. Дыууæ сакъадахы сты Девисы донхуыйæн æмæ Баффины бакæлæнæй дихгонд. Хуссарырдæм дзы у Гудзоны донкъубал, кæцы дих кæны сакъадах æмæ Квебечы провинцийы, хуссар-ныгуылæнырдыгæй та ис Гудзоны бакæлæн æмæ Нунавуты континенталон хай. Ныгуылæн æмæ цæгатырдыгæй Баффины Зæхх у лыстæг донхуыйæнтæй дихтæгонд Канадæйы арктикон архипеладжы æндæр сакъадæхтимæ. Сакъадахыл ис бирæ нуазыны цæдтæ, дыууæ дзы сты егъæуттæ - Неттиллинг (5542 км²) æмæ Амаджуак (3115 км²). Геологион æгъдауæй, Баффины Сакъадах у Канадæйы уарты скæсæн кърайы дарддæрдзу, ууыл цæуынц Арктикон Кардильертæ. Сакъадахы бæрзонддæр цъупп у хох Один (2147 м), цъус ныллæгдæр - хох Асгард (2015 м). Сакъадахы централон хай у æдзæрæнау, хæххон æмæ тызмæг. Цæрджытæ æппæтбæрцы ’ввахсмæ цæрынц донбылтыл, иу-цалдæр зонадон экспедицийы едтæмæ, кæдоны æрдзы æгайнагдзинад æмæ йæ йæ раиртасæн адæймаджы тæфаг минималон кæм у, уым, сайынц сæхимæ. == Истори == Сакъадах хæссы бритайнаг бæлццон Уильям Баффины ном. Уый уыд фыццаг, чи æрфыста сакъадахы хабар 1616-æм азы, æмæ нымад у, цыма Баффин уыди фыццаг европæйаг, кæцы йæ байгом кодта. Фæлæ Гренландийы байгомы моментæй, йæ ныгуылæнырдыгæй, алы картæтыл æдзух æвдыстой æндæр ’мæ ’ндæр ас æмæ нæмттимæ сакъадах. «Мификон» сакъадах уыди æви ма Баффины Зæхх чидæр байгом кодта раздæр - нырма бæрæг нæу. 1576-æм азы, сакъадахы хуссар хайы уæлнауæй æрхызтызты бритайнæгтæ, Мартин Фробишеры экспедициимæ, кæцы ма байгом кодта йæ номхæссæг донкъубал. Англисæгты фæлвæрдæй бынæттон эскимостимæ сцæдис уæвынæй ницы рауади конфликтæй дарддæр, кæцыйы бритайнæгтæй фæхъуыди 5 лæджы æмæ аборигены уацары бакæнгæ. Фробишеры фæстæдæр экспедицитæ 1577 æмæ 1578 æзты хастой ам сыгъзæринкъахæнтæ скæныны нысан. Уый охыл, Фробишер-Бейы цур чысыл хъæу бындурæвæрд æрцыд, шахтæтæ къахт æмæ сæрмагонд агъуысттæ, æрзæт æнхъæвзынмæ æмæ йæ æфснайдæй дарынмæ. Фæлæ Англисмæ 1578 азы цы «зæрин згъæрдур» нылластой, уый йе ’взæрсты пирит куы разынит, æуый фæстæ англисæгты ленчытæ Баффины сакъадахмæ рæстæгмæ æрурæды сты.",os,Random,,https://os.wikipedia.org/?curid=38623,349,38623.0,['ru'],False,Random,Aléatoire
,Смоленсчы облæст,"Смоленсчы облæст (уырыс. Смоленская область) у Уæрæсейы Федерацийы субъект. Йæ административон центр у сахар Смоленск. == Смоленсчы облæсты сахартæ == Смоленск, Велиж, Вязьмæ, Гагарин, Демидов, Десногорск, Дорогобуж, Духовщинæ, Ельня, Починок, Рославль, Рудня, Сафоново, Сычёвкæ, Ярцево. == Смоленсчы облæсты чи райгуырдис, уыдон == Гагарин Юрий (1934-1968) Глинка Михаил (1804-1857) Исаковский Михаил (1900-1973) Нахимов Павел (1802-1855) Никулин Юрий (1921-1997) Папанов Анатолий (1922-1987) Пржевальский Николай (1839-1888) Твардовский Александр (1910-1971) Касаткина Людмилæ (1925-2012)",os,Random,,https://os.wikipedia.org/?curid=27441,72,27441.0,['ru'],False,Random,Aléatoire
,Фæткæвæрд фæндаджы змæлдæн,"Фæткæвæрд фæндаджы змæлдæн (цыб: ФФЗ) - фæткæвæрдты æмбырд, фæндаджы змæлды архайджыты (транспортон фæрæзты скъæрджыты, пассажирты, фистæгдзауты æмæ а.д.) хæстæ æрмдарæг æмæ ма фæндаджы змæлды æдасад хизынæн, транспортон фæрæзтæй кургæйæ, техникон домæнтæ. == ФФЗ-йы истори == Фæткæвæрд фæндаджы змæлдæн йæ райдийæн исы Лондоны. 10-æм декабры 1868 азы Парламенты раз фæзуатыл æвæрд æрцыд механикон æфсæнвæндагон семафор хуызджын дискимæ. Йе ’рхъуыдыгæнæг - Джон Пик Найт (John Peake Knight) - уыд æвсæнвæндаджы семафорты специалист. Архайæн армонкуыст кодта æмæ йын уыд дыууæ семафорон ""базыры"". Базырты бон уыд æндæр æмæ æндæр æвæрд цæуын: горизонталон - сигнал ""стоп""; æмæ 45 градусмæ тигъгонд - арæхсгай цæуыны бар. Талынджы-иу баиу кодтой зæрæ æмæ сырх хуызтæй æрттивгæ, зилгæ газы фанар. Семаформæ уыд лæугæвæрд æххуырст адæймаг ливрейкондæй, йæ хæс-иу уыд ""фат"" сисын æмæ æрисын, æмæ-иу фанар дæр аразил-базил кæнын. Фæлæ архайæны техникон реализаци нæ фæбæззыдысты: сисæн механизмы рæхысы хъинц-хъинц-иу ахæм тынг уыди æмæ-иу дзы цуртыдзау бæхтæ схъиуттытæ кодтой æмæ сæ фæстæгтыл стадысты. Дыууæ мæй дæр нæ фæкуыста, афтæмæй 1869 азы 2 январы срæмыгъдта æмæ ма дзы йæ цуры лæууæг пъалицайаг дæр цæфтæ баййæфта. Нырыккон фæндаджы бæрæгдарты прототиптæ ис схонæн номвæйнæгтæ (табличкæтæ?), кæдоныл æвдыстæуыд чердæм у фæндаджы здæхт цæрæнхъом ранмæ æмæ йæм йæ дæрддзæг. Европæйаг иумæйаг фæндаджы фæткæвæрды змæлды æмбырд райстой 1909 азы, дунеон конференцийыл Парижы, автомобильты нымæцы сфылдæры, тагъдады рæзты æмæ горæтвæндæгтыл змæлды интенсивады тыххæй. Иннæ ахсджиаг санчъех сси ""Конвенци фæндæгтыл сигналкæныны иугъæдондзинад бакæныныл"" 1931 азы Женевæйы, фæндæгты змæлды сæраппонд Конвенцийыл, кæцыйы, иннæ бæстæты ’хсæн, иста хайад Советон Цæдис дæр. Фыццаг фæлвæрдтæм горæты змæлдæн ссæрфад кæнынмæ ма бавнæлтта Гай Юлий Цезар, Незаманы Ромы. Йæ бардзырмæ гæсгæ 50-æм азты Ч.А. (Чырыстийы агъоммæ), сахары иуæй-иу уынгтыл райдыдта иуварсон змæлды æгъдау æвæрддзыд. Хуры скастæй æмæ ""кусæнбон"" фæуынмæ (иу-дыууæ сахат раздæр й’ аныгуылдмæ) хæдласæнты (пъавозкæ?), бæхуæрдæтты æмæ экипажты азмæлд æуцы уынгтыл уыд бархъоды. Æрцæугæ адæм-иу хъуамæ сæ трæнспорт ныууагътаиккой горæтæддæ æмæ фистæгæй змæлыдаиккой Ромыл, кæнæ та паланкин баххуырсгæйæ. Æуцы фæткæвæрдты æххæсткæнынмæ бындурæвæрд æрцыд цæстдарды сæрмагонд куыст, кæцымæ-иу арæхдæр истой ивгъуыд зынгвæдисонты, либертинты (ралхæнгæ цагъайрæгты), хыгъдæй. Ахæм регулацигæнджыты сæйраг хæс-иу уыд, цæутулæн (транспортон) фæрæзты дарджыты хылтæ æмæ хъаугъатæ бахизынæй. Бирæ дзуарвæндæгтæ-иу задысты æнæ уагæвæрдæй. Цытджын æлдæрттæ æмæ-иу стырнæмттæ сæхицæн æнæ къуылымпыйæ ацæуæн ссарттой - сæ ""тагъддзуты""-иу экипажты разæй рауагътой, уыдон та-иу сæ хицауы ахизæн асыгъдæг кодтой.",os,Random,,https://os.wikipedia.org/?curid=37527,360,37527.0,['ru'],False,Random,Aléatoire
,Цæгат Кавказы кинохроникæйы студи,"Цæгат Кавказы кинохроникæйы студи (уырыс. Северо-Кавказская студия кинохроники) у Уæрæсейы паддзахадон киностудитæй иу. == Киностудийы равзæрды тыххæй == Киностуди байгом 1945-æм азы Дзæуджыхъæуы, Фыдыбæстæйы Стыр хæсты рæстæджы эвакуацигонд чи æрцыд, Ростовы кинохроникæйы студийы уыцы техникон базæйыл. Цæгат Кавказы кинохроникæйы студийы фыццаг кæй систой, уый уыди Бестауты Владимиры цыбырметражон киноныв «Цæгат Ирыстон» (прокатмæ рацыди 1946-æм азы). Æдæппæтæй киностудийы сарæзтой 500 документалон, ахуырадон, зонадон-популярон, техникон-пропагандистон фильмæй фылдæр, стæй киножурнал «Цæгат Кавказ»-ы 2000 номырмæ æввахс. 1966-æм азы Цæгат Ирыстоны телеуынынады базæйыл кусын райдыдта кинорауагъды сæйраг редакци. Уымæй æрæвæрдæуыд хъазæн кинойы бындур. Фыццаг хъазæн кинонывтæй иу у «Къухæй фыст Хъуыраны сусæгдзинад» (уырыс. «Тайна рукописного Корана»). Ацы фильмы тыххæй ирыстойнаг кинематографисттæн лæвæрд æрцыд Дагъистаны паддзахадон преми. == Киностудийы кусджытæ == Студийы директор у Сабайты Валери, сæйраг редактор - Чъерджиаты Индирæ. Æндæр æмæ æндæр рæстæджыты студийы чи куыста, уыцы режиссерты номхыгъд: Гуыдиаты Гермæн Тезиаты Мадинæ == Æрвитæнтæ == 2006-æм азы киностудийы куысты тыххæй(æнæбаххæсгæ æрвитæн) (уырыс.)",os,Random,,https://os.wikipedia.org/?curid=14476,149,14476.0,['ru'],False,Random,Aléatoire
,Айларты Измаил,"Айларты Харитоны фырт Измаил (райгуырдис Хъæдысæры 1924-æм азы 22 августы - амардис 2018-æм азы 14 декабры) у ирон поэт æмæ прозаик, Цæгат Ирыстоны культурæйы сгуыхт кусæг. Айларты Измаилы стырдæр уацмыс роман «Мамысоны æфцæгыл» у йæ райгуырæн бынаты тыххæй. == Цардафыст == Измаил райгуырд зæхкусæг бинонты астæу 1924-æм азы 22 августы Хуссар Ирыстоны Дзауы районы Хъæдысæры хъæуы. Айларты Измаилы фыд Дзаххотт (йæ аргъуыды ном Харитон) райгуырд Хъæдысæры 1887-æм азы. Измаилы мад Челдыты Мелыкъо амард 73-азыкконæй. Йæ фыдымад Чабæ уыди Нузалы цæрæг Хаситы чызг. 1936 азы Измаил ацахуыр кодта чысыл рæстæг Мамысоны комы Калачы хъæуы райдайæн скъолайы 4-æм къласы. 1937 азы ахуыр кæнын райдыдта Цæгат Ирыстоны Æрыдоны районы Кировыхъæуы астæуккаг скъолайы фæндзæм къласы æмæ 1941 азы каст фæци аст къласы программæ. Фыдыбæстæйы Стыр хæст кæй райдыдта, уый аххосæй та йын ам дæр дарддæр йæ ахуыр ахæццæ кæныны фадат нал уыди. Измаил æмдзæвгæтæ фыссын райдыдта Кировыхъæуы скъолайы 1938 азы. 1940 азы фыццаг хатт Æрыдоны районы газеты мыхуыргонд æрцыдысты Измаилы дыууæ æмдзæвгæйы æмæ йын ныфсы хос фесты. Фыдыбæсты Стыр хæсты райдайæн бонтæ Измаилы æрыййæфтой Хъæдысæры. Дыууæ азы бакуыста Мамысоны æфцæгыл æфсæддон фæндаг аразджытимæ - цалцæггæнджытимæ, уый фæстæ уыд хыгъдхæссæг «Сталины номыл» колхозæн. 1945-1949 азты куыста йæ райгуырæн хъæуы скъолайы ахуыргæнæгæй. 1949 азы бацыд Цæгат Ирыстоны педагогон институты историон-филологон факультетмæ æмæ йæ каст фæци 1953 азы сырх дипломимæ. == Æддаг æрмæг == Айларты Измаилы цыбыр биографи (уырыс.) Айларты Измаилы фембæлд 42-æм скъолайы ахуыргæнинæгтимæ (къамтæ, 2013)",os,Random,,https://os.wikipedia.org/?curid=31791,233,31791.0,['ru'],False,Random,Aléatoire
,Уацилла,"Уацилла кæнæ Елиа, дыгур. Уацелла - ирон зæдты, ирон бардуæгты æхсæн ахсы сæрмагонд бынат. У тыллæджы, хоры æмæ адæймаджы хорздзинадæн цыдæриддæр зайы, уыдоныл аудæг бардуаг. Куыд тыллæджы бардуаг, афтæ йæ хуыдтой Хоры Уацилла дæр. Уымæй уæлдай ма у арвнæрыны бардуаг. Уацилламæ куывтой суанг алантæ дæр. Ныртæккæйы рæстæджы дæр цыфæнды куывды хистæр Уациллайы номыл рауадзы гаджидау. Уымæн ис бирæ кувæндæттæ, фæлæ сæ сæйрагдæр ис Дæргъæвсы, Тыбауы хохы. Уациллайы бæрæгбоны-иу йæ мæгуырдзинад ничи æвдыста. Сылгоймæгтæ-иу чъиритæ кодтой æнæдзургæйæ, сæ комытæф куыд нæ цæуа, æмæ-иу сæ дзыхтæ истæмæй бабастой. Кусæрттагæн-иу аргæвдыны размæ радтой цæхх. Йæ сæр ын-иу куы ралыг кодтой, уæд-иу æй артмæ бадардтой, стæй та-иу æй фæстæмæ бæрзæйыл авæрдтой. Адæм сæ кувинæгтæ хастой кувæндонмæ, радтой сæ-иу дзуары лæгмæ, сæхæдæг-иу иуварс æрлæууыдысты, уый сæ-иу скуывта. Ома, дам, æнæхъуаджы кувæндонмæ куы бацæуай, уæд дæ бакуырм кæндзæн. Кусы дзаг ирон бæгæны-иу сæвæрдтой кувæндоны, æмæ,дам, кæд иннæ азмæ нæ фæкъаддæр, уæд аз уыди амондджын. Дзуары лæг-иу бацыдис кувæндонмæ æмæ-иу æм адæм æнхъæлмæ кастысты, цымæ цы хабар рахæсдзæни, зæгъгæ. Бæрæгбон ныр дæр кæнынц. Скæнынц хъæугывдтæ, скувынц, цæмæй сын Уацилла æрхæсса бирæ амонд. == Кæс ноджы == Уациллайы чъирийаг æхсæн",os,Random,,https://os.wikipedia.org/?curid=29809,182,29809.0,['ru'],False,Random,Aléatoire
,"Шах-Азиз, Смбат Симоны фырт","Смбат Симоны фырт Шах-Азиз (Шахазизян) (сом. Սմբատ Շահազիզ; райгуырдис 1841-æм азы - амардис 1908-æм азы) - сомихаг поэт, публицист æмæ педагог. == Цардафыст == Райгуырд 1840-æм азы 17 сентябры Аштарачы сахары Эчмиадзины уезды сауджыны бинонты; уый уыд æхсæз æфсымæртæн сæ кæстæр. Дæс азмæ ахуыр кодта хæдзары, стæй уездон скъолайы, уый фæстæ йæ арвыстой Мæскуымæ Лазаревты институтмæ. Институт куы фæци, уæд баззад уым нырыккон æмæ классикон сомихаг æвзаджы ахуыргæнæгæй, æмрæстæджы та цæттæ кодта йæ ахуырад адарддæр кæнынмæ. 1867-æм азы райста скæсæнзонады (скæсæны æвзæгты) кандидаты къæпхæн Бетъырбухы университеты. Уый фæстæ дарддæр куыста ахуыргæнæгæй Лазаревты институты æртын азы бæрц - йæ куыстуæгъды онг 1897-æм азы. Шах-Азиз æргом кодта Уæрæсейы паддзахы сомихæгты ныхмæ цы режим уыд, уый æмæ турккаг дипломатийы дыдзæсгомдзинад. Амард 1908-æм азы 5 январы Мæскуыйы. Баныгæдтой æй Сомихаг уæлмæрды Мæскуыйы. == Сфæлдыстад == Смбат райдыдта фыссын йæ студентон æзты, йе ’сфæлдыстадыл ын æндæвтой сомихаг поэттæ Рафаэл Патканян æмæ Хачатур Абовян. 1861-æм азæй райдыдта кусын журнал «Юсис апайл»-имæ («Цæгаты æрттивын», бындурæвæрæг Степан Назарян) цалынмæ йын йæ рауагъд нæ сæхгæдтой 1864-æм азы. 1860-æм азы Шах-Азиз мыхуыры рауагъта йæ фыццаг æмдзæвгæты æмбырд «Азатутян жамер» («Сæрибардзинады рæстæг»). Уый арызт уыд æртæ æмæ æртын æмдзæвгæйæ нырыккон æмæ классикон сомихаг æвзагыл. Йæ поэтикон сфæлдыстады ’хсæн уыд: «Æвдæлон рæстæджы сахæттæ» (1858-æм аз, æмдзæвгæты æмбырд), «Леоны маст» (1865-æм аз, поэмæ); йæ прозæйы ’хсæн: «Публицисты хъæлæс» (1881-æм аз), «Мысинæгтæ Варданы бæрæгбоны тыххæй» (1901-æм аз), «Цалдæр ныхасы мæ кæсджытæн» (1903-æм аз). == Мысæн == Смбата Шах-Азизы номæй схуыдтой Аштарачы астæуккаг скъола (байгом в 2014-æм азы). Йæ 150-аздзыд юбилейы тыххæй Советон Цæдисы рауагътой постайы къонверт. Фыццаг уырыссаг монографи сомихаг поэт Смбат Шах-Азизы тыххæй ныффыста Юрий Веселовский. Поэты æмдзæвгæтæ тæлмац кодтой уырыссаг æвзагмæ Ольгæ Чюмина, Изабеллæ Гриневская, Лев Уманц, Серги Головачевский æмæ æндæртæ. == Литературæ == Веселовский Ю. А. Сомихаг поэт Смбат Шахазиз. М., 1905-æм аз. Сомихы поэзи рагон заманæй ацы бонтæм, ред. А. В. Я. Брюсов. М., 1916-æм аз. Ерканян В. С. Сомихаг культурæ в 1800-1917-æм æзты. / Тæлм. сом. К.С. Худавердян. Ер., 1985-æм аз. == Æрвитæнтæ == Биографи Фонд ""Хайазг"" сайты ""Кругом-весна"". Смбат Шах-Азизы поэзийы уырыссаг тæлмацтæ Շահազիզ Սմբատ Архивгонд æрцыдис 22 февралы 2018 азы.",os,Random,,https://os.wikipedia.org/?curid=51966,346,51966.0,['ru'],False,Random,Aléatoire
,Къуыдаргом,Къуыдаргом кæнæ Къуыдар у историон æхсæнад Хуссар Ирыстоны Дзауы районы. Йæ стырдæр цæрæнран у Къуайса. Цæрынц дзы къуыдайрæгтæ (ирон адæмы субэтникон къорд). == Къударгомы цæрæнрæттæ == Астæуккаг Къоз Æлбортыхъæу Æхсæрджын Бзитхъæу Битетæ Бестаутыхъæу (Шембули) Везур Дæллаг Къоз Зассетыхъæу Кæсагджын Къобет Къуайса Лет Мæсыгуат Мыртгæджын Нанитæ Ногхъæу Саджилзаз Стырмæсыг Сынтбадæн Уæллаг Къоз Уиреуцъала (Шеубани) Фæзыхъæу Фæсрагъ Хæмпæлгом Хæрдысæр Хъеуселт Хуыгатыхъæу Цадыхъæу Цъон == Номдзыд къуыдайрæгтæ == Джусойты Нафи,os,Random,,https://os.wikipedia.org/?curid=11589,67,11589.0,['ru'],False,Random,Aléatoire
,Йидга (æвзаг),"Йидга́ (یدغا زڤون‎ - yidgha) у Памиры æвзæгтæй иу. Дзурджыты нымæц у 6150 адæймаджы. == Литературæ == Грюнберг А. Л. Мунджанский язык // Языки мира. Иранские языки. III. Восточноиранские языки / Расторгуева В. С. - М.: Индрик, 1999. - С. 156. Мунджанæгтæ(уырыс.). Ethnolog.ru. Датæ: 2019-æм азы 12 апрелы. Yadgha(англ.). Ethnologue. Датæ: 2019-æм азы 12 апрелы. Munji(англ.). Ethnologue. Датæ: 2019-æм азы 12 апрелы. Decker, Kendall D. (1992) Languages of Chitral ISBN 969-8023-15-1 Morgenstierne, Georg (1926) Report on a Linguistic Mission to Afghanistan. Instituttet for Sammenlignende Kulturforskning, Serie C I-2. Oslo. ISBN 0-923891-09-9 Morgenstierne, Georg (1938) Indo-Iranian Frontier Languages II (Yidgha-Munji, Sanglechi-Ishkashmi and Wakhi). Instituttet for Sammenlignende Kulturforskning, Serie B: XXXV. Oslo. Decker, Kendall D. (1992). Languages of Chitral (Sociolinguistic Survey of Northern Pakistan, 5). National Institute of Pakistani Studies, 257 pp. ISBN 969-8023-15-1.",os,Random,,https://os.wikipedia.org/?curid=67869,132,67869.0,"['et', 'en']",True,Random,Aléatoire
,Фæрссаг лæгтæ,"Фæрссаг лæгтæ (ир.), адæмихатт (диг.) - ирон зæхкусджыты æппæты стырдæр фæлтæр. Сæрибар уæвгæйæ сæм ХVIII æнусы æмбисмæ хи зæххытæ нæ уыдис, цардысты феодалты зæххытыл æмæ сæ пайдайæн кодтой бегарайы куыстытæ, феодалтæ сæ хъахъхъæдтой æмæ сыл арм дардтой. Ирыстоны Зæхкусджыты реформæйы райдайæнмæ бафиппайæн уыдис, фæрссаг лæгты æхсæнадон фæлтæр куыд тынг ныддихтæ ис, уый - æнæзæхх фæрссаг лæгтæй райдай æмæ фæу, дзæвгар зæхх, бæхрæгъæуттæ, хъомрæгъæуттæ æмæ фысвосы дзугтæ кæмæ уыди, ахæм хъæздыг æмæ бархи фæрссаглæгтæ. Арæхдæр хæстæг кодтой сæ кæрæдзиимæ, фæлæ-иу бонджын æмæ дзырддзæугæ фæрссаг лæгты бинонтæй æлдæртты мыггæгты нæлгоймæгтæ дæр чызг хастой. == Литературæ == 1. Этнография и мифология осетин. Дзадзиев А.Б., Дзуцев Х.В., Караев С.М. Краткий словарь. - Владикавказ, 1994 - 284 с.",os,Random,,https://os.wikipedia.org/?curid=18794,113,18794.0,['ru'],False,Random,Aléatoire
,Трио «Фæндыр»,"Трио «Фæндыр» у Цæгат Ирыстонæй фæндырдзæгъдджыты къорд. Солисттæ: Елхъанты Светланæ - РЦИ-Аланийы Культурæйы министрады Фæсивæдон премийы хорзæхджынгонд, Краснодары аивад æмæ культурæйы академи. Дзуццаты Сослан - РЦИ-Аланийы Культурæйы министрады Фæсивæдон премийы хорзæхджынгонд, Краснодары аивад æмæ культурæйы академи. Гуссаты Зæлинæ - РЦИ-Аланийы Культурæйы министрады Фæсивæдон премийы хорзæхджынгонд, Краснодары аивад æмæ культурæйы академи. Кæрæдзийы хуызæн не сты, фæлæ баиу сты æмæ ныртæккæ иу æнæхъæн къорд «Фæндыр» систы. «Иу хатт сæ чи фена, уый сæ никуы ферох кæндзæн; сæ кæсгон цагъд та, уый куы фехъуысай, уæд дæ къæхтæ сæхæдæг згъорынц», - афтæ фæдзурынц уыдоны тыххæй сæ концертмæ æрбацæуæг адæм. 1999-æм азы февралы мæйы Цæгат Иристоны театры сценæйы трио «Фæндыр» фыццаг хатт равдыста сæ концерт-премьерæ (режиссёр Карджынты Изабеллæ). Репертуары уыди националон музыкалон аивады хуыздæр мелодитæ, ирон композиторты уацмыстæ, триойы солисттæ та сæм бафтыдтой сæхи аранжировкæтæ. «Ацы трио у æрыгон, рæсугъд æмæ профессионалон. Сæ цагъд æвзары виртуозон техникæ, уыдон тынг æмбарынц музыкалон сурæттæ æмæ сæ характертæ», - загъта Ирыстоны зындгонд фæндырдзæгъдæг Гæздæнты Булат. Сфæлдыстадон историйы музыкалон аивады дыууæ фæлтæры баиу сты сескстеты: XX æнусы популярон трио (сгуыхт артисттæ Реуазты С., Гæздæнты Б., Мыстулаты И.) æмæ XXI æнусы трио (Елхъанты С., Дзуццаты С., Гуссаты З.).",os,Random,,https://os.wikipedia.org/?curid=594,188,594.0,['ru'],False,Random,Aléatoire
,Дыхтау,"Дыхта́у (хъæр.-балхъ. Дых тау - «уырдыг хох») - Стыр Кавказы Фæрсаг рагъыл хохы цъупп. Тертиториалонæй уæвы Кæсæг-Балхъары республикæйы Кæсæг-Балхъары уæлхох æрдзæвæрæны территорийыл. Йæ бæрзæндмæ гæсгæ Кавказы æмæ Уæрæсейы ахсы дыккаг бынат, Эльбрусы фæстæ. Æвæрд у Гуырдзыстон æмæ Кæсæг-Балхъары арæныл. Дыхтау ма хонынц «Скъуыдтæ» кæнæ «Уырдыг хох», уымæн æмæ тæссаг хохыл нымад у, адæм дæр æм, иннæ цъуппытæй хъауыджыдæр, стæмдæр ныхилынц. Йæ æдддагцъар цæхгæртæ æмæ тæссаг у; бирæ рæтты айнæгджын, арæх дзы сты зæйтæ æмæ дуркæлæнтæ. Зымæджы хохы фæхстыл температурæ ныллæг у. Хох у пирамидалон, арæзт у кристалликон породæтæй, хæрзбæрæг Сæйраг (5204,7 м) æмæ Скæсæйнаг (5180 м) цъуппытимæ. Сæ дыууæйы астæу цæуы нарæг дæлвæзгонд. Уымæй уæлдай ма Дыхтауы массивы альпинисттæ хицæн кæнынц 50-метрон жандарм - Пушкины пик. Дыхтауыл альпинистон маршруттæ 10-æй фылдæр айгæрстæуыд. Уæрæсейаг классификацимæ гæсгæ дзы тæккæ минималондæр зын у 4А. Цъуппмæ фыццаг хатт схызтысты 1888-æм азы Альберт Маммерти æмæ Зарфлу йæ хуссар-ныгуылæйнаг рагъыл (4Б). == Кæс ноджы == Безенги (альплагерь) == Æрвитæнтæ == Summitpost.org",os,Random,,https://os.wikipedia.org/?curid=51967,158,51967.0,['ru'],False,Random,Aléatoire
,Охриды Сыгъдæг Клименты базæ,"Охриды Сыгъдæг Клименты базæ у болгайраг иртасæн станцæ Антарктикæйы, Смоленсчы (Ливингстоны) сакъадахыл. Йæ координатæтæ сты: 62°38′30″ ю. ш. 60°21′54″ з. д.. Станцæйы бындур сæвæрдтой 1988-æм азы, куыд Софияйы университеты базæ, 1993 азы радтой ын Сыгъдæг Клименты ном - Климент (840-916) уыд Болгарийы фыццаг алчер, ахуыргонд æмæ рухстауæг, йæ ном Софияйы университет дæр хæссы. Станцæ бабæрæг кæнынмæ 2005 азы сакъадахмæ æрбацыд Болгарийы президент Георгий Пырванов. Охриды Сыгъдæг Клименты базæмæ хæстæг, уыцы иу бакæлæны былгæроныл, лæууы испайнаг станцæ Хуан Карлос I дæр. == Картæтæ == Л. Иванов. Св. Климент Охридски, о. Ливингстън. Топографска карта в мащаб 1:1000. София: Комисия по антарктическите наименования, 1996. Л. Иванов. Антарктика: Остров Ливингстън и острови Гринуич, Робърт, Сноу и Смит. Топографска карта в мащаб 1:120000. Троян: Фондация Манфред Вьорнер, 2009. ISBN 978-954-92032-4-0 == Æддаг æрмæг == Болгайраг антарктикон институт (англ.) (исп.) (болг.) Antarctic Place-names Commission of Bulgaria (англ.)",os,Random,,https://os.wikipedia.org/?curid=10979,141,10979.0,['ru'],False,Random,Aléatoire
,Санаты Уари,"Санаты Умары фырт Уари (райгуырди 1884-æм азы Бруты хъæуы - амарди 1968-æм азы 15 сентябры) у ирон аив дзырды дæсны, фыссæг-таурæгъгæнæг. == Цардафыст == Астаздзыдæй йæ радтой Стъараполы гимназмæ, фæлæ дзы ’рмæст æхсæзæм къласмæ фæцахуыр кодта: йæ фыд фæзиан, æмæ Уари сыздæхт йæ райгуырæн уæзæгмæ. 1924 азы æнæнхъæлæджы йæ къухты топп схæцыд, æмæ Уари саугуырм баци. Фæлæ та ацы хатт дар лæджыхъæдджын разынд, цардыл йæ къух нæ ауыгъта - бацыд куырмытæ æмæ къуыттыты Æхсæнадмæ æмæ дзы хъазуатонæй куыста. Фæстæдар сæ бинонтæ ралыгъдысты Хъобанмæ. Ам сси ногдзауты дыууæ лагеры комендант. Рагæй фæстæмæ дæр зæрдæргъæвд уыд фыдæлтыккон кæдджытæ, таурæгътæ æмæ аргъæуттæм хъусынмæ, банкъардта æмæ бауарзта ирон алæмæты дзырды ад. Æмæ 1926 азы йе ’ргом аздæхта литературон сфæлдыстадмæ. Йæ хуыздæр уацмысты бындур систы хъобайнаг хъайтарты тыххæй таурæгътæ - Тлаттаты Чермен æмæ Алыккаты Батæйы фырттæ Будзи æмæ Аслæнбегыл.",os,Random,,https://os.wikipedia.org/?curid=73984,137,73984.0,['ru'],False,Random,Aléatoire
,Коньсковоля,"Kоньсковоля (пол. Końskowola) у хъæу Польшæйы хуссар-скæсæны. Цырынц дзы 1985 адæймаджы (2021). Коньсковоля æрбынат кодта цæугæдон Куровкæйы былыл. == Истори == 1532-æм азæй 1870-æм азы агъоммæ Коньскаволяйæн уыд сахары статус. Дыккаг Дунеон хæст куы райдыдта, 1939-æм азы 15 сентябры фашисттæ байстой хъæу. Уыдон саразтой дзы гетто, кæцымæ ралидзын кодтой Словакийæ дзуттæгты. 1942-æм азы гетто æрцыд ликвидацигонд, цы дзуттæгтæ дзы уыди, уыдонæй бирæты та амардтой.",os,Random,,https://os.wikipedia.org/?curid=6081,67,6081.0,['ru'],False,Random,Aléatoire
,Мисти (вулкан),"Ми́сти (исп. El Misti) - вулкан Хуссар Америкæйы Перуйы территорийыл. Йæ бæрзæнд - 5822 м. 17 километры ныгуылæнырдæм лæууы Перуйы дыккаг сахар асмæ гæсгæ Арекипæ, йæ цæрджыты бæрц хæццæ кæны милуанмæ (2009). Сахары бирæ бæстыхæйттæ арæзт æрцыдысты Эль-Мистийы урс пироклистикон лæбырдтæй, уый тыххæй Ариекипæ арæх фæхонынц «Урс сахар». Цæугæдон Чили кæлы сахары уылты, æмæ ахизы Эль-Мистийы æмæ незаманы вулканон коплекс Чачанийы (6075 м) астæу каньоныл. Эль-Мистийæ хуссарырдæм лæууы вулкан Пичу-Пичу (5669 м). Эль-Мисти - хуыст вулкан, фæстаг æдых вулканы сирвæзт регистрацигонд æрцыдис 1985-æм азы. Вулканон конусмæ гæсгæ Мисти у типикон стратовулкан, уыдонæн характерон у лавæйы лæбырдтыты æмæ хæлæн сирвæзтыты æртхутæгимæ радыгай ивд. Вулканæн ис æртæ концентрикон кратеры. Мидæггаджы ис кæсын фумаролон активондзинадмæ. XV æнусы вулканы тыхджын сирвæзт Арекипойы цæрджыты ассырда сахарæй. Мидæггаг кратеримæ 1998-æм азы ссардæуыд æхсæз инкаг мумийы æмæ цалдæр артефакты. Уыдæттæ ссардта мæй куысты фæстæ экспедици кæцыйæн йæ разамонджытæ уыдысты Джон Рейнхард æмæ Хосе Антонио Чавес. Сарæггæгтæ æвæрд сты Андаг кувæндæтты музейы (исп. Museo de Santuarios Andinos) Арекипæйы. == Кæс ноджы == Перуйы вулканты номхыгъд Андты хæхты номхыгъд Андтæ",os,Random,,https://os.wikipedia.org/?curid=19775,174,19775.0,['ru'],False,Random,Aléatoire
,1918-æм аз,"== Цаутæ == 31 январы - Адæмон комиссарты советы декретæй Уæрæсейы йæ тыхы бацыдис ныгуылæн-европæйаг къæлиндар: райсомæй уыд 14 февралы. 8 февралы - Тбилисы (Калачы) паддзахадон университеты бындур æвæрд æрцыдис. 3 мартъийы - Герман, Австри æмæ Уæрæсе бафидыдтой сахар Брест-Литовсчы. Ууыл Уæрæсейæн фæци Фыццаг Дунеон хæст; Финлянди, Латви, Литва, Польшæ æмæ Эстони хæдбар паддзахæдтæ баисты. 28 майы - Сомих йæ хæдбардзинад расидтис. 31 декабры - Германы ’фсад ацыдис Вильнюсæй. == Райгуырдысты == 20 майы - Эдвард Льюис (Edward B. Lewis) (ам. 2004), америкаг генетик, Нобелы премийы лауреат (1995). 7 июны - Павел Коган, советон поэт. 11 декабры - Солженицин Александр (ам.2008), советон фыссаг, Нобелы премийы лауреат (1970). 12 декабры - Цæрукъаты Алыксандр, ирон поэт. == Амардысты == 6 апрелы - Саввæ Мамонтов, уырыссаг амалхъом æмæ хæрзгæнæг (райгуырдис 1841). 3 ноябры - Александр Ляпунов, математик, академик. 14 ноябры - Максим Антонович, уырыссаг литературон критик æмæ публицист (райгуырд 1835). 2 декабры - Эдмон Ростан, францаг поэт, драматург. 27 декабры - Карл Шлехтер, шахматист.",os,Random,,https://os.wikipedia.org/?curid=1877,161,1877.0,['ru'],False,Random,Aléatoire
,Уырыссаг æвзаг,"Уырыссаг æвзаг (русский язык) у Уæрæсейы Федерацийы паддзахадон æвзаг. Славяйнаг æвзæгтыл дзурæг адæмæн се ’мбис дзурынц уырыссагау. Æппæт дунейы уырыссагау дзурын зонынц 285 милуан адæймаджы (уыдонæй æрмæст 146 милуан сты уырыссæгтæ), ома дзурджыты нымæцмæ гæсгæ ахсы цыппæрæм бынат, китайаг, англисаг æмæ испайнаг æвзæгты фæстæ. Уырыссаг æвзагæй пайда кæнынц канд Уæрæсейы нæ, фæлæ æндæр бæстæты дæр. Хъазахстан, Хъиргъиз æмæ Белоруссийы (стæй де-факто хæдбар паддзахæдтæ Абхаз, Приднестровье æмæ Хуссар Ирыстоны) у официалон æвзæгтæй иу. Хъырым æмæ иуæй-иу Украинæйы облæстыты уырыссаг æвзагæн радтой регионы æвзаджы сæрмагонд статус, фæлæ 2014-æм азы фæстæ ахæм статус бæстæйы закъæттæй аиуварс кодтой. Иугонд Нациты Организацийы цы æхсæз официалон æвзаджы ис, уыдонæй иу уырыссаг æвзаг у. Куыд алы стыр æвзаг, афтæ уырыссаг æвзаг дæр йæ уæзы бын бакодта, уый æмрæнхъ кæмæй пайдагонд цæуы, уыцы чысылдæр æвзæгты. == Æддаг æрмæг == Gramota.ru: уырыссаг æвзаджы тыххæй егъау сайт Цымыдисаг статья уырыссаг диалектты тыххæй Архивгонд æрцыдис 3 июны 2006 азы.",os,Random,,https://os.wikipedia.org/?curid=12,148,12.0,['ru'],False,Random,Aléatoire
,"Бембо, Пьетро","Пьетро Бембо (итал. Pietro Bembo; райгуырдис 1470-æм азы 20 майы, Венецийы - амардис 1547-æм азы 18 январы, Ромы) уыдис италиаг гуманист, кардинал æмæ ахуыргонд. == Цардафыст == Пьетро Бембо райгуырдис Венецийы кадджын патрицион бинонты ’хсæн. Йæ фыццаг ахуыргæнæг уыдис йæ фыд Бернардо Бембо. Бернардо уыдис гуманистон традицитыл хæст адæймаг, йæ рæстæджы ахста бæрзонд бынæттæ Венецийы республикæйы. 1478-æм азæй Бембойы бинонтæ цардысты Флоренцийы. Пьетрæйæн æвзæгтæ ахуыр кæныны хъуыддаджы тынг æнтыстис, уый тагъд сахуыр кодта тосканæйаг диалект, фæстæдæр латинаг æмæ бердзенаг æвзæгтæ. Пьетро райста динон цытном, йæхи снывонд кодта зонадæн æмæ цардис Феррарæ, Урбино æмæ, Альд Мануцийы ахуыргæндты академийы зындгонд уæнг кæм ссис, уыцы Ромы. 1513-æм азы Бембо ссис папæ Лев X-æмы нымæрдар, фæстæдæр, цалынмæ папæйы бынаты фæд-фæдыл уыдысты Адриан VI æмæ Клемент VII, уæдмæ Пьетро раздæхтис, йæ уарзон сылгоймаг Морозинæ кæм цардис, уыцы сахар Падуямæ. Морозинæ (амардис 1535 азы) ныййардта йын æртæ сывæллоны. Зындгонд ма у Пьетро æмæ Лукреция Борджиайы кæрæдзимæ фыстæджытæ. Куыд æнхъæлынц историктæ, афтæмæй ацы сылгоймагимæ дæр йын уыдис уарзыны бастдзинад. 1529-æм азы Пьетро Бембо ссис Венецийы республикæйы историограф, 1530-æм азы та æрлæууыдис Сыгъдæг Марчы библиотекæйы сæргъы. 1539-æм азы Бембойæн рардæуыд кардиналы титул, 1541-æм азы - епископад Губбио. Йæ бирæвæрсыг ахуырдзинады фæрцы Пьетро Бембо дæргъвæтин рæстæджы дæргъы уыдис папæйы бынатмæ кандидат. == Сфæлдыстадон бынтæ == Бембойы стыр литературон бынты ’хсæн зынгæдæр бынат ахсынц «Азолойæгтæ» (уырыссагмæ тæлмацгонд сты куыд «Азоланские беседы»). Ацы уацмыс арæзт у прозæ æмæ æмдзæвгæтæй фыст диалогтæй италиаг æвзагыл. Фыццаг хатт мыхуыргонд æрцыдис 1505-æм азы, фæлæ фæлæ фыссæг сыл куыста дарддæры азты дæр. XVI æнусы чиныг мыхуыры рацыдис 20 хаттæй фылдæр, æмæ Европæйы æппæт культурон адæмы ’хсæн ссис тынг зындгонд. Йæ уацмысæй Бембо ссардта номдзыд Лукреция Борджиайы ном. Гæнæн ис, æмæ ацы сылгоймаг сразæнгард кодта фыссæджы «Азолойæгты» сфæлдисынмæ. Бембо ма зындгонд у куыд италиаг æвзаджы фарстатæ иртасæг. «Прозæйæ фыст тæрхæттæ адæмон æвзаджы тыххæй» (уырыс. «Рассуждения в прозе о народном языке», 1525), зæгъгæ, йæ уыцы трактаты уый рахæцыдис тосканæйаг диалекты сæрыл. Фыссæджы хъуыдымæ гæсгæ уыцы ныхасыздæхт уыдис литературон италиаг æвзаджы бындур, æмæ сидтис ахуыргонд адæймæгтæм, цæмæй пайда кодтаиккой Петраркæ æмæ Боккаччойы æвзагæй.",os,Random,,https://os.wikipedia.org/?curid=18473,337,18473.0,['ru'],False,Random,Aléatoire
,Таганрог,"Таганро́г (уырыс. Таганрог) у Уæрæсейы сахар Ростовы облæсты. Цæрынц дзы 269,0 мин адæймаджы (2006). Хæстон намысы сахар у. Сахар лæууы Азовы денджызы Таганроджы бакæлæны былыл, нымад у сывæллæтты денджызон курортыл. Таганроджы чи райгуырдис, уыцы зындгонд адæмæй уæлдай кадджын у фыссæг Антон Чехов (1860-1904). == Транспорт == 1976-æм азы фæстæ Таганроджы уынгты цæуынц троллейбустæ, уыцы иу аз троллейбусты системæтæ скуыстой ма Уæрæсейы æндæр дыууæ сахары: Волгодонскы æмæ Дзæуджыхъæуы.",os,Random,,https://os.wikipedia.org/?curid=6368,70,6368.0,['ru'],False,Random,Aléatoire
,24 февралы,"24 февралы, иронау æртхъирæны мæйы 24-æм бон - азы 55-æм бон. == Цаутæ == 2022-æм азы Уæрæсейы æфсад бацыдис Украинæмæ. == Ацы бон амардысты == 1810 - Генри Кавендиш (Henry Cavendish), англисаг физик æмæ химик (р. 1731). 1856 - Николай Лобачевский, зынгæдæр уæрæсейаг математик, æнæевклидон геометрийы аразæг (Лобачевскийы геометри) (р. 1792). 1947 - Пьер Жане (Pierre-Marie-Félix Janet) (р. 1859), францаг психолог æмæ невропатолог. 1990 - Малькольм Форбс (Malcolm Stevenson Forbes), америкаг газетты магнат, коллекционер (р. 1919). 1997 - Ион Войку, румынаг скърипкæйæдзæгъдæг-виртуоз. 2001 - Клод Элвуд Шеннон (Claude Elwood Shannon), америкаг математик æмæ инженер, информацийы теорийы бындурæвæрджытæй иу (р. 1916). 2004 - Джон Рэндолф (John Randolph) (р. 1915), америкаг актёр.",os,Random,,https://os.wikipedia.org/?curid=11912,121,11912.0,['ru'],False,Random,Aléatoire
,"Губерман, Игорь Миронович","Игорь Мироны фырт Губерман (1936 азы 7 июлы, Харьков) у уырыссаг поэт, дзуттаг адæмыхаттæй; популярон ссис йæ афористон æмæ сатирикон цæппаррæнхъонты (гариктæ) фæрцы. == Цардафыст == Игорь Губерман райгуырдис 1936-æм азы 7 июлы Харьковы сахары. Скъола каст фæуыны фæстæ бацыдис Мæскуыйы бастдзинады фæндæгты паддзахадон университетмæ (уырыс. Московский государственный университет путей сообщения; МИИТ). 1958-æм азы инженер-электричы дипломимæ фæцис каст ацы ахуырдон. Цалдæр азы фæкуыста йæ дæсныйадмæ гæсгæ, æмæ уыциу рæстæг фыста литературон уацмыстæ. 1950-æм азты кæрон базонгæ ис, фыццаг самиздатон журналтæй иу - «Синтаксис» чи мыхуыр кодта, уыцы А. Гинзбургимæ, стæй къорд æндæр сæрибаруарзæг философтæ, литератортæ æмæ нывгæнджытимæ. Уæды заман Губерман фыста зонадон-популярон чингуытæ, фæлæ куыд дарддæр, афтæ фылдæр куыста диссидентон æмдзæвгæтыл. Йæ «æнæофициалон» сфæлдыстады фыссæг пайда кодта фæсномыгтæй (зæгъæм, И. Миронов, Абрам Хайям). 1979-æм азы Губерманы æрцыдис ахст, стæрхон йын чындис ахæстоны фондз азы фæбадын. Бахаудис лагерьмæ. Уым кодта боныджы фыстытæ. Фæстæдæр, хасты уæвгæйæ, литератор ацы боныгты бындурыл ныффыста чиныг «Тезгъотæ барачы алфамбылай» («Прогулки вокруг барака», 1980; мыхуыргонд æрцыдис 1988-æм азы). 1984-æм азы поэт æрыздæхтис Сыбырæй. Дæргъвæтин рæстæджы дæргъы Губерманæн нæ уыдис фадат сахары пропискæ скæнын æмæ ссарын йæхицæн куысты бынат. 1987-æм азы Игорь Губерман афтыдис фæсарæнмæ, 1988-æм азæй фæстæмæ цæры Иерусалимы. Арæх вæййы Уæрæсейы, фæархайы, чиныгкæсджыты ’хсæн популярон чи у, уыцы поэтикон изæрты.",os,Random,,https://os.wikipedia.org/?curid=17879,207,17879.0,['ru'],False,Random,Aléatoire
,Трог,"Трог кæнæ трогон дæлвæз (нем. Trog «бæлæгъ») - дæлвæз, цъитион кæнæ рагонцъитион бæстæйы, бæлæгъхуыз (U-фæлгонцджын) цæхгæрмæ профилимæ, фæтæн бынимæ æмæ уырдыг мидтаст былтимæ, баст сты цъититы экзарациимæ. Типикон трогон дæлвæзты былтæ уæлейы аивынц къулаив ихæй зылд хайтыл, хонынц сæ троджы уæхсчытæ. Иуæй-иу трогтæн вæййы иу нæ, фæлæ дыууæ кæнæ æртæ уæхсчыты къайы. Ахæм æвæрд трогтæ арæх æмбарын кæнынц афтæ, æмæ ногдæр дæлвæзтæ нынныхстысты зæронддæр дæлвæзты быны. Дæргъмæ профилы трогон дæлвæзтæ арæхдæр æвдисынц къæпхæнджын формæ, уым кæрæдзийы ивынц арвгонд хæйттæ æмæ уæлæмæхæцт къæдзæхджын къæпхæнтæ (ригелтæ). Бассейнтæ арæх дзаг сты цадтæй кæнæ дойнаг бынтæй, ригелтæ та фылдæрхатт гом вæййынц, æмбæрзт фыры ныхтæй æмæ хаххтæгонд сты цъитион лыстæг хæххытæй. Трогон дæлвæзты характерон æууæлтæ сты ауындзгæ дæлвæз-фæрсагдæттæ. Сæ бынтæ æвæрд сты уæлдæр 150-200 м сæйраг трогон дæлвæзы бынæй, æмæ дзы дих кæны донæфтæны къæпхæнæй. Афтæ рауад уый тыххæй æмæ сæйраг дæлвæз цы цъити байдзаг кодта уый бæрæг тынгдæр ныллыг кодта йæ фæндаг йæ лыстæг фæрссагимæ абаргæйæ. Тæккæ егъаудæр трогты дæргъ хæццæ кæны цалдæр дæсой, кæнæ сæдæ километры. Трогтæ уæрæх хæлиугонд сты сурзæххы хæххон-цъитион районты. Цъититæ кæм хæццæ кодтой деджызы æмвæзадмæ, уым трогон дæлвæзты дарддæр аивынц фьордтæ. == Литературæ == Гляциологический словарь / Под ред. В. М. Котлякова. - Л.: Гидрометеоиздат, 1984. - 527 с.",os,Random,,https://os.wikipedia.org/?curid=19239,200,19239.0,['ru'],False,Random,Aléatoire
,"Морозини, Франческо","Франческо Морозини (итал. Francesco Morosini; 1619-æм азы 26 апрелы - 1694-æм азы 6 январы) у Венецийы 108-æм дож. Райгуырдис, Республикæйæн æртæ дожы чи радта, ахæм дзырддзæугæ венециаг бинонты. Сæ мыггаджы цыппæрæм дож ссис Франческо. Уый бахъуыдис дож уæвын, Турчы Стыр хæст (1676-1699) йæ тæмæны куы уыдис, уæд. Æвзонгæй Морозини снывонд кодта йæхи æфсæддон хъуыддæгтæн, архайдта туркæгты ныхмæ хæстон быцæуты Эгейы денджызы. Морозини хæсты рæстæг, 1667-1669-æм азты лæвæрдта разамынд Республикæйы флотæн Эгейы денджызы. Уыцы заман йын уыди Венецийы тыхты капитан-инæлары цин. Сакъадах Криты Кандийыл туркæгтæ куы æрхъула сты, уæд лæг уыдис сахары хъахъхъæнджытæн разамынддæттæг. 1669-æм азы сахар æнæбары туркæгтæн куы радтой, уæд, фæстæмæ Венецимæ раздæхгæйæ Франческо Мрозинийы фæаххосджын кодтой тæппуддзинад æмæ гадзрахатæй, фæлæ рæхджы бонты йæ æххæстæй сраст кодтой. 1685-æм азы Морозини ногæй слæууыди Венецийы республикæйы флоты сæргъы. Дарддæры цалдæр азы дæргъы уый Отто фон Кёнигсмарчы æххуысæй бацахста Морейы (уырыс. Морея) стыр зæххытæ. Афинæтыл æрхъулайы рæстæг (1687) венециæгты артиллери ныддæрæн кодта Парфеноны иу хай. Морозини уыцы рæстæг фæлгæсыд, цы хæзнатæ дзы баззадис, уыдон куыд давтой, уымæ. 1688-æм азы 3 апрелы Франческо Морозинийы фæсаууонмæ равзæрстой дожæй. Венецимæ лæг раздæхтис æрмæст 1690-æм азы зымæджы. Йæ раздæхты агъоммæ ма хъавыдис тыхæй байсын Негропонт, фæлæ йын нæ бантыстис, йæ æфсæддонты ’хсæн емынæйы рын кæй рапарахат, уый охыл. 1693-æм азы йæ хъæппæрисæй райдыдта Негропонт туркæгтæй сæугъд кæныны ног хæстон кампани, фæлæ уый дæр фæцис æнæнтыст. Франческо Морозини амардис æнæзæнæгæй 1694-æм азы.",os,Random,,https://os.wikipedia.org/?curid=15032,228,15032.0,['ru'],False,Random,Aléatoire
,Рæмонаты Александр,"Рамонты Данелы фырт Александр (1943-2005) уыд дыгуронау фыссæг поэт. Рæмонты Алыксандры райгуырæн хъæу у Сырх Дыгур. Уым каст фæци астæуккаг скъола, стæй ахуыр кодта педагогон училищейы аивадон хайады, Цæгат Ирыстоны паддзахадон университеты, Цæгат Кавказы хæххон-металлургон институты арæзтадон факультеты. Куыста Сырх Дыгуры астæуккаг скъолайы ахуыргæнæгæй, Дзæуджыхъæуы 14-æм скъолайы, «Цæгирпромарæзтад»-ы, Авджындзаумæттæгæнæн заводы, газет «Дигорæ»-йы редакцийы æмæ æндæр рæтты. Алыксандры поэтикон уацмыстæ джиппы уагъд цыдысты журналтæ «Мах дуг», «Ирæф», «Ногдзау», газеттæ «Дигорæ», «Рæстдзинад»-ы. Фыста сывæллæттæн дæр.",os,Random,,https://os.wikipedia.org/?curid=8712,73,8712.0,['ru'],False,Random,Aléatoire
,Къибирты Тимур,"Къибирты Тимур (райгуырдис 1955-æм азы 15 февралы Шепетовкæйы) у, ирон уидæгтæ кæмæн ис, ахæм нырыккон уырыссаг поэт; йе ’цæг ном у Дзопойты Юрийы фырт Тимур, фæсномыгæн райста йæ фыдымады мыггаг. == Цардафыст == Къибирты Тимур райгуырдис советон æфсады афицеры бинонты ’хсæн, Украинæйы сахар Шепетовкæйы. Йæ мад куыста ахуыргæнæгæй астæуккаг скъолайы. Тимур каст фæцис Мæскуыйы облæсты паддзахадон университеты (уырыс. Московский государственный областной университет; МОПИ) историон-филологион факультет. Æндæр æмæ æндæр азты Къибирты Тимур уыдис рауагъд «Пушкин»-ы сæйраг редактор, телекомпани НТВ-йы, радиостанцæ «Культурæ»-йы кусæг. 1995-æм азæй Тимур у уырыссаг Пен-клубы уæнг, 1997-æм азы ссис журнал «Литературное обозрение»-йы редакцион советы уæнг. == Тæлмацгæнæджы архайд == Къибирты Тимур дæлрæнхъонты фæрцы уырыссаг æвзагмæ ратæлмац къодта ирон поэт Хъодзаты Æхсары бирæ æмдзæвгæтæ. == Æрвитæнтæ == Хъодзаты Æхсары поэмæ «Дыууадæстæнон» Къибирты Тимуры тæлмацæй. Къибирты Тимуры интервью. «Независимая газета», 1997 (Гусалты Барисы ирон тæлмац)",os,Random,,https://os.wikipedia.org/?curid=27803,138,27803.0,['ru'],False,Random,Aléatoire
,Башибузуктæ,"Башибузуктæ (тур. başıbozuk; başı - сæр, bozuk - хæлд, дзырдæй-дзырдмæ: сæрхæлд) - афтæ хуыдтой, Османты империйы заман чи уыди, уыцы туркаг иррегулярон фистæгæфсады балтæ. Башибузукты æххуырстой Османты паддзахады хæстæргомдæр знæмты ’хсæн, фылдæр Албанийы æмæ Чысыл Азийы. Ацы æфсæддонтæн хицауадæй лæвæрд цыди хæцæнгæрзтæ æмæ хæлц, фæлæ мызд нæ истой. Башибузучы хотых уыди ахæм: æхсаргард, 3 метры дæргъæн арц, стæй иуæй-иутæн ма уыди дамбаца æмæ хъама. Европæйы паддзахæдты ныхмæ хæстыты башибузуктæн сæ бон нæ уыди аккаг ныхкъуырд дæттын. Уыдоны сорганизаци æмæ бакоммæгæс кæнæн ницы амалæй уыди, суанг ма уый нæ бантысти, сæрмагондæй ууыл чи архайдта, уыцы европæйаг инæлартæн (францаг инæлар Юссуф, англисаг Битсон). Башибузуктæй сабырцæрæг адæм цы стыгъдтытæ æмæ тыхмитæ æвзæрстой, уыдонæн кæрон скæнынæн туркаг регулярон æфсæдтæн-иу арæх бахъуыди сæ хæцæнгæрзтæ сын байсын. Æххæстæй сæ æгъатырдзинад æмæ фыдмитæм æмхицдзинад уыдон равдыстой Болгарийы Апрелы растад ныссæсты рæстæг, стæй фæстаг уырыссаг-туркаг хæсты (1877-1878 азты). Афтæмæй се ’нæхатырдзинады охыл башибузуктыл сбадти фидиссаджы гакк.",os,Random,,https://os.wikipedia.org/?curid=14329,148,14329.0,['ru'],False,Random,Aléatoire
,Дамгъæ,"Дамгъæ у алфавитон фыссынады символ, ныхасы мыртæ чи амоны, ахæм. Дамгъæйæ хъауджыдæр иероглиф нысан кæны исты хъуыды. Дамгъæтæ баст сты фонетикæимæ. Æцæг фонематикон алфавиты дамгъæтæй алчи нысан кæны иу фонемæ, фæлæ практикæйы иу фонемæ арæх фыссынц цалдæр дамгъæтæй. Дыууæ дамгъæйы, иу фонемæ чи нысан кæнынц, хуыйнынц диграф. Англисаг æвзаджы диграфтæ сты ch, sh æмæ th, ирон æвзаджы - дз, дж, гъ æмæ æндæртæ (ирон ахуырады традицимæ гæсгæ дамгъæтыл нымад сты, ис сын алфавиты бынат дæр). Иу фонемæ триграфæй дæр фыссæн и - зæгъæм, немыцаг триграф sch нысан кæны фонемæ [ш]. Фыццаг алфавит фæзынди нæ эрæйы агъоммæ 2000 азмæ ’ввахс Мысыры. Уыцы алфавитæй рацыдысты нырыккон алфавиттæн сæ фылдæр хай. Æппæнæрæгмæ нæ эрæйы агъоммæ VIII æнусы грекъ байстой финикиаг алфавит æмæ йæ бындурыл сарæзтой сæхи алфавит - æд хъæлæсон дамгъæтæ. Уыцы алфавитæй рацыди латинаг æмæ фæстæдæр кириллон алфавиттæ. Кæс: алфавит грекъаг алфавит гуырдзиаг алфавит кириллон алфавит ирон алфавит латинаг алфавит сомихаг алфавит",os,Random,,https://os.wikipedia.org/?curid=3678,150,3678.0,['ru'],False,Random,Aléatoire
,Тыгъуыжыхъо Хъызбæч,"Тыгъуыжыхъо Хъызбæч (адыгъ. Тыгъужъыкъо Къызбэч; уырыс. Тугужоко Кызбэч, Хаджи Хуз-бек, Казбич, Кизбеч; 1777-æм аз, Черкес - 1840-æм аз) уыд адыгъейы легендарон разамонæг Черкесы хæдбардзинады сæраппонд хæсты рæстæджы. Йæ мыггаг у зынгæ шапсуггаг Шеретлыхъойы æлдæрттæй. Адыгъейаг фолклоры ис таурæгътæ, кæцыты Хъызбæч æвдыст у куыд хуыздæр тохгæнæджы дæнцæг. Зæронд уæвгæйæ æмæ бирæ цæфты фæстæ уый разамыдта черкесаг бæрджытæй Кавказы хæсты рæстæджы. Уымæн амардтой йæ фырттæй иууылдæр. Скодта хадз Меккæмæ. Амардис бирæ цæфты фыдæй. == Цымыдисаг факттæ == Иртасджытæн ис ахæм хъуыдыйад æмæ Лермонтовы Казбич равзæрдис Хъызбæчы хынцмæ. == Литературæ == Черкесская энциклопедия. Мæскуы, 2006-æм аз (уырыс.)",os,Random,,https://os.wikipedia.org/?curid=16795,94,16795.0,['ru'],False,Random,Aléatoire
,Æлбортæ,"Æлборатæ кæнæ Æлбортæ (уырыс. Алборовы, гуырдз. ალბორაშვილი, ალბორიშვილი, არბოლიშვილი) сты ирон мыггаг. == Номдзыд адæм == Æлборты Барысби (1886-1968) - ахуыргонд-филолог æмæ педагог. Æлборты Феликс (1935-2005) - зындгонд композитор. Æлборты Хадзы-Умар (1939) - поэт æмæ литературæйы иртасæг. == Литературæ == Гаглойты Зинæ. Ирон мыггæгтæ: Дзæуджыхъæу: Ир, 2005, 359 ф. Республикæ Хуссар Ирыстоны Закъон ирон мыггагон нæмтты тыххæй. Ирон мыггæгты иууон номхыгъд == Æддаг æрмæг == Æлбортæ - Æлборатæ - Алборовы - Алборашвили - Арболишвили (31.07.2008) Индира Тедеева. Алборовы. (29.05.2014)",os,Random,,https://os.wikipedia.org/?curid=18419,82,18419.0,['ru'],False,Random,Aléatoire
,Мухадзырты донбыластæрд,"Мухадзырты донбыластæрд (уырыс. Набережная мухаджиров) у Сухумы сахары уынг, раздæры Михайловская, цæуы Сау денджызы былгæрон. Уый у Сухумы зæронддæр уынг. Уарзынц æй туристтæ. Донбыластæрдæн йæ даргъ у 850 метры. Мухадзырты донбыластæрдыл ис æрмæстдæр фистæгæй цæуæн. Йæ денджыгæрон фарс бирæ рæтты ис пляжтæ дæр. Донбыластæрдæн йæ райдиан у Академик Сахаровы уынджы тигъыл, йæ кæрон та - Званы уынджы тигъыл. Дарддæр цы уынг цæуы, уый хуыйны Читанавайы уынг. 1921-æм азæй донбыластæрд хаста Ленины ном, 1937-æм азæй та - Шота Руставелийы ном. 1994-æм азы схуыдтой йæ мухадзырты донбыластæрд - XIX æнусы депортацигонд абхазæгты мысынæн. Абхазы дыккаг президент Сергей Багапшы номыл фæзы ис ног фонтан. Донбыластæрдыл ис бирæ кафетæ æмæ ресторантæ - уыдоны ’хсæн «Нартаа» æмæ «Брехакловка». Изæрыгон кусынц цырæгтæ, ис бандæттæ. == Литературæ == Агумаа А. С. Старый Сухум: архитектура Сухума на рубеже XIX-XX века. Абгосиздат. Сухум, 2016 г. 304 с. илл. 400.",os,Random,,https://os.wikipedia.org/?curid=58821,143,58821.0,['ru'],False,Random,Aléatoire
,Дзаттиаты Алыксандр,"Дзаттиаты Михелы фырт Алыксандр (райгуырдис 1891-æм азы 2 августы Сыбайы - амардис 1942-æм азы 31 декабры Свердловсчы облæсты) уыдис Ирыстоны революцион архайæг, советон паддзахадон æмæ партион архайæг, Хуссар Ирыстоны автономон бæстæйы коммунистон партийы комитеты хъомысджын секретар. == Цардафыст == Алыксандр райгуырдис Сыбайы хъæуы, Хуссар Ирыстоны. 1900-æм азы ахуырмæ бацыд Тифлисы æцæг ахуырдонмæ, стæй та Бетъырбухы психоневрологион институтмæ, æмæ уым марксистон хъуыдытимæ базонгæ и æмæ сси марксист. 1918-æм азы февралæй сси большевикон партийы уæнг. Уыдис 1918-æм азы 18 мартъийы Цхинвалы тыхæйбайсты организатор æмæ активон хайадисæг. 1920-æм азы уыдис Хуссар Ирыстоны большевикон растады раздзогтæй сæ иу. Гуырдзиаг меньшевиктæ растад куы ныппырх кодтой, уæд сси Цæгат Ирыстоны лигъдæтты æрбынат кæныны къамисы уæнг. Фæстæдæр æндæр хуссарирыстойнаг большевиктимæ хайад иста Бургъустаны станицæйы тохы, урсгвардионты ныхмæ. 1921-æм азы сси Хуссар Ирыстоны революцион комитеты уæлдарон комитеты сæрдæр. 1922-1924 азты уыдис Хуссар Ирыстоны автономон бæстæйы æххæстгæнæн комитеты сæрдæр. Активон хайад иста, Цхинвал Хуссар Ирыстоны сæйраг сахарæй кæй саразтой, ууыл. 1924-1925 азты уыдис Хуссар Ирыстоны коммунистон партийы бæстæйон комитеты бæрнон секретарь. Æвзарстауыд Гуырдзыстоны КП ЦК-йы уæнг, Фæскæвказы коммунистон партийы бæстæйы комитеты уæнг, ССРЦ-йы централон æххæстгæнæн комитеты уæнг. Ахстауыд 1939-æм азы кæроны. 1940-æм азы январы Цæгат Ирыстоны АССР-ы НКВД-йы ныхасмæ гæсгæ йын раттой ахастоны 5 азы. Амард Свердовскы облæсты колонийы. 1955-æм азы 12 ноябры реабилитацигонд сси Цæгат Ирыстоны АССР-ы Уæлдар тæрхоны Президиумы бардзырдмæ гæсгæ. == Ратадзæнтæ == Ossetians.com // Джатиев Александр",os,Random,,https://os.wikipedia.org/?curid=59400,221,59400.0,['ru'],False,Random,Aléatoire
,Дзагуртæ,"Дзагуртæ (уырыс. Дзагуровы) сты дыгурон мыггаг. == Равзæрд == Дзагуырты мыггагæн сæ хистæртæ абон куыд дзурынц, уымæ гæсгæ, раджы кæддæр Мæстинокы хъæуы цард дыууæ æфсымæры, сæ иу хуынд Асланбег, иннæйы ном нæ хъуыды кæнынц. Æфсымæртæй, дам, сæ иу уыд дæсны æфсæйнаджы куыст кæнынмæ, уыди зæрингуырд. Хъæуы цæрджытæ сæ куы æлхæнгæ кодтой дзыбыры æфсæнтæ, фæрæттæ æмæ æндæр дзауматæ, куы та - кургæ. Сыхæгтæ дæр æмæ хъæуы цæрджытæ дæр куырдоны хæдзармæ лæджы номæй нал дзырдтой, фæлæ сæм дзырдтой дзагуыры номæй (ома, дзагуыр нын ратт, дзагуыр нын рауæй кæн). Цыбыр дзырдæй, æфсымæртæ сæ мыггаг, адæм сæм куыд дзырдтой Дзагуыртæ, зæгъгæ, афтæ ныффыстой.",os,Random,,https://os.wikipedia.org/?curid=49165,102,49165.0,['ru'],False,Random,Aléatoire
,Блиты Марк,"Блиты Максимы фырт Марк (райгуырдис 1929-æм азы Быдыры Дæргъæвсы, амардис 2011-æм азы 21 ноябры) у Кавказы истори иртасæг. 1947-æм азы каст фæци хъæууон скъола, 1951-æм азы та - Цæгат Ирыстоны паддзахадон педагогон институты историон факультет. 1956-æм азы Мæскуыйы паддзахадон университеты каст фæци ССР Цæдисы историйы капитализмы дуджы кафедрæйы аспирантурæ. Историон зонæдты кандидат сси, афтæмæй Мæскуыйæ сыздæхт йæ фыдыуæзæгмæ æмæ 1958-1963 азты разамынд лæвæрдта Цæгат Ирыстоны зонадон-иртасæг институты историйы хайадæн. 1964-æм азы кусын райдыдта педагогон институты - ныры ЦИПУ-йы. 1967-æм азы Мæскуыйы университеты бахъахъхъæдта докторы диссертаци «Уырыссаг-ирон ахастытæ (XVIII æнусы 40-æм азтæ - XIX æнусы 30-æм азтæ)». 1969-1974 азты профессор Блиты Марк уыди ЦИПУ-йы историон факультеты декан, 1980-æм азæй нырмæ та иудадзыг лæууы ССР Цæдисы историйы революцийы агъоммæйы заманы кафедрæйы сæргъы (1992-æм азæй фæстæмæ хуыйны Уæрæсейы историйы æмæ Кавказ иртасыны кафедрæ). Блиты Марк ЦИПУ-йы мидæг Цæгат Ирыстон - Аланийы историйы æмæ археологийы институтæн у йæ бындурæвæрæг æмæ йæ директор. Бзарты Русланимæ у астæуккаг скъолатæн ахуыры чиныг «Ирыстоны истори»-йы автор. == Æддаг æрмæг == Бзарты Руслан. Ахуыргонд æмæ æхсæны кусæг (журнал «Мах дугæй»)",os,Random,,https://os.wikipedia.org/?curid=32231,174,32231.0,['ru'],False,Random,Aléatoire
,"Сандино, Аугусто Сесар","Аугусто Сесар Сандино Кальдерон (исп. Augusto César Sandino; 1895-æм азы 18 майы - 1934-æм азы 21 февралы) уыд никарагуæйаг политикон архайæг, национ-сæрибаргæнæг хæсты раздзог. Йæ фыд уыд бонджын зæхкусæг Грегорио Сандино, йæ мад та - мæгуыр кусæг сылгоймаг. 1921 азы Аугусто Сандино Консервативон партийы зындгонд архайæджы фырт, чысыл ма бахъуыд, амардта, уый йæ мады ралгъыста, æмæ уый тыххæй. Уый фæдыл Сандинойы бахъуыд бæстæйæ ацæуын. Уый царди Гондурас, Гватемалæ æмæ Мексикæйы. Йæ фыды фæндæй 1926 азы раздæхт Никарагуæмæ (уæдмæ йæ фыдракæнды ивгъуыдад фæци). Никарагуæйы уый бацыд оппозицимæ. Æндæр растджытимæ йæ къухы бафтыд АИШ-ы æфсад бæстæйæ ацæуын кæнын. Фæлæ фæстæдæр гадзрахатæй йæ бацæхста Анастасио Сомосæ Гарсиæ æмæ йæ амардта. Сандинойы ном хæста Национ сæрибаргæнæг сандинистты фронт, 45 азы фæстæ уыцы змæлд Сомосæты диктатурæ аппæрста. == Литературæ == Гарсия-Каселес К. Аугусто Сесар Сандино. // Деятели национально-освободительного движения: политические портреты. Вып. 1. М.: Издательство Университета дружбы народов, 1989. == Æддаг æрмæг == А. С. Сандино. Инструкции по организации армии Национального освобождения Никарагуа (англ.) Александр Тарасов. «Между вулканами и партизанами: никарагуанский пейзаж» Архивгонд æрцыдис 5 ноябры 2011 азы. (уырыс.)",os,Random,,https://os.wikipedia.org/?curid=10487,177,10487.0,['ru'],False,Random,Aléatoire
,Хъæрæсе-Черкес,"Хъæрæсе-Черкес (Хъæрæсе + Черкес), официалон ном у Хъæрæсе-Черкесы Республикæ, цыбырæй ХъЧР (абаз. Къарча-Черкес Республика; хъæр.-балхъ. Къарачай-Черкес Республика; кæсгон-черкес. Къэрэшей-Шэрджэс Республикэ; ногъ. Карашай-Шеркеш Республикасы; уырыс. Карачаево-Черкесская Республика) у Уæрæсейы республикæ Цæгат Кавказы, лæууы Краснодары край, Кæсæг-Балхъар æмæ Стъараполы крайы ’хсæн, хуссары та - Абхаз æмæ Гуырдзыстонимæ арæн. == Географи == Республикæйы фæзуат у 14 100 км². Йæ сæйраг сахар у Черкесск. Клухоры æфцæгæй (2781 м) Хъæрæсе-Черкес баст у Абхазимæ. Уыцы ’фцæгыл цæуы, йæ дæргъ 337 километры кæмæн у, Сухумы хæстон фæндаг (уырыс. Военно-Сухумская дорога). == Цæрджытæ == Республикæйы цæрынц 478 517 адæймаджы, уыдонæй 270 402 (56,6%) - хъæуты. ХъЧР иу кæны хъæрæсе (цæрджыты нымæцæй 41,0%), хъазахъхъ (уырысимæ 31,6%), черкес (11,9%), абаз (7,8%) æмæ ногъай (3,3%) кæм цæрынц, уыцы территоритæ. Хъæрæсе-Черкесы ис ирон хъæу дæр - Лабæ. == Политикæ == Хъæрæсе-Черкесы Республикæйы президент у Рашид Темрезов (хъæрæсейаг), хицауады сæрдар у Индрис Кябишев (черкесаг). == Æддаг æрмæг == Хъæрæсе-Черкесы Президенты администрацийы официалон сайт Архивгонд æрцыдис 19 январы 2013 азы.",os,Random,,https://os.wikipedia.org/?curid=6139,159,6139.0,['ru'],False,Random,Aléatoire
,Малакантæ,"Малакантæ (уырыс. молокане) сты, растуырнæг еклезийæ чи рахицæн ис, ахæм чырыстон уырнджыты къорд æмæ уырыссаг адæмы этнографион дæлкъорд. Малаканты змæлд сæвзæрди XVIII æнусы Тамбовы алфамбылай хъæуты: уымы зæхкусджытæ базыдтой фыссын-кæсын æмæ, Библийы цы бакастысты, уый сæ дисы бафтыдта - сæ заманы растуырнæг аргъуаны фæткæй афтæ дард сæм фæкастис - æмæ, Библи куыд æмбæрстой, уымæ гæсгæ сæхи дин аразын байдыдтой. Малакайнаг дины зынгæдæр парахатгæнæг уыд Семён Уклеин. Уæрæсейы империйы малакантæ нымад уыдысты тæссаг сектæйыл, æмæ уый тыххæй сæ депортаци кодтой бæстæйы ног арæнтæм хæстæг - Сыбыр, Хуссар Украинæ æмæ Фæскавказмæ. XX æнусы райдиан малаканты нымæц уыд 1,2 милуан адæймаджы, уыдонæй фылдæр хай цардысты Фæскавказы (суанг Арараты хуссарырдæм Хъарсы облæсты дæр). == Малаканты кæнонтæ == Малакантæ хуыйы фыд нæ хæрынц, карз нозт нæ нуазынц, иконæтæн табу нæ кæнынц, сыгъдæджытæ сæ дин нæ нымайы. Кувынц æрмæст Хуыцаумæ. Малакантæ еклези не сты, фæлæ динон змæлд, - нæй сæм аргъуаны иерархи, сауджынтæ, æппæт кувæн хæдзæрттæн нæй иухуызон фæтк. == Малаканты ахæлиу == Малаканты стыр хъæу уыди Дзæуджыхъæуы сконды, Терчы галиу фарсыл. Ныр дæр адæм уыцы бынат хонынц Малаканкæ (Малаканты сых). Малканкæйы ма ис малаканты кувæн хæдзар, æрæмбырд дзы-иу вæййынц малакайнаг уырнджытæ. XX æнусы райдиан, Фыццаг дунеон хæсты агъоммæ, мингай малакантæ цæрынмæ ацыдысты Мексикæ æмæ АИШ-ы ныгуылæн былгæронмæ. Ныр дæр Сан-Франциско æмæ Лос-Анджелесы цæрынц малакантæ, ис сæм сæхи кувæн хæдзæрттæ. Уæрæсейы империйы Хъарсы облæсты цы малакантæ цардысты, уыдон 1921-1923 азты бахъуыд уыцы ранæй ралидзын, сæ зæхх фæстæмæ Турчы дæлбар кæй бахауд, æмæ уый тыххæй. Советон хицауад, Туркæй ралидзын кæмæн фæндыди, уыцы адæмæн æнæсаст зæххыл æрцæрыны бар радта, æмæ уыдонæй бирæ æрбацыдысты, Ростовы облæсты скæсæны цы Салы быдыр и, уыцы ранмæ (ныры Целинайы район). Салы быдыры цард æнцон нæ уыди, æмæ, кæмæн ахæм фадат разынд, уыдон æрбалыгъдысты сахартæм, уыимæ Дзæуджыхъæуы Малаканты хъæумæ дæр. Уæддæр Целинайы районы ныр дæр малакантæ цæрынц, ис сæм регистрацигонд дины организацитæ дæр. Гуырдзыстоны малакантæй сæ фылдæр цардысты Къахеты, фæлæ 2009-æм азы райдианы уымы карз уавæрмæ гæсгæ фæнды сæ фæстæмæ Уæрæсемæ ралидзын. Уæрæсейаг хицауад уыдонæн сæ ныфс бавæрдта Краснодары крайы зæххытæй. Нырыккон Сомихы цæры 5-10 мины бæрц малакантæ, уыдонæй Ереваны - 2000, Фиолетовойы - 1500, Лермонтовойы - 800, Таширы районы - 400 адæймаджы. == Æддаг æрмæг == Малакайнаг дины тыххæй (уырыс.) Молокане (уырыс.) Molokane.org: америкаг малаканты сайт (англ.)",os,Random,,https://os.wikipedia.org/?curid=11654,367,11654.0,['ru'],False,Random,Aléatoire
,Рагсомихаг æвзаг,"Грабар (сом. Գրաբար; дзырдæй-дзырдмæ тæлмац: фæсгæ, фыссыны), кæнæ классикон сомихаг æвзаг - сомихаг æвзаджы тæккæ рагондæр фысгæ формæ. Грабары фыццаг æвдисæйнæгтæ ахæссæн ис нæ эрæйы V æнусмæ, сомихаг рухстауæг Месроп Маштоц сомихаг алфивит куы скодта, уæдмæ. Литературон æвзаджы нысаниуæг йын уыдис суанг XIX æнусы райдианмæ, цалынмæ Хачатур Абовян йæ уацмыстæ нæ райдыдта фыссын уæдыккон адæмон æвзагыл. Бирæ антикон æмæ астæузаманон авторты уацмыстæ махмæ æрхæццæ сты æрмæст грабармæ тæлмацгондæй.",os,Random,,https://os.wikipedia.org/?curid=13260,68,13260.0,['ru'],False,Random,Aléatoire
,"Картье, Жак","Жак Картье́ (фр. Jacques Cartier; райгуырдис 1491-æм азы Сен-Малойы - амардис 1557-æм азы 1 сентябры Сен-Малойы) - францаг (бретойнаг) денджыздзау, фыццаг ахæм, Цæгат Америкæйы Францы колонийæн бындур чи æрæвæрдта. Сæххæст кодта æртæ экспедици йæ донбылтæм æмæ сси фыццаг ахæм европæйаг, картæмæ Сыгъдæг Лаврентийы бакæлæн æмæ Сыгъдæг Лаврентийы цæугæдоны былтæ æд зæххытæ чи бахаста. Радта сын ахæм ном - «Канадты бæстæ». Кэбот æмæ Шампленимæ нымад у Канадæйы фыццагдæр байгомгæнæгыл. Йæ райгуырды бæлвырд датæ бæрæг нæу, фæлæ райгуырдис 1492-æм азы июны фæстæ Бретаны цæгат-скæсæны. 1532-æм азы Бретань бацыдис Францы скондмæ, къаролты æмкъайады фæрцы. Картьейы фыццаг экспедици уыдис 1534-æм азы. Уый базонгæ и алыхуызон индейаг знæмтимæ, сæ иуы минæвæртты æрбаласта йемæ Францмæ. Дыккаг экспедици ахаста 14 мæйы - уыдис 1535-36-æм азты, уый дæргъы бæлцæттæ ссардтой егъау Сыгъдæг Лаврентийы цæугæдон, иртæстой бынæттон зайæгойтæ. Къарол уымæй бузныг уыд æмæ Картьейæн балæвар кодта экспедицийы наутæй иу, «Гранд Эрмин», зæгъгæ. 1450-æм азы Картье ногæй афтыдис Америкæмæ, ацы хатт къаролы фындыдис цæмæй экспедици бындур æрæвæра колонийæн. Ацы хатт францæгтæ индейæгтимæ фæхыл сты, иуæй-иутæ дзы фæмардысты. Уый фæстæ Картьейы ног экспедицитæм нал æрвыстой. Йæ царды кæрон арвыста йæ райгуырæн сахары, уыдис португайлаг æвзагæй тæлмацгæнæг. Амардис эпидемийы рæстæг, цот нæ ныууагъта. Картьейы ном хæссы Монреалы фæзтæй иу.",os,Random,,https://os.wikipedia.org/?curid=37561,200,37561.0,['ru'],False,Random,Aléatoire
,Къозонты Мураз,"Къозонты Сандройы фырт Мураз (райгуырдис 1936-æм азы Ручъы) у Анголæйы (Африкæ) Бенгелы университеты профессор, зындгонд полиглот. 2006-æм азы уый уыдис Хуссар Ирыстоны, фембæлдис паддзахадон университеты студенттимæ æмæ сын радзырдта йæ цардвæндаджы тыххæй, Африкæйы йæ куысты хабæрттæ. 2008-æм азы дæр æрбацыдис йæ райгуырæн бæстæ бабæрæг кæнынмæ. Къозоны-фырт райгуырдис Дзауы районы Ручъы хъæуы. 1954-æм азы астæуккаг скъола каст куы фæцис, уæд фæлварæнтæ радта Сталиниры паддзахадон пединституты историон-филологион факультетмæ æмæ йæ каст фæцис иттæг хорз бæрæггæнæнтимæ. Цалдæр азы ахуыргæнæгæй бакуыста йæ райгуырæн хъæуы астæуккаг скъолайы, кодта фæскомцæдисон куыст. Уый фæстæ ацыдис Къахетмæ æмæ уым сахуыр кодта гуырдзиаг æвзаг хæрз цыбыр æмгъуыдмæ, стæй та ацыдис Бакомæ æмæ уым та сахуыр кодта азербайджанаг æвзаг. Фæстæдæр ахуыр кæнынмæ бацыдис аспирантурæмæ Цæгат Ирыстоны, бахъахъхъæдта кандидатон диссертаци. Уый фæстæ редактор уыд ССР Цæдисы Зонæдты академийы журнал «Латинаг Америкæ»-йæн. Уый бирæ азты дæргъы уацхæссæгæй фæкуыста Мыхуыры агентад «Новости»-йы (АПН). Ацы бынаты кусгæйæ уый арæх балцыты уыд дунейы алы бæстæты æмæ дзы мыхуырæн канд æрмæг не ’мбырд кодта, фæлæ ма прессæйæн дæр кодта анализ. Иу рæстæджы ма куыста тæлмацгæнæгæй Иугонд Нациты Организацийы (ООН). Тæлмац кодта испайнаг æвзагæй. Къозоны-фырт у полиглот, зоны цалдæр фæсарæйнаг æвзаджы. Анголæйы, Бенгелы университеты та бирæ азты дæргъы лекцитæ кæсы португайлаг æвзагыл. Ам ссис профессор дæр. Африкæйы уæвгæйæ Къозонты Мураз йæ сæйраг куысты æмрæнхъ дзæвгар азты дæргъы ахуыр кодта Индийæ Африкæмæ Аланты истори æмæ дзы ссардта археологион æрмæджытæ, кæцытæ æвдисæн сты, алантæ ацы бынаты кæй уыдысты, уымæн. Уыцы темæйы фæдыл Мураз ныффыста 12 иртасæн куысты æмæ дзы сæ иу мыхуыр уыд газет «Южная Осетия»-йы 2004-æм азы. Муразæн Хуссар Ирыстоны паддзахадон университеты студенттимæ цы фембæлд уыд, уым уый æрдзырдта ацы уæлдæр ахуыргæнæндонмæ йæ уарзондзинады тыххæй, уымæн æмæ йæхæдæг дæр ахуыр кодта ам. Радзырдта ма ирон адæмы ивгъуыд æмæ абоны историйыл. Лæмбынæг ныхас кодта, æвзæгты куыд ахуыр кæны, уыцы методикæйыл, ома, куы дæ фæнда æвзæгтæ ахуыр кæнын, уæд æй цыбыр рæстæгмæ дæр сахуыр кæндзынæ æмæ студенттæн ацы хъуыддаджы бацамыдта йæ фæлтæрддзинад. Афтæ ма радзырдта Африкæйы аланты фыдæлты фæдтæ куыд агуырдта, уыцы куыстыты тыххæй. Уый ма фæнд кæны Тибетмæ ацæуын, уымæн æмæ лæмбынæг ахуыр кæны теологи. == Æддаг æрмæг == Къозонты Муразы интервью. Журнал «Дарьял», 2001 (уырыс.)",os,Random,,https://os.wikipedia.org/?curid=5492,347,5492.0,['ru'],False,Random,Aléatoire
,Махачкала,"Махачкала́ (сол. МахIачхъала, лекъ. Магьачкъала, таб. Мягьячгъала, дарг. ГIянжи-Къала, МяхIячкъала, хъуым. Магьачкъала, лак. МахІачкъала, Анжи, азерб. Mahaçqala) у Уæрæсейы сахар, Дагъистаны сæйраг сахар, лæууы Къаспы денджызы былгæрон. Махачкала у Дзæуджыхъæуы æфсымæрон сахар. == Истори == Махачкалайы бындур æвæрд æрцыд 1844-æм азы, уæд уыдис Уæрæсейы æфсæддон фидар, хуындис Петровское (хохæгтæ йæ хуыдтой Анджи-Кала). 1857 азы фидар райста сахары статус, æмæ йын радтой ног ном - Порт-Петровск. Сахары ном уыдис баст ахæм таурæгъимæ: 1722 азы Пётр I йе ’фсадимæ Персимæ куы цыдис, уæд ацы бынаты йæ фæллад уагътой. 1894-1896 азты арæзт æрцыд æфсæнвæндаг Дзæуджыхъæуæй Бакумæ, уымæй Махачкала дæр рæзын байдыдта, фæфылдæр йæ порты куыст. Нырыккон ном та сахарæн радтой дагъистайнаг хъæбатыр Махачы номыл. == Националон сконд == солы (26,6 %), хъуымыхъхъ (13,9 %), даргинæгтæ (13,7 %), лакæгтæ (14,6 %), лекъ (13,6 %), уырыс (9,1 %), табасарайнæгтæ (2,2 %), азербайджайнæгтæ (1,4 %), рутулæгтæ (1,2 %)",os,Random,,https://os.wikipedia.org/?curid=2235,145,2235.0,['ru'],False,Random,Aléatoire
,Сæрд,"Сæрд у азы афонтæй хъармдæр иу. Цæуы уалдзæджы фæстæ æмæ фæззæджы рæзмæ. Сæрды хурхæтæны дæргъы бонтæ сты дæргъдæр æмæ æхсæвтæ цыбырдæр. Æххæстдзыд у æртæ мæйæ: Цæгаты æрдæгтымбылæджы - июнь, июль æмæ августæй, Хуссары та - декабрь, январь æмæ февралæй. == Астрономон сæрд == Зæххы уæлцъары сезонон ивддзинæдты аххосджын сты планетæйы Хуры алывæрсты æрзылды афæдзон æмгъуыд æмæ йæ зилгæ-зилыны сæмæны акъул орбиталон фæзоймæ абаргæйæ. Астрономийы позицийæ сæрд у - период сæрдыгон хурхæтæн æмæ фæззыгон бонæмиасады ’хсæн. Цæгат æрдæгкъорийы цæуы 20 (21) июнæй - 22 (23) сентябырмæ, Хуссар æрдæгкъорийы та 21 (22) декабрæй - 20 (21) мартъимæ. Цæгаты æрдæгтымбылæджы сæрд вæййы 93,6 бонмæ ’ввахс, Хуссары æрдæгтымбылæджы - 89,0 боны. == Бæстыхъæды сæрд == Æндæр ’мæ ’ндæр географон ронæгты, Хур æмхуызон кæй нæ рухс кæны Зæххы цъар, уымæн сæрды сезон хицæн кæны зымæджы онæй алыхуызон къæпхæнты. Уæрхады фæфылдæримæ стырдæр кæны уæлдай рухсбонты дæргъæн сæрд æмæ зымæджы, максимумтæм сæххæсгæ вæййы йæ полюстыл, Хур-иу æрдæг аз кæм нæ аныгуылы.",os,Random,,https://os.wikipedia.org/?curid=37887,154,37887.0,['ru'],False,Random,Aléatoire
,Биазырты Кромвел,"Биазырты Кудзийы фырт Кромвел (райгуырдис 1940-æм азы Чысангомы) у ирон поэт, историк, Цæгат Ирыстоны ахуыргæнджыты дæсныйад хуыздæргæнæн институты хистæр ахуыргæнæг. == Цардафыст == Биазырты Кромвел райгуырдис Хуссар Ирыстоны Чысангомы, ахуыргæнæджы хæдзары. Каст фæци Цхинвалы 2-æм астæуккаг скъола æмæ Цæгат Ирыстоны паддзахадон университеты историон факультет. Куыста уацхæссæгæй газетты редакциты, Тугъанты Махарбеджы номыл аивадон музейы, Хуссар Ирыстоны культурæйы министрæй. Ныртæккæ у Цæгат Ирыстоны ахуыргæнджыты дæсныйад хуыздæргæнæн институты хистæр ахуыргæнæг. Йе ’мдзæвтæтæ мыхуыргонд цæуынц журналтæ «Фидиуæг» æмæ «Мах дуджы». Рауагъта дыууæ поэтикон чиныджы: «Реквием» (чиныгуадзæн «Хусар Алани», 2008), «Ирон сылгоймагмæ...» (чиныгуадзæн «Ир», 2010).",os,Random,,https://os.wikipedia.org/?curid=65179,93,65179.0,['ru'],False,Random,Aléatoire
,"Нахушев, Черим Хачимы фырт","Нахушев Хачимы фырт Черим (кæсгон-черкес. ‎Нэхущ Чэрим; райгуырдис Заюковойы) у уæрæсейаг зарæггæнæг; зары адæмон æмæ эстрадон зарджытæ кæсгон-черкесаг, уырыссаг, ирон æмæ абазаг æвзæгтыл. === Сфæлдыстадон фæндаджы райдайæн === Пахсæны астæуккаг скъола фæуыны фæстæ бацыдис Цæгат Кавказы аивæдты паддзахадон институтмæ. Зарын райдыдта институтмæ бацæуыны агъоммæ. Черимæн йæхи загъдау, курдиат йæм ссардта йæ мад Раисæ (фæзиан 2005-æм азы). Нахушевы зарджытимæ аудиокассетæтæ фыццаг фæзындысты 90-æм азты райдайæны. Уый зарыдис зындгонд кæсгон зарджытæ; уыдон заргæйæ Черим пайда кодта нырыккон аранжировкæтæ æмæ импровизацийæ. Уалынджы йæ ном сси зынгонд Хъæрæсе-Черкес, Адыгей æмæ Кæсæг-Балхъары цæрджыты ’хсæн, æмæ ныридæгæн зындгонд у æнæхъæн Цæгат Кавказы æмæ уый æдде (черкесаг диаспорæйы Турк æмæ Æввахс Скæсæны). === Жанртæ === Йæ сценæмæ фæндаг Черим райдыдта куыд кæсгон адæмон зарджытæ чи зарыдис, ахæм артист (тохы, хъайтарты зарджытæ, лирикон æмæ æнд.). Цагъдысты йын кæсгон адæмон инструменттæй - щичепшин, бжамий, кæсгон фæндыр æмæ æнд. Бæрæг бынат йе сфæлдыстады ахсы тохы зарæг. Афтæмæй, йæ рагон репертуары жанр схонæн ис этникон (адæмон) зарæг. Йæ фæстаг репертуар у алыхуызон: эстрадон зарæг, зарæг уырыссаг æвзагыл, стæй, йæ миниуæг кæсгон адæмон æмæ нырыккон поп-музыкæйы инструментты æмдзыгъуыр кæмæн у, ахæм этно-поп. Нахушевы иу зарæджы (кæсгон-черкес. «Мамэ») хъуысы сомихаг дудук - цæгъды та йын зындгонд музыкант Дживан Гаспарян. === Æмгуыст === Нахушевæн музыкæ фыссынц композитортæ Анзор Хаупа æмæ Мурадин Думанов. Цæгъдынц Тимур Лосанов (фæндыр), Зубер Евагов (щичепшин), Анзор Увыж (бжамий). Аранжировкæтæ фыссы Анзор Хаупа, йæ продюссер та у Амур Успаев. == Хорзæхтæ == Черим Нахушев у Кæсæг-Балхъары адæмон артист (2008) Хъæрæсе-Черкесы адæмон артист (2007). Адыгъейы адæмон артист (2007). Мæхъхъæлы адæмон артист (2007). Уый йеддæмæ, Нахушев у преми «Афæдзы персонæйы» Кæсæг-Балхъары лауреат. Газет «Народы Кавказа»-йы номинаци «Афæдзы зарæггæнæджы» лауреат (2007). == Альбомтæ == Ныридæгæн Нахушев рауагъта æртæ альбомы. Уыдонæй дыууæйæн презентаци уыдис 2006-æм азы. 2009-æм азы уыдис альбом «Five»-ы презентаци. Альбомы фондз зарæджы ныффыста Мурадин Думанов, иуæй-иутæ ныффыста Нахушев йæхæдæг. Уыдонæй иу («Хуссар æхсæвы рæстæг» (уырыс. «Южной ночью») азарыдис уырыссагау (ныхæстæ ныффыста Константин Арсеньев). Альбомы дыууæ зарæгæн режиссёр Бæдоаты Алан систа клиптæ. == Бинонтæ == Йæ бинойнаг у Лианæ Нахушева (ус ракуырдта 2004-æм азы) æмæ сын ис чызг æмæ лæппу.",os,Random,,https://os.wikipedia.org/?curid=15833,343,15833.0,['ru'],False,Random,Aléatoire
,1994-æм аз,"== Цаутæ == Чиныгуадзæн «Ир»-ы рацыд Касаты Батрадзы æмдзæвгæты æмбырдгонд «Зилдухæнтæ». 1 январы - ног типы автомобилон номыртæ фæзындысты Уæрæсейы. 11 январы - Скуыста Уæрæсейы ног дыууæуатон парламент - Федералон æмбырд. 3 февралы - Уæрæсе æмæ Гуырдзыстоны минæвæрттæ «Уæрæсе æмæ Гуырдзыстоны ’хсæн хæларсыхагдзинад æмæ æмгуыстады тыххæй» бадзырдыл сæ къух сæвæрдтой. 5 майы - Сомих, Уæлхохы Карабах æмæ Азербайджаны минæвæрттæ сæ къухтæ æрфыстой Бишкечы фидыды протоколы бын. 11 декабры - æфсад бацыдысты Цæцæнмæ, райдыдта дзы хæст. == Райгуырдысты == 12 майы - Азер Алиев, уæрæсейаг футболист. == Амардысты == 9 мартъийы - Чарльз Буковски, америкаг поэт æмæ фыссæг. 3 апреля - Жером Лежен, Францусаг генетик (р. 1926). 5 апреля - Курт Кобейн (р. 1967), рок-группæ «Nirvana»-йы раздзог æмæ вокалист. 22 апреля - Ричард Никсон, АИШ-ы 37-æм президент (1969-1974; р. 1913).",os,Random,,https://os.wikipedia.org/?curid=2026,129,2026.0,['ru'],False,Random,Aléatoire
,Æфцæджы дзуар,"Æфцæджы дзуар - тызмæг хæххон дуаг, кæмтты æмæ æфцджыты æлдар. Йæ зæрдæйы уагимæ баст уыдис хæхбæсты фарн. Алы комы дæр Æфцæджы дзуары номыл уыдис цалдæргай кувæндоны дуры цæндтæ. Фæндаггон адæм дзуары бынмæ хастой æртæ чъирийы, арахъхъ, фæлæ арæхдæр æвæрдтой мысайнаг - лыстæг æхца кæнæ хъуымацы гæппæлтæ. Бастой-иу сæ дзуармæ хæстæг къутæртыл кæнæ чысыл бæласыл. == Литературæ == Этнография и мифология осетин. Дзадзиев А.Б., Дзуцев Х.В., Караев С.М. Краткий словарь. - Владикавказ, 1994 - 284 с.",os,Random,,https://os.wikipedia.org/?curid=26873,75,26873.0,['ru'],False,Random,Aléatoire
,Брытъиаты Созырыхъо,"Брытъиаты Ауызбийы фырт Созырыхъо (райгуырдис 1892-æм азы 28 декабры, Куырттаты комы Дæллагхъæу - амардис 1961-æм азы 11 майы) уыдис ирон фыссæг. Брытъиаты Ауызбийы фырт Созырыхъо райгуырдис Куырттаты комы Дæллагхъæуы. Октябры революцийы размæ Созырыхъо каст фæцис реалон училище Дзæуджыхъæуы. Цæгат Ирыстоны Советон тыхбары ныффидары фæстæ Созырыхъо уыдис бынæттыл хицауиуæг организаци кæныны хъуыддаджы инструктор, бирæ рæстæджы дæргъы куыста республикæйы газет «Рæстдзинад»-ы редакцийы. 1932-æм азы уый бацыдис Ленинграды паддзахадон университеты филологион факультетмæ, æмæ йæ каст фæуыны фæстæ (1937) активон куыст кодта Хуссар Ирыстоны зонадон-иртасæн институты; фæстæдæр та ахста газет «Коммунист»-ы редакторы хæдивæджы бынат. 1939-æм Брытъиаты Созырыхъо рацыдис цæрынмæ Цæгат Ирыстонмæ. Ам уыдис Цæгат Ирыстоны зонадон-иртасæн институты кусæг, чиныгуадзæны директор. Терминологион къамисы куы куыста, уæд активонæй архайдта ирон æвзаджы терминологийы унификацийыл. Нарты эпосы комитеты нымæрдар уæвгæйæ, Созырыхъо уыдис нарты кадджыты æмиугонд текст мыхуырмæ цæттæгæнджытæй иу (эпос мыхуырæй рацыдис 1946-æм азы). Брытъиайы-фырт бирæ бафыдæбон кодта ирон адæмон аргъæуттæ мыхуыры рауадзыныл. Созырыхъойы уацтæ фыццаг хатт рухс федтой 1916 азы. Йæ уацхъуыдтæ Хетæгкаты Къостайы тыххæй, ирон адæмы хъизæмар царды тыххæй мыхуыргонд цыдысты газет «Терек»-ы. Брытъиаты Созырыхъо уыдис аргъæуттæ фыссæг. Фыста ирон æмæ уырыссаг æвзагыл. Йæ аргъæутты бындур уыдысты фольклорон мотивтæ. Брытъиайы-фырты аргъæуттæ бирæ хæттыты рацыдысты хицæн чингуытæй ирон, уырыссаг, гуырдзиаг, украинаг æвзæгтыл Ленинграды, Киевы, Дзæуджыхъæуы æмæ æндæр сахарты. Созырыхъо ирон æвзагмæ раивта А. С. Пушкины («Капитанская дочка» æмæ æнд.) къорд уацмысы, Фадеевы «Разгром» æмæ «Молодая гвардия», Бичер Стоуы «Хижина дяди Тома» æмæ æндæртæ. Йæ æнтыстджын литературон архайды тыххæй Брытъиаты Созырыхъо хорзæхджынгонд æрцыдис Кады нысаны орденæй. Амардис фыссæг 1961-æм азы 11 майы.",os,Random,,https://os.wikipedia.org/?curid=17960,244,17960.0,['ru'],False,Random,Aléatoire
,Чавчавадзе,"Чавчавадзе кæнæ Чъавчъавадзе (гуырдз. ჭავჭავაძე) - Къахеты кънйæзты мыггаг. Зындгонд сты XV æнусæй. Кънйæзты титул та æрфидар чындис Картли-Къахеты паддзах Константинæй лæвæрд грамотæйы 1726-æм азы, æмæ бавдыстæуыд, Иракли II 1783-æм азы Уæрæсеимæ цы трактат бафыста, ууыл æфтыд номхыгъды. XVI æнусы мыггаг адихтæ ис дыууæ къабазыл: хистæр - Хъуарелы æмæ Цъинандалийы. == Мыггаджы минæвæрттæ == Чавчавадзе, Гарсеван Реуазы фырт (1757-1811) - кънйаз, паддзах Иракли II-æмы инæлар-адъютант, йæ номæй Гуымы трактатыл йæ къух чи æрфыста, уый. Йæ фырт: Чавчавадзе, Александр Гарсеваны фырт (1784-1846) - кънйаз, Уæрæсейы инæлар æмæ гуырдзиаг поэт. Йæ цот: Чавчавадзе, Нинæ Александры чызг - уырыссаг поэт æмæ дипломат Александр Грибоедовы бинойнаг. Чавчавадзе, Екатеринæ Александры чызг (1816 - 1882) - Мегрелийы хицауиуæггæнæг (йе ’нæхъомыл фырт Никъалайы цур, 1853-1866), Мегрелийы суверен Давид I Дадианийы бинойнаг. Чавчавадзе, Давид Александры фырт (1817-1884) - кънйаз, Уæрæсейы инæлар, Кавказы хæсты архайæг. Чавчавадзе, Арчил Гульбаты фырт (1841-1902) - кънйаз, Уæрæсейы инæлар, 1877-1878 азты уырысы-турчы хæсты хъайтар. Чавчавадзе, Захари Гульбаты фырт (1825-1905) - кънйаз, Уæрæсейы инæлар, 1877-1878 азты уырысы-турчы æмæ Хъырымы хæстыты хъайтар. Йæ фырт: Чавчавадзе, Александр Захарийы фырт (1870-1930) - кънйаз, Туземаг дивизийы Черкесы полчъы командир. Чавчавадзе, Иван Сульханы фырт (1826-1913) - кънйаз, Уæрæсейы инæлар, 1877-1878 азты уырысы-турчы æмæ Хъырымы хæстыты хъайтар. Чавчавадзе, Илья Григорийы фырт (1837-1907) - кънйаз, гуырдзиаг фыссæг æмæ æхсæнадон архайæг. Чавчавадзе, Николай Зурабы фырт (1830-1897) - кънйаз, Уæрæсейы инæлар, Кавказы хæсты архайæг. Чавчавадзе, Еленæ Никъалайы чызг - уырыссаг журналист, режиссёр, сценарист. Чавчавадзе, Тамарæ Ираклийы чызг (1896-1968) - гуырдзиаг актрисæ, Гуырдзыстоны адæмон артисткæ (1943). Чавчавадзе, Ясон Иваны фырт (1803-1857) - кънйаз, Уæрæсейы инæлар, Хъырымы æмæ Кавказы хæстыты архайæг.",os,Random,,https://os.wikipedia.org/?curid=23939,255,23939.0,['ru'],False,Random,Aléatoire
,Народы Кавказа (газет),"«Народы Кавказа» («Кавказы адæмтæ») у, Цæгат æмæ Хуссар Кавказы хабæрттæ æмæ цардыуаджы тыххæй чи фыссы, ахæм æппæтуæрæсеон æхсæнадон-политикон газет. Цæуы уырыссаг æвзагыл. Газеты раздæры ном - «Этнэ» (грекъагау - «адæмтæ»). == Истори == Газет «Народы Кавказа»-йы фыццаг номыр рухс федта Мæскуыйы 1997-æм азы 21 июны. 1998-æм азы 5 январæй фæстæмæ газет цæуы мæй дыууæ хатты Мæскуыйы, стæй Дзæуджыхъæу æмæ Цæгат Кавказы æндæр сахарты. == Тематикæ == Газеты сæйраг темæ - «Кавказы адæмты нырыккон культурæйы æппæт хъуыддæгтæ». Газеты коллективы къорд хатты схорзæджын кодтой Уæрæсейы æмæ Цæгат Кавказы республикæты алыхуызон призтæ æмæ кады гæххæтытæй. Æрвылаз газет расиды, «Афæдзы адæймаг», зæгъгæ, ахæм конкурс. Йæ лауреаттæ свæййынц афæдзы хуыздæр спортсментæ, политиктæ, музыканттæ, алыхуызон професситы минæвæрттæ. == Техникон информаци == Бæрцуат - 16 фарсы. Формат - А3. Тираж - 4 мин экземпляры. == Газеты адрис æмæ разамынд == Редакцийы адрис: Дзæуджыхъæу, Димитровы уынг, 5. Газеты бындурæвæрæг æмæ сæйраг редактор - Коцойты Артур. == Æрвитæнтæ == Газеты официалон сайт Архивгонд æрцыдис 1 февралы 2009 азы.",os,Random,,https://os.wikipedia.org/?curid=12783,159,12783.0,['ru'],False,Random,Aléatoire
,Мунджанаг æвзаг,"Мунджанаг æвзаг кæнæ мунджи́, мунджани (مونجى - munji) у Памиры æвзæгтæй иу. Дзурджыты нымæц у 5300 адæймаджы. == Литературæ == Грюнберг А. Л. Мунджанский язык // Языки мира. Иранские языки. III. Восточноиранские языки / Расторгуева В. С. - М.: Индрик, 1999. - С. 156. Мунджанæгтæ(уырыс.). Ethnolog.ru. Датæ: 2019-æм азы 12 апрелы. Munji(англ.). Ethnologue. Датæ: 2019-æм азы 12 апрелы. Yadgha(англ.). Ethnologue. Датæ: 2019-æм азы 12 апрелы. Decker, Kendall D. (1992) Languages of Chitral ISBN 969-8023-15-1 Morgenstierne, Georg (1926) Report on a Linguistic Mission to Afghanistan. Instituttet for Sammenlignende Kulturforskning, Serie C I-2. Oslo. ISBN 0-923891-09-9 Morgenstierne, Georg (1938) Indo-Iranian Frontier Languages II (Yidgha-Munji, Sanglechi-Ishkashmi and Wakhi). Instituttet for Sammenlignende Kulturforskning, Serie B: XXXV. Oslo. Decker, Kendall D. (1992). Languages of Chitral (Sociolinguistic Survey of Northern Pakistan, 5). National Institute of Pakistani Studies, 257 pp. ISBN 969-8023-15-1. И. И. Зарубин. К характеристике мунджанского языка // Иран, I, Л., 1927 Соколова В.С. Генетические отношения мунджанского языка и шугнано-язгулямской языковой группы. - Ленинград: «Наука», Ленинградское отделение, 1972. - 248 с. Грюнберг А.Л. Языки Восточного Гиндукуша: Мунджанский язык ; тексты, словарь, грамматический очерк. - Ленинград: «Наука», Ленинградское отделение, 1972. - 474 с.",os,Random,,https://os.wikipedia.org/?curid=67866,187,67866.0,['ru'],False,Random,Aléatoire
,Бургасы облæст,"Бургасы облæст (болг. Област Бургас) у Болгарийы Хуссар-Скæсæйнаг регионы денджызгæрон облæст, у бæстæйы тæккæ стырдæр (7 748,1 км²). Цæрынц дзы 422 458 адæймаджы. Скæсæны облæсты арæн у Сау денджызы былгæрон, ныгуылæны сыхаг у Сливены æмæ Ямболы облæстытæ, цæгаты - Варнæйы æмæ Шумены облæстытæ, хуссары та - Турчимæ паддзахадон арæн. Афæдзы рæстæмбис температурæ у 13 °C. Бургасы облæсты экономикæ размæцыдыл нымад у, уымæ хауы æппæт Болгарийы ÆМП-ы 5,22%. Бургасы ис порты комплекс - уыимæ нефты æмæ кæсæгахсджыты наулæууæнтæ - уыцы портмæ ласынц бæстæйы импорт æмæ экспорты 74%. Æхсæнадæмон аэропорт Бургасмæ æрбатæхынц туристтæ сæ фæллад уадзынмæ. Облæсты денджызгæрон лæууынц бирæ курорттæ, сæ фылдæр змисджын пляжтимæ. Уыдонæй тæккæ зындгонддæр у егъау комплекс Хурджын был (болг. Слънчев бряг). 2008 азы, фæллад уадзынмæ Бургасы облæстмæ чи ’рбацыдысты, ахæм уæрæсейæгты нымæцмæ 38% бафтыд; æдæппæт уыдысты 40 мин адæймаджы бæрц. Облæсты экономикæйы сконды канд туризм æмæ транспорт рæзмæцыд не сты, фæлæ индустри дæр. Нефтехими æмæ нефты ракуыст индустриалон кондады ахсынц 70%. Æндæр къабæзтæ сты хæринаг æмæ сæн уадзæн индустри, текстилуафæн кондад. == Бургасы облæсты хъæубæстæтæ == Айтос (хъæубæстæ) Бургас (хъæубæстæ) Камено (хъæубæстæ) Карнобат (хъæубæстæ) Малко-Тырново (хъæубæстæ) Несебыр (хъæубæстæ) Поморие (хъæубæстæ) Приморско (хъæубæстæ) Руен (хъæубæстæ) Созопол (хъæубæстæ) Средец (хъæубæстæ) Сунгурларе (хъæубæстæ) Царево (хъæубæстæ) == Æддаг æрмæг == Облæсты администраци (болг.), (англ.)",os,Random,,https://os.wikipedia.org/?curid=11016,206,11016.0,['ru'],False,Random,Aléatoire
,Мириан I,"Мириан I (гуырдз. მირიანი; кæнæ та Мирван, гуырдз. მირვანი) уыдис Иберийы паддзах 159-109 азты нæ дуджы агъоммæ, Фарнавазидты династимæ хаудта. Йæ номæн ис ирайнаг равзæрд, цæуы персайнаг номæй Mihrbān, уый та йæхæдæг цæуы рагон персайнаг номæй Mithrāpāna, кæцы нысан кодта, ""Митрæйы æууæнк чи у, уый"". Иберийы дыккаг паддзах Саурмаг æнæ цот куы амард, уæд йæ династи фервæзт уымæй, æмæ Саурмаджы чызг Мирианыл моймæдзыд уыди. Мирианы гуырдзиаг азгæйфыстыты хонынц Нембротъиани (гуырдз. ნებროთიანი) кæцы нысан кæны ""Нимроды адæмæй"" æмæ йæ персайнаг уæзданадæй равзæрд амоны. Мирианы династи хатгай-хатт хонынц Нимродидтæ, кæнæ та Фарнавазидты дыккаг династи. Мирианы чызг сси Арташесидты принц Аршакы ус, йæ фыд Сомихыстоны паддзах Артавазд I кæмæн уыд. 120-æм азты нæ дуджы агъоммæ Мириан сси Парфийы империйы дæлбар. Уыцы рæстæг Иберийы зæххыты бирæ парфиг згъæрæхца кæй ссарынц, уый æвдисы, уырдæм стыр парфиаг тæфаг кæй хæццæ кодта, æмæ йемæ Сомихыстон æмæ Кавказы Албанимæ дæр. Мирианы кадæн ма зæгъынц, хохæгты ныббырст Къахеты зæххытыл кæй басæттын кодта, уый, æмæ Дайраны ком кæй æрфидар кодта, уый дæр. Мирианы фæстæ хицауиуæг кодта йæ фырт Фарнаджом.",os,Random,,https://os.wikipedia.org/?curid=58638,172,58638.0,['ru'],False,Random,Aléatoire
,Хъауыраты Дауыр,"Хъауыраты Дауыр (æцæг ном у Дзиойты Хъауырбеджы фырт Дауырбег; райгуырдис Заманхъулы 1942-æм азы) у ирон поэт. == Цардафыст == Хъауыраты Дауыр райгуырдис Заманхъулы 1942-æм азы. Астæуккаг скъолайы фæстæ ахуыр кодта Мæскуыйы Горькийы номыл Литературон институты, каст дзы фæци цыппар курсы. Куыста Кировы районы газет «Размæ»-йы редакцийы, стæй трест «Хъæуарæзтад»-ы хæдзарады сæргълæууæгæй. Дауыр фыссы æмдзæвгæтæ, хъæлдзæг радзырдтæ, цалдæр чиныджы рауагъта сабитæн. Йæ уацмыстæ арæх фæзынынц «Мах дуджы», «Ногдзау»-ы, «Рæстдзинад»-ы æмæ кæсджыты зæрдæтæ балхæнынц сæ хъæздыг нывæфтыд æвзагæй, ахадгæ хъуыдытæй, рæстдзæвин юморæй, æнæхæрам, цардуарзон иронийæ. == Æрвитæнтæ == Blagos.ru // Осетинский детский поэт Даур Кауров стал одним из победителей конкурса эссе на осетинском языке",os,Random,,https://os.wikipedia.org/?curid=8709,102,8709.0,['ru'],False,Random,Aléatoire
,Дордонь (цæугæдон),"Дордонь (фр. Dordogne, окс. Dordonha) у цæугæдон Францы хуссары. Дон йæ гуырæн исы Централон массивы хæхты, Пюи-де-Санси, курорт-сахар Мон-Доры цур, атæдзы иу-500 км бæрц Францы регионтыл, æмæ Бордойæ цæгатдæр Гароннæмæ бакæлы, дыууæйæ эстуарий Жирондæ скæнгæйæ. Дордонь у æрбафæйлыд æмæ афæйлыд кæмæн вæййы, ахæм стæм цæугæдæттæн сæ иу. Йæ тæрф у рæсугъд æмæ райдзæст адæмæн, уый тыххæй дзы у хæрзпарахат туризмы индустри. Дордоныл амад департаменттæ æмæ сахартæ: Пюи-де-Дом: Мон-Дор, Ля Бурбуль Канталь Коррез: Аржанта, Бор-Леэ-Оре Лот: Суйак Дордонь: Сарла, Бержерак Жирондæ: Сент-Фуа-ла-Гранд, Либурн Дордоны фæрсагдæттæ: Марон Сер Везер Иль",os,Random,,https://os.wikipedia.org/?curid=38629,88,38629.0,['ru'],False,Random,Aléatoire
,"Пиросмани, Никъо","Пиросманишвили Асланы фырт Николай (гуырдз. ნიკო ფიროსმანაშვილი) у XX æнусы зындгонддæр гуырдзиаг нывгæнджытæй иу. Райгуырдис 1862-æм азы Къахеты Мирзааны хъæуы зæхкусæджы бинонты. === Пиросманийы цардвæндаг === Нывгæнæг раджы баззадис сидзæрæй, æмæ йæ сæхимæ райста, йæ фыд мæлæты размæ кæмæ куыста, уыцы сылгоймаг. Никъо куы схъомыл, уæд хъавыдис байгом кæнын йæхи равдыстæгтæаразæн æрмадз. Фæлæ йын уымæй ницы рауадис æмæ райдыдта кусын уромæн кондукторæй æфсæнвæндаджы станцæйы. Уый фæстæ базар кодта дуканийы. Уалынджы ног XX æнусы райдайæны Никъо райдыдта ныв кæнын равдыстæгтæ хæрæндæттæ, дуканитæ, трактиртæ æмæ сæндæттæн. Никъо уыди хæдахуыр нывгæнæг, æмæ йæ сфæлдыстады стиль нываивады хуыйны примитивизм. Фæстæдæр Пиросмани йæ нывтæ фæуæй кодта Къуары галиу былгæрон мæгуыр сыхты. Рæхджы йын фæзынди йæхи меценаттæ дуканиты хицæутты ’хсæн. Йæ зæрдахаст уыди ныхмæдзыд æмæ фæлдурæджджын, æмæ уымæн Никъо фæцалх карз нозтыл. Иуæй-иуты зæрдыл нывгæнæг баззади бирæдзураг адæймагæй, иннæтæ дзырдтой, зæгъгæ, Никъо æхгæдзæрдæ адæймаг уыди. XX æнусы райдайæны æппæт Калачы толты сæ къултæ Никъойы цъылинæгæй саразгæ уыдысты. Йæ царды Пиросмани уыдис зыбыты иунæг æмæ йæ бирæтæ нымадтой сæлхæрыл. Фыццаг Æппæтдунейон хæсты рæстæджы Уæрæсейы сфидар кодтой «хус зaкъон» æмæ уый охыл Калачы бирæ хæрæндæттæ æрцыдысты æхгæд. Уыцы рæстæг Пиросмани уыди æгуыст æмæ æнæхца. === Пиросманийы сфæлдыстады тыххæй === Йæ сфæлдыстадимæ дзыллæты базонгæ кодтой 1912-æм азы мæскуыйаг нывгæнджытæ Илья æмæ Кирилл Зданкевичтæ. Уыдон сæхæдæг йæ нывтæ фыццаг хатт федтой трактир «Варяг»-ы къултыл æмæ сæ бафæндыди фембæлын Никъоимæ йæхиимæ. Фæстæдæр, 1913-æм азы Мæскуыйы сарæзтæуыд нывгæнджыты-неопримитивистты равдыст «Мишень». Уым æндæр нывгæнджыты нывты ’хсæн æвдыст æрцыди, Илья Зданевич Тбилисæй кæй æрбаласта, Никъойы уыцы цалдæр нывы. Пиросманийы нывты сюжетты ’хсæн сæйрæгдæртæ сты бæрæгбон, минас, адæм, цæрæгойтæ, рæсугъд чызджытæ, æрдз æмæ æндæртæ. Никъо сфæлдыста диссаджы сурæттæ: кæртгæс, хæринæггæнæг, зæхкусæг йæ сывæлæттимæ, рæсугъд чызджытæ. Йе сфæлдыстады тыххæй-иу Никъо арæх афтæ дзырдта: «Æдзард чызджыты куы ныв кæнын, уæд сын се ’ндæрджытæ æвæрын ацы сау царды сау фоныл, фæлæ уыимæ ма сын ис а цардмæ уарзондзинад сæ алыварс дидинджытæ æмæ сæ уæхсчы цур цъиу. Æз ныв кæнын уыцы чызджыты урс гобанæмбæрзæнтыл уымæн æмæ сын хатыр кæнын æмæ сын барын сæ тæригъæдтæ». Пиросмани йæ цæргæ-цæрæнбонты фæцарди мæгуырæй æмæ амарди 1918-æм азы кæцыдæр калакаг дæлхæдзары низ æмæ æххормагæй. Йæ ингæн кæм ис, уый бæрæг нæу. == Æддаг æрмæг == Пиросманийы сфæлдыстады тыххæй Архивгонд æрцыдис 21 апрелы 2009 азы. (уырыс.) Йæ царды тыххæй (уырыс.) Никъо Пиросманийы сфæлдыстады тыххæй интернет-сайт(æнæбаххæсгæ æрвитæн) (уырыс.)",os,Random,,https://os.wikipedia.org/?curid=11534,378,11534.0,['ru'],False,Random,Aléatoire
,Владимир (сахар),"Влади́мир (уырыс. Владимир, рагон уырыс. Володимѣрь) у сахар Уæрæсейы, Владимиры облæсты административон центр. Цæрынц дзы 350 мин адæймаджы (2020). Владимир у Уæрæсейы рагондæр сахартæй иу. 1157 азæй уыд Владимиры-Суздалы кънйазады сæйраг сахар. 1299 азæй уый уыдис митрополитты резиденци, уымæй Владимир баци уырыссаг кънйазæдты ахсджиагдæр сахартæй иу. XIV æнусы астæу кæддæры Владимиры дæлбар чысыл сахар Мæскуы стыхджын и, уыцы рæстæг Владимир æдых кæнын байдыдта. 1861 азы скуыста Владимир æмæ Мæскуыйы ’хсæн æфсæнвæндаг. 1866 азæй куыста донвæд.",os,Random,,https://os.wikipedia.org/?curid=6360,78,6360.0,['ru'],False,Random,Aléatoire
,Астрономи,"Астроно́ми (рагон грекъ. ἄστρον - «стъалы» æмæ νόμος - «закъон») у æрвон буæрттæ æмæ сæ системæтæ чи иртасы, ахæм зонад. Астрономи иртасы Хур, Хуры системæйы планетæтæ æмæ сæ æмбæлццæттæ, астероидтæ, кометæтæ, стъалытæ, галактикæтæ æмæ бирæ æндæр цыдæртæ. Астрономийæн йæ сæйраг хайтæ сты: Астрометри - æрвон буæртты уынгæ ран æмæ змæлынад иртасы. Астрофизикæ - æрвон буæртты арæзт, сконд æмæ физикон миниуджытæ иртасы. Космогони - æрвон буæртты равзæрд æмæ эволюци иртасы. Космологи - дун-дунейы эволюци иртасы. Æрвон механикæ - уæзтырнæн тыхæй æрвон буæрттæ куыд змæлынц, уый иртасы. == Ирон нæмттæ == Æрмæст иуцалдæр стъалыбардз æмæ стъалыйæн ис ирон нæмттæ: Фисынмæдзæуджытæ, Арвы цæджындз, Галгæс (Арктур), Авдхойы, Фыййауы Лæдзджытæ (Орион), Æрфæныфæд. Планетæтæй ирон ном ис æрмæст иуæн - Бонвæрнон. == Æддаг æрвитæнтæ == Уæрæсейаг Астрономион Хыз (Astronet)",os,Random,,https://os.wikipedia.org/?curid=368,123,368.0,['ru'],False,Random,Aléatoire
,Кусæгонтæ,"Кусæгонтæ сты рагон ирон мыггæгтæй иу. Ирон таурæгътæм гæсгæ рагон ирон адæм уыдысты фондз мыггаджы: Сидæмонтæ, Цæразонтæ, Æгъуызатæ, Кусæгонтæ, Цъæхилтæ. == Мыггæгтæ == Азиатæ, Айлартæ, Æмбалтæ, Бабатæ, Бесолтæ, Бурдзиутæ, Битетæ, Бызыктæ, Габутæ, Гасынтæ, Гасситæ, Гæбултæ, Гæлæбатæ, Гæгкутæ, Гозымтæ, Гуыбитæ, Гæздæнтæ, Зæгъойтæ, Дзугатæ, Дзыгастæ, Дзбойтæ, Джиотæ, Джыгкайтæ, Касатæ, Калотæ, Кокойтæ, Карсантæ, Къалатæ, Магкотæ, Мецъатæ, Мысойтæ, Насхъидатæ, Остъатæ, Саламтæ, Себеттæ, Таутиатæ, Тыджытæ, Уанитæ, Хестантæ, Хнеутæ, Хуыбылтæ, Хъаратæ, Хъуылатæ, Цæллатæ, Челæхсатæ.",os,Random,,https://os.wikipedia.org/?curid=36137,71,36137.0,['ru'],False,Random,Aléatoire
,Австри,"А́встри (нем. Österreich, [ˈøːstɐˌʁaɪç]), официалон ном у Австрийы Республикæ (нем. Republik Österreich) у Европæйы паддзахад, Европæйы Цæдисы уæнг. Цæрынц дзы 8 206 524 адæймаджы (2005). Паддзахады фæзуат у 83 858 км². Немыцаг æвзаг у Австрийы официалон æвзаг. Регионалон æвзæгтæ: словенаг (Каринти), хорватаг, венгриаг (Бургенланд). Сæйраг сахар: Венæ. == Истори == Австрийы зæхх ромаг æфсæдтæ бацахстой 15-æм азы Чырыстийы райгуырды агъоммæ. 1804-æм азæй Австри сси Габсбургты импери, стæй 1867-1918 уыд Австри-Венгрийы хай. == Политикон структурæ == Австри у, фараст сæрмагонд зæххы чи иу кæны, ахæм федераци. Нырыккон конституци райст уыд 1920-æм азы, дыккаг хатт ныффидар конд уыд 1945-æм азы. == Административон дих == Австри у федераци, ис дзы 8 зæххы æмæ зæххы статус кæмæн ис, уыцы сахар - Венæ. Зæххыты номхыгъд: Бургенланд Каринти Дæллаг Австри Уæллаг Австри Зальцбург Штири Тироль Форарльберг Венæ === Рельеф === Австрийы фæзуаты цыппарæм хай сты хæхтæ. === Адæмыхæттытæ === 98% австриæгтæ, 0,3% хорватæгтæ, 0,2% словенæгтæ, 0,1% æндæртæ.",os,Random,,https://os.wikipedia.org/?curid=91,157,91.0,['ru'],False,Random,Aléatoire
,Центрон остан,"Центрон остан кæнæ Меркези́ персейнаг ӕвзагӕй транслитераци: Мӕркӕзи (перс. استان مرکزی - Ostan-e Markazi «центрон остан») у Ираны 31 провинцийæ иу. Ис бæстæйы ныгуылæны. Йæ административон центр у сахар Эрак. Цæры дзы 1750000 адæймаджы, сæ фылдæр - персайнæгтæ æмæ азербайджайнæгтæ. Останы сæйраг сахартæ сты: Сейвх, Мехеллат, Хомеин, Делиджан, Тафреш, Аштиан, Шазанд (Сарбанд). Центрон остан рахицæн чынди остан Мазендеранæй 1980-æм азы. 1986-æм азы останæй рахицæн кодтой провинци Тæхран. Центрон останы хохджын ландшафт кæй ис, уый охыл дзы вæййы хус æмæ уазал зымæг. Останы ис 9 стыр университеты.",os,Random,,https://os.wikipedia.org/?curid=14134,89,14134.0,['ru'],False,Random,Aléatoire
,Османты импери,"Османты импери кæнæ Оттоманты импери (осмайнаг туркаг æвзагыл دولتْ علیّه عثمانیّه Devlet-i Âliye-yi Osmâniyye, нырыккон туркаг æвзагыл: Osmanlı İmparatorluğu) уыд осмайнаг султанты (хуындæджерты) паддзахад 1299-æм азæй 1923-æм азы онг. Йæ тæмæны (XVI-XVII æнусты) империйы сконды уыдысты Анатоли, Хæстæг Скæсæн, Цæгат Африкæ, Балканы æрдæгсакъадах æмæ ма цалдæр æндæр регионы. Империйы сæйраг сахар уыд Константинополь, фæстæдæр зындгонд куыд Стамбул. == Истори == Фыццаг Дунеон хæсты фæстæ импери фехæлди. Йæ раздæр зæххытæ байстой Франц æмæ Стыр Британи. 1923-æм азы 29 октябры расидтæуыд Турчы Республикæ, йæ фыццаг президент сси хæстон хъæбатыр Мустафа Кемаль, фæстæдæр йæ мыггагæн Ататюрк (туркæгты фыд) чи райста, уый. Йæ фынддæс азыйы президентады дæргъы Ататюрчы къухы бафтыд осмайнаг паддзахады хæлддзæгты ног туркаг паддзахад рацаразын, ныры онг дæр уымæн стыр цыт кæнынц Турчы. == Литературæ == Еремеев Д. Е., Мейер М. С. История Турции в средние века и новое время. М.: Изд-во МГУ, 1992. Петросян Ю. А., Османская империя. М., 1990.",os,Random,,https://os.wikipedia.org/?curid=11549,152,11549.0,['ru'],False,Random,Aléatoire
,Сахамæ,"Саха́мæ (исп. Nevado Sajama; айм. Chak Xaña) - хуыст стратовулкан Боливийы, Централон Андты Пунæйы, у бæстæйы уæлдæр цъупп (6780 м). Хауы Сахамæйы националон паркмæ Боливийы хуссарныгуылæны, лæууы 16-24 км Чилийы арæнтæй. Фæстаг сирвæзты рæстæг бæрæг нæу, фæлæ бирæ иртасджытæ æнхъæлынц æмæ голоцены æрцыдис. Æнусон ныйихдзинад райдайы 6000 м, дæлдæр мегуыр зайæгхалтæ. Фыццаг сцыд æрцыдис 1939-æм азы августы хуссар-скæсæны рагъы уылты. == Кæс ноджы == Боливийы вулканты номхыгъд Андты вулканты номхыгъд",os,Random,,https://os.wikipedia.org/?curid=18998,70,18998.0,['ru'],False,Random,Aléatoire
,"Эйфель, Гюстав","Алекса́ндр Гюста́в Э́йфе́ль (фр. Gustave Eiffel; райгуырдис 1832-æм азы 15 декабры, Дижон - амардис 1923-æм азы 28 декабры, Париж) уыдис францаг инженер, æндон конструкцитæ проектгæныны специалист. Йæ ном дардыл айхъуыстис, Парижы 1889-æм азы равдыстмæ цы згъæрын мæсыг куы сарæзта, уый фæстæ. Уыцы згъæрын мæсыг рахуыдтой йæ номæй æмæ ныртæккæ нымад у XIX æнусы фенддагдæр техникон амаддзæгтæй иу. == Кæс ноджыдæр == Эйфелы мæсыг",os,Random,,https://os.wikipedia.org/?curid=27467,66,27467.0,['ru'],False,Random,Aléatoire
,"Тукай, Габдулла","Габдулла Тукай (уырыс. Габдулла Мухамедгарифович Тукаев, тæт. Габдулла Мөхәммәтгариф улы Тукай; райгуырдис 1886-æм азы 14 апрелы (26 апрелы), Кушлаучы хъæуы, Хъазаны губернæйы (ныртæккæ Тæтæрстаны Арсчы район) - амардис 1913-æм азы 2 (15) апрелы) уыди зынгæ тæтæйраг поэт, литературон критик, публицист æмæ тæлмацгæнæг. == Цардафыст == Тукай райгуырдис моллойы бинонты ’хсæн. Цыппар мæйы йыл куы цыдис, уæд фæзиан йæ фыд, цыппараздзыдæй та Габдулла сси зыбыты сидзæр. 1892-1895 азты цардис, йæ райгуырæн Кушлаучмæ æввахс хъæу Кырлайы, зæхкусæг Сагдийы хæдзары. Ам Габдулла фæцалх ис зæххы куст кæнынмæ. Кырлай ныууагъта йæ зæрдæйы арф тæлмæнтæ. Ацы хъæуы фидæны фыссæг базыдта цы у фыдыбæстæмæ æмæ хуымæтæг адæммæ уарзондзинад. Йæ поэмæ «Шурале»-йы архайд цæуы раст ацы хъæуы. Дарддæр йæ сабибонтæ Тукай æрвыста Уральсчы сахары. Ам уый цардис сæудæджергæнæг Галиаскар Усмановы бинонты ’хсæн, цыран йæ фыдыхо куыста дæгъæлдарæй. Габдулла ахуыр кодта, прогрессивон цæстæнгастæ кæмæн уыди, уыцы Тухватуллинты меценатты медресейы. Уыциу рæстæг ма лæппу ахуыр кодта уырыссаг къласы. 1907-æм азы райдианы Тукай ныууагъта медресе. Райдыдта йæ «сæрибар цард». Уыцы аз, фæззæджы Тукай æрцыдис Хъазанмæ, цæмæй йæ цард снывонд кæна сфæлдыстадæн. Ам уый базонгæ ис литератортимæ, æмæ фæхæстæгдæр ис, газет «Аль-Ислах»-имæ («Реформæ») æмгуыст чи кодта, уыцы фæсивæдмæ. Уыцы азты Тукай фылдæр фыста сатирикон-юмористон журналтæ «Яшен» («Арвæрттывд»), «Ялт-юлт» («Æрвгæрон-æрттывд»). Йе ’нæниздзинады уавæр кæй фæфыддæр ис, уымæ нæ кæсгæйæ, Тукай 1911-1912 азты фæцыди, йе сфæлдыстадыл чи сахадыдта, ахæм балцыты. 1991 азы майы райдианы уый параходыл æрцыдис Астраханмæ. Цæугæ-цæуын фыссæг зонгæ кодта Волгæйы былгæроны сахарты цардимæ. Астраханы уый бафысым кодта йæ хæлар поэт Сагит Рамиевмæ. Уым ма фембæлдис азербайджайнаг фыссæг æмæ æхсæнадон архайæг Нариман Наримановимæ. А фæстаг ахастæуыдис уырдæм, йæ райгуырæн бæсты революцион архайд кæй кодта, уый тыххæй. 1911-1912 азты кæй ныммыхуыр кодта, уыцы æмдзæвгæтæ æмæ фæндаджы очеркты фылдæр хай æрцыдысты фыст, йæ чысыл райгуырæн бæстæ - Хъазаны алфамбылай хъæутæ бабæрæджы фæстæ. 1912 азы уалдзæджы Тукай сфæнд кодта ацæуын балцы ахæм маршрутыл: Хъазан - Уфа - Бетъырбух. Уфайы уый фембæлдис фыссæг Мажит Гафуриимæ. Ацы фембæлд арф фæд ныууагъта дыууæ литераторы цардыл. Бетъырбухы Тукай фембæлдис, фæстæдæр зынгæ революционер чи ссис, уыцы Мулланур Вахитовимæ. Бетъырбухы Тукай фæцис 13 боны æмæ 6 (19) майы уырдыгæй араст ис Троицкмæ, уый фæстæ та хъазахы быдырмæ, хъуымыз нуазынмæ - йæ зæрдæ дардта, йæ бануазынæй йе ’нæниздзинад кæй фæфидардæр уыдзæн. Хъазанмæ раздæхтис августы райдианы. Габдулла Тукай фæзиан ис 1913 азы 2 (15) апрелы. Хъазаны уырыссагау цæуæг газетты куыд ныффыстæуыдис, афтæмæй «Тукайы амæлæт уыдис стыр зиан тæтæйраг адæмæн». Тукай ныгæд æрцыдис Хъазаны Тæтæйраг уæлмæрдты. Тæтæйраг адæмæн тынг зынаргъ у Габдулла Тукайы ном. Цæгат Ирыстоны цы тæтæйраг культурон æхсæнад ис, уый хæссы Габдулла Тукайы ном.",os,Random,,https://os.wikipedia.org/?curid=17414,413,17414.0,['ru'],False,Random,Aléatoire
,Австралийы административон дих,"Австралийы ис 6 штаты, æртæ материкон æмæ цалдæр æддаг территорийы. === Штаттæ === Ног Хуссар Уэльс (англ. New South Wales) Квинсленд (англ. Queensland) Хуссар Австрали (англ. South Australia) Тасмани (англ. Tasmania) Виктори (англ. Victoria) Ныгуылæн Австрали (англ. Western Australia) === Материкон территоритæ === Цæгат территори (англ. Northern Territory) Австралийы сæйраг сахары территори (англ. Australian Capital Territory) Джервис-Бейы территори (англ. Jervis Bay Territory)",os,Random,,https://os.wikipedia.org/?curid=68025,62,68025.0,"['bg', 'ru']",True,Random,Aléatoire
,Хъобаны Адæмон Республикæ,"Хъобаны Адæмон Республикæ (уырыс. Кубанская народная республика; 1918-æм азы 4 декабрæй - Хъобаны край, уырыс. Кубанский край) уыд паддзахад раздæры Хъобаны облæст æмæ Хъобаны хъазахъхъаг æфсады зæххытыл, кæцы фæзындис Уæрæсейы империйы фехæлды фæстæ. Мидхæсты фæстиуæгæн паддзаха фехæлдис æмæ Советон Уæрæсейы хай баци. Республикæйы закъондæттæг оргæнтæ уыдысты Хъобаны крайы радæ æмæ Хъобаны закъондæттæг радæ. Æххæстгæнæг хицауады сæргъы уыдис сæйраг атаман, уый дæр сæйраг къамандыгæнæг уыдис. Æвзæрстой йæ Край радæйы уæнгтæ 4 азы æмгъуыдмæ. Хицауады уæнгты нысан кодта сæйраг атаман. Республикæйы дыууæ хъомысджындæр политикон тыхы уыдысты «сауденджызонтæ» (уырыс. черноморцы) æмæ «хаххонтæ» (уырыс. линейцы). Сауденджызонты хъомыс æмæ мулк фылдæр уыдис, уыдон лæууыдысты фередалистон позицитыл, уыдонæй иуæй-иуы фæндыд Хъобан Украинæимæ баиу кæнын. Хаххонтæ та уыдысты, уырыссагау чи дзырдтой, уыцы хъазахъхъæй æмæ сæ хъуыдымæ гæсгæ Хъобан хъуамæ иугонд Уæрæсейы скондмæ раздæхтаид. Хаххонты фарс лæууыдысты хъобайнаг афицертæй бирæтæ, æххуыс сын кодта Хуссар Уæрæсейы гæрзифтонг тыхтæ дæр (ВСЮР). Хаххонтæ æмæ сауденджызонты ’хсæн тохы аххосæй республикæйы цыбыр царды дæргъы атаманы бынаты уыдис æртæ адæймаджы, хицауады сæрдары бынаты та - цыппар (Лука Быч, Филипп Сушков, Павел Курганский, Василий Иванис). Крайæн йæ экономикæ фидар уыдис. Кæд æмæ транспорт афтæ хорз нæ куыста, уæддæр Хъобан уыдис фронтæй дарддæр, уыдис ын цалдæр порты, цы мæнæу сагътой, уыдонæй уæй кæнгæйæ хорз æфтиаг-иу райстой. Хъобан æмæ Сау денджызы былгæрон УСФСР-мæ бацыдис куыд Хъобан æмæ Сау денджызы облæст. Хъазахъхъæгты иуæй-иу балтæ ма ныхкъуырд лæвæрдтой советон тыхтæн 1925-æм азы онг.",os,Random,,https://os.wikipedia.org/?curid=58573,230,58573.0,['ru'],False,Random,Aléatoire
,Насталихъ,"Насталихъ, насталик дæр (арабб. نستعليق‎‎ [nastaʿlīq]) у араббаг дамгъæтæ фыссыны фæтк. Нырыккон персайнаг фыссынады уымæй арæх пайда кæнынц (традицион насхæй уæлдай). Араббаг бæстæты уый нымад у дугивгъуыд фæткыл, хонынц æй «персайнаг фыссынад»; Иранæй скæсæнырдæм, уæлдайдæр Индийы пысылмæттæн æмæ Пакистаны, насталик у тæккæ пайдагонд фыссыны фæтк - ууыл цæуынц газеттæ æмæ чингуытæ. Насталикæй фыст текст æнцон нæу дамгъæтæн фæхицæн кæнын - уымæй къуылымпы кодта мыхуыр (литерæтæ скæнæн нæ уыд). Пакистаны газеттæ XXI æнусы онг фыстой дæсны фысджытæ, стæй уыцы къухæй фыст газеттæ тираж кодтой. Ныр дæр Пакистаны стырдæр газеттæй иу, «Дейли Джанг», насталикæй фыст тексттæ интернетмæ равæры нывты хуызы.",os,Random,,https://os.wikipedia.org/?curid=13119,101,13119.0,['ru'],False,Random,Aléatoire
,Сау дзуар,"Сау дзуар у хъæдтæ æмæ сæ цыдæриддæр хъæздыгдзинадæй ис, уыдон бардуаг. Адæм афтæ хъуыды кæнынц, зæгъгæ, Сау дзуар хъæдты хъæздыгдзинæдтæй лæвар кæны æрмæстдæр ын табу чи кæны, уыдонæн. Уымæ гæсгæ алы аз дæр августы кæрон - сентябры райдианы Ирыстоны бирæ хъæуты кодтой Сау дзуары бæрæгбон. Хъæугуывдты кусæрттагæн æргæвстой æхсæны мысайнæгтæй æлхæд нæл фыс. Куывды адæм-иу Сау дзуар æмæ Иры иннæ дзуæрттæй, куыд Æфсати æмæ Аниголæй куырдтой, цæмæй хъæубæстæн уой рæдау æмæ сын сæ хъæздыгдзинадæй хай кæной. Хъæубæстæ та-иу дзырд радтой, кæй никуы ферох кандзысты Сау дзуар æмæ иннæ дзуæртты рæдаудзинад.",os,Random,,https://os.wikipedia.org/?curid=78979,93,78979.0,['ru'],False,Random,Aléatoire
,Ленинграды блокадæ,"Ленинграды блокадæ (уырыс. Блокада Ленинграда) у Ленинграды хæстон блокадæ немыцаг, финнаг æмæ испайнаг (Æрвхуыз дивизи) æфсæдтæй 1941-æм азы 8 сентябрæй азæй 1944-æм азы 27 январы онг, ома 872 боны дæргъы. Блокадæйы дæргъы фæмардысты милуан адæймагæй фылдæр (уыдонæй уазал æмæ стонгæй - 632 253 цæрæджы), стыр зиан æрхастæуыд культурон æмæ индустрион объекттæн. 1941-æм азæй 1942-æм азмæ зымæг уыдис рæстæмбис бæрæггæнæнтæй бирæ карздæр. Зæгъæм, 1942-æм азы рæстæмбис температурæ уыдис −18,7 °С, кæд æмæ 1743-2010 азты рæстæмбис у −8,3°С. Артаг нæ фаг кодта, æмæ цæрджытæ тынг фæхъизæмар кодтой уазалæй дæр. Трамвайты системæ нал куыста, æмæ адæм-иу дæсгæйттæй фæмардтой куыстæй сæхимæ цæугæйæ. Уыцы зымæг уыдис æппæт блокадæйы тæккæ зындæр рæстæг. 1943-æм азы 18 январы тугкæлæн тохы фæстæ сырхæфсæддонты къухы бафтыдис ссæрибар кæнын Ладогæйы хуссар был. Уыцы сурзæххы гæппæл, йæ уæрх уыдис айдагъ 8-11 км, сбаста Ленинград «стыр зæххимæ» æмæ бирæ фæхуыздæр кодта сахары уавæр, фæлæ блокадæ æппындæр аистæуыд æрмæст афæдзы фæстæ - 1944-æм азы январы.",os,Random,,https://os.wikipedia.org/?curid=10856,154,10856.0,['ru'],False,Random,Aléatoire
,Стерлитамачы район,"Стерлитамачы район (башк. Стәрлетамаҡ районы, уырыс. Стерлитамакский район) у муниципалон район Башкортостаны Республикæйы сконды. Районы администраци у Стерлитамачы, фæлæ уыцы сахар йæхæдæг у хицæн муниципалон иуæг - «сахарон зылд Стерлитамак». Муниципалон районы фæзуат у 2227 км². Ис дзы 111 цæрæнраны, уыдонæй стырдæртæ: Куганак, Наумовкæ, Рощинский, Загородное æмæ Отрадовкæ. Район у хъæздыг саумæр зæххытæй, хъæды фæзуат 5,1% у. == Цæрджытæ == 2006-æм азы 1 январы цæрджыты нымæц уыд 35 281. Районы цæрынц уырыссæгтæ (36,5 %), башкирæгтæ (23 %), тæтæйрæгтæ (23 %) æмæ чувашæгтæ (14,7 %). == Экономикæ == Районы экономикæйы тыхджындæр къабæзтæ сты хор тауын, хурмæзилæг, картоф æмæ халсартæ рæзын кæнын. Дарынц дзы стур, хуытæ æмæ мæргътæ. Хъæууонхæдзарадон зæххытæ ахсынц 186,1 мин га (районы 83,6 %), уымæй 142,5 мин га сты хуымтæ. == Культурæ == Культурæйы сæйрагдæр артдзæст у районы Культурæйы галуан, 1991-æм азæй у хъæу Загородныйы. Уый йеддæмæ кусынц 29 культурæйы хæдзары, дæс хъæууон клубы. Районы цæрджыты ’хсæн райтынг ис аивадон хæдархайд. «Адæмон коллективы» хуындад райстой уырыссаг зарæджы хор «Родники» («Суадæттæ»), чувашаг зарæджы ансамбль «Парне» («Лæвæр»), тæтæйраг зарæджы ансамбль «Ядкарь», кафты коллектив «Миляш», уырыссаг зарæджы ансамбль «Уральская рябинушка» («Уралы цъуй»), тæтæйраг зарæджы ансамбль «Гузель», уырыссаг зарæджы ансамбль «Рязаночка», мордоваг этнографион ансамбль «Вастома» («Фембæлд»). == Æддаг æрмæг == Муниципалон районы официалон сайт Архивгонд æрцыдис 29 апрелы 2020 азы. Башкортостаны Республикæйы сайты хай районы тыххæй Архивгонд æрцыдис 26 октябры 2010 азы.",os,Random,,https://os.wikipedia.org/?curid=14988,222,14988.0,['ru'],False,Random,Aléatoire
,Джульфа (Иран),"Джульфа (перс. جلفا) у сахар Ираны цæгат-ныгуылæны, провинци Скæсæн Азербайджаны, Нахичеваны Автономон Республикæйы арæныл. Джульфа у йе ’мном шахрестаны административон центр. Цæры дзы 56 мин адæймаджы (2006). Джульфа у Фæскавказы ахсджиаг базарадон æлхынцъ. Æрбынат кодта цæугæдон Араксы рахиз былгæрон æмæ, æфсæнвæндаг кæуыл цæуы, уыцы хиды фæрцы баст у, фаллаг фарс цы йе ’мном азербайджайнаг сахар ис, уыимæ. Афтæмæй Ираны æфсæнвæндæгтæ баст сты къалиу Нахичевань-Горадизимæ, æмæ уый фæрцы бæстæйæн ис æфсæнвæндаджы бастдзинад канд Азербайджанимæ нæ, фæлæ Сомихыстонимæ дæр. Советон заман ССР Цæдис, Скæсæн Европæ æмæ Скандинавиимæ Иранæн цы уæргътæ зилдух кодтой, уыдон иууылдæр цыдысты Джульфайыл.",os,Random,,https://os.wikipedia.org/?curid=14131,94,14131.0,['ru'],False,Random,Aléatoire
,18 декабры,"18 декабры, иронау цыппурсы мæйы 18-æм бон - азы 352-æм бон (даргъ азы 353-æм бон). == Бæрæгбæттæ æмæ сæрмагонд бонтæ == Лидзджыты (мигрантты) дунеон бон (Иугонд Нациты Организацийы резолюци 55/93, 2000-æм азы 4 декабры). Араббаг æвзаджы дунеон бон == Цаутæ == 2001 - Кокойты Эдуард сси Хуссар Ирыстоны президент. 2021 - Пакистаны хуссары Карачийы сахары банчы мидæг срæмыгъди æрдзон газы æртæдзæн, æппынкъаддæр 14 адæймаджы фæмардысты. == Ацы бон амардысты == 1890 - Григорий Данилевский (райг. 1829), фыссæг. 1971 - Александр Твардовский, советон поэт æмæ æхсæнадон архайæг. 2011 - Вацлав Гавел (р. 1936-æм азы), чехаг паддзахадон архайæг, Чехословакийы фæстаг президент (1989-1992) æмæ Чехийы фыццаг президент (1993-2003).",os,Random,,https://os.wikipedia.org/?curid=3914,113,3914.0,['ru'],False,Random,Aléatoire
,Майрæмсаутæ,"Майрæмсаутæ, дыгур. Майрæнсаутæ (уырыс. Майрамсаевы, Майрансаевы) сты дыгурон мыггаг. == Равзæрд == Мыггагон таурæгъмæ гæсгæ, Майрæнсауты мыггаг равзæрд грекъаг лæгæй, йæ ном ын таурæгъгæнджытæ нæ хъуыды кæнынц. Уымæн Къуссуйы хъæуы райгуырд фырт - Майрæнсау. Майрæнсауæй рацыд мыггаг, æмæ афтæмæй Къуссуйы фæзынд Майрæнсауты мыггаг. Майрæнсаутæ сæхицæн хæстæг æрвадæлтыл нымайынц Гуылæр æмæ Дзынагъайы хъæуты цæрджыты - Найфонты æмæ Асеты, фæлæ куыд хæстæг æййафынц мыггæгтæ кæрæдзимæ, уый таурæгъгæнджытæ нæ зонынц. Майрæнсауы фæстæ, дам, мыггаджы хистæр уыд Бута. Бутайы фырттæй сæ иу хуынд Тотурухъ, фæсномыгæй йæ хуыдтой «Сæркъуыр», йæ фыды марæджы сæр кæй ракодта, уымæ гæсгæ. Тотурухъ уыд Дæгуйты хæрæфырт, цард Цыколайы. Уым ын райгуырд фырттæ: Даукуй, Темырхъан, Мæхæмæт. Цардысты хицæн хæдзæрттæй. Майрæнсауты мыггагæй иутæ фæлыгъдысты Сечермæ, иннæтæ - Хæзнидонмæ. Хæзнидонмæ чи алыгъд, уыдон 1930 азы кулак кæнынмæ хъавыдысты, æмæ уымæ гæсгæ сæ мыггаг раивтой Найфонтæй, æмæ абон дæр ацы мыггагыл фыссынц сæхи Хæзнидоны Майрæнсаутæ. Майрæнсаутæ абон цæрынц Сечеры, Дзæуджыхъæуы, Душанбейы, Налцыччы æмæ æндæр рæтты.",os,Random,,https://os.wikipedia.org/?curid=49480,154,49480.0,['ru'],False,Random,Aléatoire
,Baisikeli Ugunduzi,"Baisikeli Ugunduzi у коммерцион социалон амалиуæг, уæй кæны велосипедтæн бахъуаджы хæйттæ Дæлсахарæйы Африкæйы регионы Baisikeli Ugunduzi нысан кæны «ног кæнæ инновацион велосипедтæ» суахилаг æвзагыл. Компанийы бындур æвæрд æрцыдис 2011 азы. Йæ иу бындурæвæрæг - Бен Митчел - у инженер, ныртæккæ ахуыр кæны Мичиганы технологиты университеты, зонæдты кандидаты къæпхæнмæ (PhD). Иннæ бындурæвæрæг у Джон Гершенсон, Мичиганы технологиты университеты профессор. Baisikeli Ugunduzi сæйраг къантор у сахар Киталейы (Кени). Нымад у социалон амалиуæгыл уый тыххæй æмæ базармæ равæры, ласæн велосипедтыл цы адæм архайынц (бодабода сæ хонынц), уыдоны цард фæхуыздæр кæнынæн товартæ. == Æхцаввонгад == Baisikeli Ugunduzi райста 100 мин доллæры фонд USAID-æй. Уый йеддæмæ компани бацахста фыццаг бынат Центрон Мичиганы университет цы ерыс арæзта, уый мидæг, æмæ дзы райста 30 мин доллæры æмæ 10 мин доллæры куыд «тæккæ хуыздæр социалон амалиуæг» (Best Social Venture) == Продукт == Компанийы фыццаг продукт сси эластикон материалæй конд цалхы камерæ, схуыдтой йæ «Милеле» Милеле нысан кæны «æнустæм» суахилаг æвзагыл. Ацы камерæ у хъæбæр æмæ йæ бон нæу ахуынкъ уæвын. Уадзынц æртæ хъæбæрдзинады къæпхæны «милеле» камерæтæ. == Базар == Дæлсахарайы Африкæйы цæрынц, сæ арвылбоны мызд велосипедæй чи фæкусы, ахæм 5 милуан адæймагæй фылдæр. Уыдон иуæй-иу хатт сæ æфтиаджы цыппæрæм хай сафынц бахъуаджы хæйттæм, арæхдæр - камерæтæм. Традицион камерæйы аргъ у æртæ доллæрмæ ’ввæхс, «милелейы» аргъ та у дæс доллæры, фæлæ йæ бон у фондз азмæ цæуын. == Æндæр проекттæ велосипедты тыххæй == Bamboo Bike Project Bikes Not Bombs Bikes to Rwanda Cardboard bicycle Pedaling to Freedom With My Own Two Wheels World Bicycle Relief == Æддаг æрмæг == Компанийы официалон фарс",os,Random,,https://os.wikipedia.org/?curid=41775,256,41775.0,['ru'],False,Random,Aléatoire
,Цæгат Ирыстоны чысылдæр ГЭС-тæ,"Цæгат Ирыстоны чысылæр ГЭС-тæ - сæ хъомыс 25 МВт къаддæр кæмæн у, ахæм гидроэлектростанцæтæ Цæгат Ирыстоны территорийыл. Хæххон рельефы фæрцы Цæгат Ирыстонæн ис егъау гидроэнергийы потенциал - 22,7 млрд кВт·с. Уыцы потенциалæй пайда кæнынц цалдæр чысылдæр æмæ растæмбис электростанцæйы (растæмбистыл нымад сты Эзмийы ГЭС Теркыл - 45 МВт æмæ Зæрæмæджы ГЭС-ты комплекс Æрыдоныл - проектмæ гæсгæ 352 МВт). Æппæт республикæйы чысылдæр ГЭС-ты иунæг хицау (Павлодольскæйы ГЭС-ы йеддæмæ) у акционерон æхсæнад «ГидроОГК». == Кусгæ чысылдæр ГЭС-тæ == Джызæлдоны ГЭС, 22,9 МВт. Скуыста 1934-æм азы. Дзæуджыхъæуы ГЭС, 9,2 МВт. 1948-æм аз. Фæснæлы ГЭС, 6,4 МВт. 2008-æм аз. Павлодольскæйы ГЭС, 2,64 МВт. 1965-æм аз. Бехъаны ГЭС, 0,54 МВт. 1945-æм аз. Къора-Урсдоны ГЭС, 0,63 МВт. 2000-æм аз. == Аразынц ма == Фыййагдоны ГЭС, 5 МВт. Айгомæджы доны ГЭС, 6,5 МВт. Мæздæджы ГЭС, 7,5 МВт. Æрæфы бассейны 17 чысылдæр ГЭС-ы, сæ иумæйаг хъомыс 240 МВт кæмæн уыдзæни, ахæм. == Æддаг æрмæг == Цæгат Ирыстоны ГЭС-тæ «РусГидро»-йы сайты Архивгонд æрцыдис 19 майы 2012 азы. Æрæфы чысылдæр ГЭС-тæ(æнæбаххæсгæ æрвитæн) Фыййагдоны ГЭС(æнæбаххæсгæ æрвитæн)",os,Random,,https://os.wikipedia.org/?curid=11910,168,11910.0,['ru'],False,Random,Aléatoire
,Дзодзатæ,"Дзодзатæ (уырыс. Дзодзаевы) сты дыгурон мыггаг. == Истори == Хистæртæ куыд дзурынц, уымæ гæсгæ Дзодзатæн сæ фыдæл Доныфарсмæ æрлыгъд Гуырдзыстонæй. Ууыл мыггагæй бирæтæ нæ разы кæнынц, хонынц сæхи рагон алантæй. Таурæгъмæ гæсгæ Дзодзаты фыдæлы ном уыд Кермен. Кермен Доныфарсы хъæуы цæргæйæ ракуырдта къумбултыхъæуккаг Тахъазты чызджы. Уымæй йын райгуырд æртæ фырты: Дзодза, Агко æмæ Хуасдзау. Дзодзайæн уыд дыууæ фырты: Хъуыбады æмæ Хъауырбег. Хуасдзау алыгъд Туркмæ. Дзодзатæн сæ мыггаг рацыд Дзодзайы номæй. Дзодзатæй бирæтæ фæлыгъдысты Лескенмæ æмæ æндæр рæттæм. == Литературæ == Гаглойты Зинæ. Ирон мыггæгтæ. - Дзæуджыхъæу: Ир, 2005. - С. 86. Гаглойты З. Д. Ирон мыггæгтæ. - Цхинвал: «Республика», 2017. - С. 69. Гецати Афæхъо. Дигори коми муггæгти равзурд. - Дзæуæгигъæу: Алания, 1999. - С. 227-228.",os,Random,,https://os.wikipedia.org/?curid=50469,116,50469.0,['ru'],False,Random,Aléatoire
,Манго,"Манго у мангойы зайæгойы дыргъ. Мангойы дыргътæ сты фæскъауджын æмæ хæрзад, сæ цъар-иу вæййы сырх, зæрæ æмæ бур хæццæтæ, йæ фæлмæн та бур, кæнæ оранжгъуыз. Ныхас «манго» цæуы малайлаг (Индийы æвзæгтæй иу) ныхас «манга»-йæ æмæ йæ португайлæгты фæрцы иннæ европæйаг æвзæгтæ дæр базыдтой. == Хойраджы аргъад == Мангойы 100г мидвыды ис иу-: Энергетикон аргъад 270 кДж/70 ккал Урсæгтæ: 0,51г Сойтæ: 0,27г Æвзалдæттæ Сæкæр: 14,8 г Чырæггъæд: 1,8 г Витаминтæ æмæ микроэлементтæ (бонваг нормæйы фæдзæхст проценттæй) Тиамин (В1): 0,058 мг (4 %) Рибофлавин (В2): 0,057 мг (4 %) Ниацин (В3): 0,584 мг (4 %) Пантотенон туагад (В5): 0,160 мг (3 %) Витамин B6: 0,134 мг (10 %) Фолийаг туагад (B9): 14 мкг (4 %) Витамин C: 27,7 мг (46 %) Къалци: 10 мг (1 %) Æфсæйнаг: 0,13 мг (1 %) Магни: 9 мг (2 %) Фосфор: 11 мг (2 %) Къали: 156 мг (3 %) Цинк: 0,04 мг (0 %)",os,Random,,https://os.wikipedia.org/?curid=38148,149,38148.0,['ru'],False,Random,Aléatoire
