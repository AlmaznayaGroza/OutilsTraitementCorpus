pageid,title,text,language,category,type,url,token_count,page_id,detected_languages,is_multilingual,main_category,source_type
19687.0,Культура,"Культура (ад лац. cultura - уробліванне, апрацоўка, выхаванне, шанаванне) - цэласная, сістэмна арганізаваная сукупнасць матэрыяльных і духоўных каштоўнасцей (культурных каштоўнасцей), якія былі створаны чалавецтвам у працэсе яго гістарычнага развіцця і спрыяюць нармальнаму, шчасліваму жыццю чалавека. Вывучэннем феномена займаецца культуралогія. Налічваецца не меней за 250 азначэнняў паняцця культуры. Такая шматзначнасць абумоўліваецца не толькі складанасцю з’явы, але і шматлікасцю падыходаў да яе разгляду. Апроч таго, феномен культуры спарадзіў у працэсе развіцця мноства даччыных феноменаў, азначаных такім самым тэрмінам, як заходняя культура, культура народа, нацыянальная культура, класавая культура, культура харчавання, фізічная культура, некаторыя з якіх выходзяць за рамкі прадмета культуралогіі, як, напрыклад, асабістая культура. Галоўная рыса ўсякай культуры наогул - яе штучнасць, створанасць чалавекам, у выніку чаго культура, як такая, процістаіць дзікай прыродзе. Апроч гэтага, чалавек стварае культуру не проста як жывая, дзейная істота, а як істота мыслячая, духоўная, інфармацыйная, што надае культуры яшчэ адну важную рысу - семантыку культуры (або духоўнасць у найшырэйшым яе разуменні). З асноўных рыс культуры вынікаюць дзве найбольш распаўсюджаныя канцэпцыі разгляду яе: дзейнасная і семіятычная (тэарэтыка-інфармацыйная). Гэтыя падыходы не выключаюць адзін аднаго, хоць нярэдка і проціпастаўляліся ў мінулым. Найважнейшай канцэпцыяй разгляду культуры лічыцца каштоўнасная (аксіялагічная) канцэпцыя, г.зн. разуменне культуры як пэўнай каштоўнасці, што дазваляе перадаваць унтурнаую структуру, будову культуры, у той час, як дзейнасная канцэпцыя акрэслівае толькі вонкавыя межы культуры. Сярод прадстаўнікоў заходняй грамадскай думкі ХХ ст. найбольш значныя і ўплывовыя даследаванні праблем культуры зрабілі: Хасэ Артэга-і-Гасет Макс Вебер Карл Мангейм Арнольд Тойнбі Ёхан Хёйзінга Альберт Швейцэр Освальд Шпенглер == Літаратура == Крукоўскі М. І. Філасофія культуры: уводзіны ў тэарэтычную культуралогію: Вучэб. дапам. - Мн.: Універсітэцкае, 2000. - 192 с. ISBN 985-09-0363-5. С.17-19. == Спасылкі == Культура Беларусі на сайце ЖЫВЕ БЕЛАРУСЬ",be,Культура,ordonné,https://be.wikipedia.org/?curid=19687,277,,"['uk', 'ru']",True,Культура,Catégorie principale
346018.0,Асвета,"Асве́та - распаўсюджванне ведаў, адукацыя; сістэма адукацыйна-выхаваўчых і культурна-асветных мерапрыемстваў і спецыяльных устаноў краіны. Мэты, задачы і структура асветы маюць канкрэтна-гістарычны характар і залежаць ад узроўню эканамічнага, палітычнага і культурнага развіцця грамадства. == Літаратура == Асвета // Беларуская энцыклапедыя: У 18 т. Т. 2: Аршыца - Беларусцы / Рэдкал.: Г. П. Пашкоў і інш. - Мн. : БелЭн, 1996. - Т. 2. - 480 с. - 10 000 экз. - ISBN 985-11-0035-8. - ISBN 985-11-0061-7 (т. 2).",be,Культура,ordonné,https://be.wikipedia.org/?curid=346018,77,,['ru'],False,Культура,Catégorie principale
18166.0,Сусветная гісторыя,"Гісторыя чалавецтва ў дакументаваным выглядзе пачынаецца каля 4000 да н.э. ў Месапатаміі, заселенай тады шумерамі. Гарады існуюць са значна ранейшага часу (Іерыхон на Бліжнім Усходзе, ~7000 да н.э.). == Пісьменнасць у старажытнасці == У старажытнасці, на працягу ~4000-~1600 да н.э., пачаткова афармляюцца ўсе асноўныя адмены пісьма. == Навука і тэхніка старажытнасці == Прыблізна з 4000 да н.э. шумерамі было пачата выкарыстанне медзі, у хуткім часе і бронзы. З ~2000 да н.э. вядомае выкарыстанне жалеза. Вядомыя ветразь, кола, ганчарства, ірыгацыя. Архітэктура выдзяляецца культавымі пабудовамі: пірамідамі Старажытнага Егіпту, зікуратамі Месапатаміі, мегалітамі Заходняй Еўропы. У Месапатаміі і Егіпце пакладзеныя пачаткі астраноміі і матэматыкі. === Месапатамія ў старажытнасці === Існаванне дзяржаўных утварэнняў вядомае з сярэдзіны 3 тыс. да н.э., і ўлучае дзяржавы акадзянаў, амарытаў, асірыйцаў, хіцітаў, касітаў, мітанаў. === Бліжні Усход у старажытнасці === Цывілізацыя Эбла (~2500 да н.э.), Фінікія. Вядомыя гарады: Іерыхон. === Егіпет у старажытнасці === З ~3300 да н.э. вядомыя два каралеўствы, Верхняга і Ніжняга Егіпту, засяроджаныя вакол даліны Нілу. === Еўропа ў старажытнасці === Мінойская цывілізацыя востраву Крыт (з ~2500 да н.э.). Вядомыя гарады: Мікены, Троя (Малая Азія). Мегалітычныя помнікі захаду Еўропы, Іберыі і Мальты (~4000-~1500 да н.э.). === Індыя ў старажытнасці === У ~3000-~1500 да н.э. даліну Інду і ўзбярэжжа Аравійскага мора засяляла цывілізацыя з нерасшыфраванай дасюль сістэмай пісьма. Магчыма, уваходзіла цалкам у адно дзяржаўнае ўтварэнне. Вядомыя гарады: Харапа і Махенджа-Даро (сучасны Пакістан). Пазней у рэгіён урываюцца арыйскія плямёны, распаўсюджваюцца на ўсход і поўдзень. === Кітай у старажытнасці === Неалітычныя культуры на Пн і ПдУ зменены першым палітычным утварэннем на поўначы (дынастыя Шань, ~1523 да н.э.). === Паўднёва-Усходняя Азія ў старажытнасці === Бронзавыя артыфакты ў Тайландзе датуюца каля 3600 да н.э. === Амерыка ў старажытнасці === Альмекі засяляюць узбярэжжа Мексіканскаг заліву каля 1500 да н.э. Гарады з 1200 да н.э. === Да сярэдзіны 1 тыс. да н.э. === У Міжземнамор'і і Еўропе: пасля заняпаду, выкліканага ўварваннем дарыйскіх плямёнаў (каля 1200-1000 да н.э.), цывілізацыя Грэцыі і басейну Эгейскага мора перажывае перыяд росквіту і экспансіі, які цягнецца да канца 5 ст. да н.э. У Афрыцы: Нубія адольвае Егіпет у 8-7 ст. да н.э. (Куш). У Нігерыі развіваецца культура жалезнага веку Нок (з 500 да н.э.). На Блізкім Усходзе: прыход яўрэйскіх плямёнаў ў Ханаан перад 1200 да н.э. У Міжрэччы: пачынаецца дамініраванне арыйскіх народаў (персы, мідыйцы; каля пач. 1 тыс. да н.э.), утварэнне (каля 6 ст. да н.э.) і экспансія Персідскай імперыі (у Малой Азіі і Міжрэччы, а таксама на поўначы і ўсходзе, улучна з далінай Інда і Цэнтральнай Азіяй). На працягу 8-3 ст. кітайская культура распаўсюджваецца на У да акіяну і на Пд да р. Янцзы. Цэнтр развіцця індыйскай цывілізацыі перамяшчацца ў 1 тыс. да н.э. у даліну Ганга. У Амерыцы: культура Чавін у Перу (каля 900 да н.э.), культура Мая ў Цэнтральнай Амерыцы (каля 1500 да н.э.). Узнікаюць: металічныя манеты (перад 700 да н.э.), філасофія, мастацтва, манатэізм (паводле паданняў, каля 1800 да н.э.). === Да канца 1 тыс. да н.э. === У Міжземнамор'і і Еўропе: уздым Македоніі (4 ст. да н.э.) і ўтварэнне імперыі Аляксандра Вялікага, якая ўлучала Грэцыю, МалуюАзію, Персію, Паўночную Афрыку і распасціралася да Індыі. Падзенне і аднаўленне Персідскай імперыі (парфянцы, 3 ст. да н.э.). Пачатак эры элінізму, што цягнулася да канца тысячагоддзя. Распад імперыі Аляксандра на Македонію, дзяржаву Селеўкідаў і Егіпет. Паступовы ўздым Рыму, які на сяр. 3 ст. да н.э. кантраляваў усю Італію. У Кітаі ўзнікае цэнтралізаваная ўлада (каля 200 да н.э.), дзяржава распаўсюджваецца на поўдзень і захад, займае да 9-10 млн. кв. км. Узнікаюць: папера, класічная архітэктура, рымскае права, бюракратычная сістэма.",be,Гісторыя,aléatoire,https://be.wikipedia.org/?curid=18166,585,,"['uk', 'ru']",True,Гісторыя,Catégorie principale
109155.0,Гістарычны рэвізіянізм,"Гістарычны рэвізіянізм ў акадэмічным сэнсе - карэнны перагляд (рэвізія) усталяваных ў якой-небудзь галіне гістарычных канцэпцый. У штодзённым словаўжыванні «гістарычны рэвізіянізм» часта мае прыніжальны сэнс, бо ім звычайна называюцца крыптагістарычныя канцэпцыі, якія носяць больш-менш ярка выражаны фальсіфікатарскі характар, - фальсіфікацыі гісторыі. == Гісторыя == Тэрмін быў уведзены на мяжы 1970-х гадоў, першапачаткова ў дачыненні да школы маладых французскіх навукоўцаў (Альфрэд Кабен, Райманд Арон, Франсуа Фюрэ і інш.), якія рашуча выступілі супраць традыцыйных поглядаў на Вялікую французскую рэвалюцыю. Пачатак гэтаму руху паклаў Альфрэд Кабен ў 1954 годзе лекцыяй «Міф французскай рэвалюцыі». == Негацыянізм == Від гістарычнага рэвізіянізму, пры якім «новая» канцэпцыя будуецца на адмаўленні і/або ігнараванні цвёрда ўстаноўленых навукай фактаў. Да негацыянізму нельга адносіць працы гісторыкаў-рэвізіяністаў ў тых выпадках, калі агульнапрызнаныя факты не адмаўляюцца або ігнаруюцца, а падвяргаюцца сумневу на аснове сапраўдных гістарычных дакументаў і сведчанняў. == Літаратура == Brigitte Bailer-Galanda, Wilhelm Lasek (Hrsg.: Dokumentationsarchiv des österreichischen Widerstands): Amoklauf gegen die Wirklichkeit. NS-Verbrechen und ""revisionistische Geschichtsschreibung“. Wien 1991, ISBN 3-901142-07-X Wolfgang Benz: Legenden, Lügen, Vorurteile. Ein Wörterbuch zur Zeitgeschichte, Dtv, München 1998, ISBN 3-423-04666-X Wolfgang Benz: Abweichende Geschichtsinterpretation oder rechtsextremistische Geschichtsdeutung? Zur Problematik der Beobachtung des Revisionismus, in: Bundesamt für Verfassungsschutz (Hrsg.): Bundesamt für Verfassungsschutz. 50 Jahre im Dienst der inneren Sicherheit, Köln 2000, S. 247-261 Gerhart Binder: Revisionsliteratur in der Bundesrepublik. In: Geschichte in Wissenschaft und Unterricht, 17. Jg., 1966, S. 179-200",be,Гісторыя,aléatoire,https://be.wikipedia.org/?curid=109155,221,,"['ru', 'uk']",True,Гісторыя,Catégorie principale
76828.0,Гістарычная геаграфія,"Гістарычная геаграфія вывучае фізічную, эканамічную і палітычную геаграфію мінулага той ці іншай краіны або тэрыторыі. На дадзены момант вылучаецца 8 сектараў гістарычнай геаграфіі: гістарычная фізічная геаграфія (гістарычнае землязнаўства) - самая кансерватыўная галіна, вывучае змены ландшафту; гістарычная палітычная геаграфія - вывучае змены палітычнай карты, дзяржаўнага ладу, маршруты заваявальных паходаў; гістарычная геаграфія насельніцтва - вывучае этнаграфічныя і геаграфічныя асаблівасці размеркавання насельніцтва на тэрыторыях; гістарычная сацыяльная геаграфія - вывучае ўзаемаадносіны грамадства, змену сацыяльных слаёў; гістарычная культурная геаграфія - вывучае духоўную і матэрыяльную культуру; гістарычная геаграфія ўзаемадзеяння грамадства і прыроды - прамое (ўплыў чалавека на прыроду) і зваротнае (прыроды на чалавека); гістарычная эканамічная геаграфія - вывучае развіццё вытворчасці, прамысловыя рэвалюцыі; гісторыка-геаграфічнае краіназнаўства. == Вядомыя прадстаўнікі == Уладзімір Святаслававіч Кусаў (1935 -2009) Мацвей Кузьміч Любаўскі (1860 -1936) Віктар Аляксандравіч Мураўёў (1941 -2009) Міхаіл Мікалаевіч Ціхаміраў (1893 -1965) Віктар Карнельевіч Яцунскі (1893 -1966) == Спасылкі == Гумилёв Л. Н. По поводу предмета исторической географии (Ландшафт и этнос) (руск.) Отделение истории географических знаний и исторической географии Московского центра Русского географического общества Архівавана 15 ліпеня 2007. (руск.)",be,Гісторыя,aléatoire,https://be.wikipedia.org/?curid=76828,172,,"['ru', 'uk']",True,Гісторыя,Catégorie principale
550774.0,Мікрагісторыя,"Мікрагісторыя - кірунак у гістарычнай навуцы, які займаецца разглядам малых тэрыторый і папуляцый (гарадок, вёска, асобная сям'я) мінулага з мэтай вывучэння паўсядзённага жыцця і ментальнасці «маленькага чалавека», які традыцыйна губляецца ў гісторыі. Мікрагістарычны аналіз прадугледжвае вывучэнне прыватных з'яў, якія адбываліся ў жыцці асобных людзей мінулага, з мэтай выяўлення пануючых уяўленняў і тэндэнцый у грамадстве ў цэлым. Мікрагісторыя ўзнікла ў 1970-я гады ў Італіі дзякуючы намаганням Джавані Леві і Карла Гінзбурга як рэакцыя на захапленне заходнееўрапейскімі даследчыкамі сацыяльнай гісторыяй у духу Школы аналаў. Станаўленне мікрагісторыі як асобнай сферы навуковых даследаванняў звязваецца з сучаснай сітуацыяй постмадэрну ў гуманітарных навуках. Вядомыя прадстаўнікі Карла Гінзбург Наталі Земан Дэвіс Эмануэль Ле Руа Ладзюры Джавані Леві Ханс Медзік",be,Гісторыя,aléatoire,https://be.wikipedia.org/?curid=550774,115,,"['uk', 'ru']",True,Гісторыя,Catégorie principale
45619.0,Палітыка,"Палі́тыка (грэч. πολιτικός - дзяржаўныя, грамадскія справы, ад грэч. πολίτης - грамадзянін, далей ад грэч. πόλις - горад; стар.-грэч. λόγος - думка, прычына) - арганізацыйная і рэгулятыўна-кантрольная сфера дзейнасці, звязаная з размеркаваннем і ажыццяўленнем улады, рэгуляваннем грамадскіх адносін. Тэрмін стаў пашыраным пад уплывам трактата Арыстоцеля «Палітыка». Як спецыфічны від дзейнасці ўзнікла разам з дзяржавай. Напачатку палітыкай называлі дзейнасць дзяржавы ўнутры краіны і за яе межамі, узаемадзеянні паміж грамадскімі сіламі, імкненні розных сацыяльных груп да заваявання, утрымання і выкарыстання ўлады, да захавання або разбурэння соцыуму. Сучасная палітыка мае мнагамерны характар і выступае ў трох асноўных аспектах: як сфера грамадскага жыцця; як найважнейшы від сацыяльнай актыўнасці грамадскіх суб’ектаў; як від грамадскіх адносін, узаемаадносін паміж асобамі, сацыяльнымі групамі, класамі, нацыямі, дзяржавамі. Змест палітыкі складаюць: адносіны паміж сацыяльнымі суб’ектамі наконт улады, інтарэсы; тэарэтычныя, ідэалагічныя і духоўныя каштоўнасці (найбольш важныя: свабода, дэмакратыя, правы чалавека, сацыяльная справядлівасць, салідарнасць і г.д.). == Палітычная навука == Палітычная навука ці паліталогія - навука аб палітыцы, аб заканамернасцях развіцця палітычнага працэсу, палітычнай сістэмы і ўлады; аб сутнасці, формах і метадах дзейнасці ўсіх суб’ектаў палітыкі. Вывучае палітычнае жыццё грамадства, палітычныя працэсы, сістэмы і з’явы, дзейнасць людзей, якая накіравана на заваяванне, утрыманне і выкарыстанне ўлады. Як навука склалася да сярэдіны XX ст. == Структура палітыкі == Існуюць розныя тыпалогіі структуры палітыкі. Згодна адной з іх, самастойнымі элементамі палітыкі з’яўляюцца: палітычная свядомасць, якая адлюстроўвае з’явы, працэсы, законы, тэндэнцыі развіцця палітычнай рэчаіснасці. Палітычная дзейнасць дзяржавы гэта працэс пераўтварэння ў жыццё палітычных ідэй і тэорый; палітычныя інстытуты - гэта арганізацыі і ўстановы (дзяржава і яе органы, палітычныя партыі, грамадскія арганізацыі і рухі і г.д.); палітычныя адносіны - сувязі паміж грамадзянамі і ўладаю, паміж невялікімі і значнымі сацыяльнымі групамі, паміж дзяржаваю і грамадзянскай супольнасцю. Згодна другой тыпалогіі вылучаюць: эканамічную палітыку (прамысловая, сельскагаспадарчая, фінансавая, у галіне транспарту і сувязі і інш.); сацыяльную палітыку (аховы здароўя, бытавога абслугоўвання); культурную палітыку (адукацыя, навука, мастацтва). Наступная падзяляе палітыку на: унутраную - рэгуляванне эканамічных, сацыяльных, палітычных адносін паміж людзьмі ў пэўным грамадстве; знешнюю - накіраваную на бяспеку дзяржавы, рэалізацыю ўнутраных мэтаў; сусветную або міжнародную, з мэтай вырашэння задач, якія стаяць перад сусветнай супольнасцю. Акрамя таго, палітыку можна падзяліць на: спецыялізаваную, прыватную, несамастойную (да яе адносяцца: гаспадарчая, сямейная, культурная, падатковая, навуковая і г.д.), «чыстую палітыку» (вытвараецца ўрадам, заканадаўчымі органамі). У залежнасці ад узроўню і для характарыстыкі вымярэнняў палітычнай прасторы вылучаюць: мегапалітыку (звязана з палітычнай дзейнасцю на ўзроўні найвышэйшых суб’ектаў - міжнародных аб’яднанняў і арганізацый, адносіны на глабальным узроўні, механізмы дзейнасці міжнародных соцыумаў); макрапалітыку (дзейнасць на ўзроўні базавых суб’ектаў палітычнага жыцця - дзяржаў, нацый, класаў, сацыяльных груп і інш., абмежаваных адміністрацыйна-прававымі межамі публічнай улады); мікрапалітыку (узаемаадносіны асоб малых груп, унутраныя механізмы групавой дынамікі і індывідуальных паводзін). == Функцыі палітыкі == Функцыі палітыкі: пазнавальная - пазнанне палітычнай рэчаіснасці, даследаванне прыроды і крыніц улады; кіравання - вызначаюцца кірункі эканамічнага, сацыяльнага і палітычнага развіцця грамадства; прагнастычная - распрацоўваюцца перспектывы развіцця; інтэграцыйная - для аб’яднання груп грамадства на падставе ідэй; мабілізацыйна-арганізатарская - з мэтай вырашэння задач; ідэалагічная - распрацоўка грамадскага ідэала; выхаваўчая - уключэнне чалавека ў палітычнае жыццё; аналітычная - аналіз вынікаў палітычнай дзейнасці розных палітычных суб’ектаў; аксіялагічная - ацэнка палітычных працэсаў, з’яў, дзеянняў палітыкаў; інавацыйная - творчае ўразуменне палітычнай рэчаіснасці, спосабаў і метадаў яе змянення. == Палітычныя сістэмы і ідэалогіі == У свеце вядома каля 20 палітычных і ідэалагічных сістэм: == Літаратура == Бубнаў Ю. М., Пушкін І. А. Паліталогія: Курс лекцый. - Магілёў: УА МДУХ, 2006. - 176 с. Катляроў І. В. Палітыка // Беларуская энцыклапедыя: У 18 т. Т. 12: Палікрат - Праметэй / Рэдкал.: Г. П. Пашкоў і інш. - Мн. : БелЭн, 2001. - Т. 12. - 576 с. - 10 000 экз. - ISBN 985-11-0035-8. - ISBN 985-11-0198-2 (т. 12). == Спасылкі == На Вікісховішчы ёсць медыяфайлы па тэме Палітыка",be,Палітыка,ordonné,https://be.wikipedia.org/?curid=45619,612,,['uk'],False,Палітыка,Catégorie principale
340212.0,Апазіцыя,"Апазі́цыя (ад лац.: oppositio - проціпастаўленне, пярэчанне) - агульная назва партый, арганізацый, грамадскіх рухаў і аб'яднанняў, дзейнасць і погляды якіх проціпастаўлены поглядам большасці або пануючай думцы. Існуе ў парламентах, партыях. Парламенцкая апазіцыя складаецца з партый і палітычных груп, якія не маюць большасці месцаў у парламенце і не ўдзельнічаюць у фарміраванні ўрада. Па шэрагу пытанняў выступае супраць палітыкі ўрада, з крытыкай яго дзеянняў. Можа фарміраваць ценявы кабінет міністраў на выпадак прыходу да ўлады. Унутрыпартыйная апазіцыя - партыйная групоўкі, якія па некаторых прынцыповых пытаннях палітыкі партыі выступаюць са сваім пунктам гледжання і праграмай дзеяння, супрацьстаяць прынятаму большасцю курсу партыі, яе кіраўніцтву. Можа разглядацца як аснова для ўтварэння новай партыі. Апазіцыя - неабходная ўмова мірнага, здаровага развіцця грамадства. == Беларусь == У беларускім парламенце ўпершыню пра стварэнне апазіцыі абвешчана ў 1990 годзе на 1-й сесіі Вярходнага Савета Беларусі, дзе ў апазіцыі да палітыкі ўрада выступілі Беларускі народны фронт «Адраджэнне», Аб’яднаная дэмакратычная партыя Беларусі, Беларуская сацыял-дэмакратычная Грамада і інш. Прадстаўнікі апазіцыі прымаюць удзел у заканатворчым працэсе, прапануюць шляхі ўмацавання суверэнітэту, незалежнасці дзяржавы, паглыблення рыначных адносін, духоўнага адраджэння і кансалідацыі нацыі і інш. == Літаратура == Апазіцыя // Беларуская энцыклапедыя: У 18 т. Т. 1: А - Аршын / Рэдкал.: Г. П. Пашкоў і інш. - Мн. : БелЭн, 1996. - Т. 1. - 552 с. - 10 000 экз. - ISBN 985-11-0035-8. - ISBN 985-11-0036-6 (т. 1).",be,Палітыка,ordonné,https://be.wikipedia.org/?curid=340212,223,,['uk'],False,Палітыка,Catégorie principale
95514.0,Эмбарга,"Эмбарга (ад ісп. Embargo) - накладанне арышту, забарона, ад embargar - накладваць арышт, эмбарга; перашкаджаць, замінаць, паходзіць ад лац. imbarricare - перашкаджаць, замінаць. 1. накладанне дзяржавай забароны на ўвоз іншымі краінамі або вываз з краіны золата або замежнай валюты, асобных відаў тавараў - зброі, сучасных тэхналогій і інш; 2. забарона дзяржаўнай уладай заходу ў парты сваёй краіны суднаў, якія належаць іншым краінам, ці выхаду са сваіх партоў суднаў іншых краін; 3. частковае або поўнае спыненне гандлю з пэўнымі краінамі па рашэнні ААН або іншага міждзяржаўнага аб’яднання ў якасці рэпрэсіўнай меры ў адносінах да дадзенай краіны за парушэнне Статута ААН або іншыя непрыстойныя дзеянні. Мэтай эмбарга могуць з’яўляцца рэпрэсаліі ў дачыненні да іншай дзяржавы, жаданне нанесці яму матэрыяльную шкоду. == Гл. таксама == Байкот Алімпійскіх гульняў Санкцыі ЗША супраць Кубы Санкцыі ААН == Літаратура == БЭ ў 18 тамах, Т.18, кн.1, Мн., 2004, С.117",be,Палітыка,aléatoire,https://be.wikipedia.org/?curid=95514,143,,['uk'],False,Палітыка,Catégorie principale
205114.0,Тытульная нацыя,"Тытульная нацыя - частка насельніцтва дзяржавы, нацыянальнасць якой вызначае афіцыйная назва гэтай дзяржавы. Паняцце «тытульная нацыя» увёў Марыс Барэс, французскі раманіст-індывідуаліст і палітык-нацыяналіст, у канцы XIX стагоддзя. Паводле Барэса гэта дамінуючая этнічная група, на аснове мовы і культуры якой будуецца дзяржаўная сістэма адукацыі. Барэс супрацьпастаўляў тытульнай нацыі і нацыянальную меншасць (прадстаўнікі нацыі, якія пражываюць па-за межамі яе нацыянальнай дзяржавы, напрыклад, у той час - французы ў Эльзасе і Латарынгіі), і этнічныя дыяспары (этнічныя групы ўнутры тэрыторыі нацыянальнай дзяржавы, напрыклад, яўрэі і армяне ў Францыі). Барэс меркаваў, што нацыянальная дзяржава можа быць моцнай толькі пры наяўнасці дзвюх умоў: нацыянальныя меншасці і этнічныя дыяспары павінны захоўваць лаяльнасць дзяржаве тытульнай нацыі, а тытульная нацыя павінна падтрымліваць «свае» нацыянальныя меншасці за мяжой. Гэту класіфікацыю Барэс распрацаваў у перыяд справы Дрэйфуса. == СССР == Гэта паняцце выкарыстоўвалася ў Савецкім Саюзе для абазначэння нацый, якія давалі тытулы аўтаномных утварэнняў ў рамках саюза: саюзныя рэспублікі, аўтаномныя рэспублікі, аўтаномныя вобласці і г.д., напрыклад, Беларуская ССР для беларусаў. Этнасу, каб стаць тытульнай нацыяй, патрэбна было задавальняць пэўныя крытэры з пункту гледжання колькасці насельніцтва і кампактнасці яго рассялення. Мова тытульнай нацыі абвяшчалася дадатковай (пасля рускай) афіцыйнай мовай адпаведнай адміністрацыйнай адзінкі. Паняцце добра працавала у выпадках з аднароднымі і адносна развітымі нацыямі. У шэрагу выпадкаў, у некаторых вельмі поліэтнічная рэгіёнах, такія як Паўночны Каўказ, паняцце тытульнай нацыі ўводзіла няроўнасць паміж тытульнай і нятытульнымі нацыямі, асабліва пасля ўвядзення «карэнізацыі» палітыкі, згодна з якой прадстаўнікі тытульнай нацыі былі вылучаны на кіруючыя пасады. == Расійская Федэрацыя == Гэта паняцце і яго вызначэнне выключаны з заканадаўства Расійскай Федэрацыі. Але фактычна малыя народы з'яўляюцца тытульнымі нацыямі ў сваіх нацыянальных рэспубліках, маючы прэферэнцыі ў мясцовых органах улады і бізнесе за кошт іншых народаў. == Кітай == У Кітайскай Народнай Рэспубліцы ўрад прыняў некаторыя прынцыпы савецкай канцэпцыі адносна сваіх этнічных меншасцяў. == Югаславія == Федэральныя рэспублікі сацыялістычнай Югаславіі ўспрымаліся як нацыянальныя дзяржавы канстытуцыйных народаў. Пасля распаду Югаславіі, толькі Боснія і Герцагавіна не была дэ-юрэ вызначана ў сваёй канстытуцыі як нацыянальная дзяржава сваёй тытульнай нацыі з-за яе шматнацыянальнага грамадства. == Літаратура == Sternhell Z. Maurice Barrès et le nationalisme francais. Bruxelles, 1985. Igor Š tiks (30 July 2015). Nations and Citizens in Yugoslavia and the Post-Yugoslav States: One Hundred Years of Citizenship. Bloomsbury Publishing. с. 125. ISBN 978-1-4742-2153-5. == Гл. таксама == Карэнныя народы Нацыянальна-тэрытарыяльная аўтаномія = Нататкi =",be,Палітыка,aléatoire,https://be.wikipedia.org/?curid=205114,380,,"['uk', 'ru']",True,Палітыка,Catégorie principale
119261.0,50 Cent,"Кёрціс Джэймс Джэксан III (англ.: Curtis James Jackson III; нар. 6 ліпеня 1975(1975-07-06)[...], South Jamaica[d], Куінс), больш вядомы пад сваім сцэнічным псеўданімам 50 Cent (бел.: фіфці сэнт) - амерыканскі рэпер. Вядомасць прыйшла да яго з выпускам альбомаў Get Rich or Die Tryin '(бел.: Зрабiся багатым або памры спрабуючы) і The Massacre (бел.: Разня). 50 Cent дамогся поспеху з абодвума альбомамі, прадаўшы больш за 36 мільёнаў копій па ўсім свеце. Народжаны ў раёне Паўднёвая Ямайка, Куінс, Нью-Ёрк, Кёрціс Джэксан ў маладосці пачаў гандляваць какаінам. Пасля таго, як ён кідае гандаль наркотыкамі, каб прысвяціць сябе музычнай кар’еры, у яго страляюць 9 разоў у 2000 годзе. Пасля выхаду яго мікстэйпа Guess Who’s Back?, 50 Cent’а заўважае Эмінем і падпісвае з ім кантракт у Interscope Records. З дапамогай Эмінема і Dr. Dre, якія прадзюсавалі яго, да яго прыходзіць першы галоўны камерцыйны поспех, ён становіцца адным з самых прадаваных выканаўцаў ва ўсім свеце. У 2003 годзе ён засноўвае лэйбл G-Unit Records, які падпісваў кантракты з такімі артыстамі, як Young Buck, Лойд Бэнкс і Tony Yayo. 50 Cent меў шмат сутычак з іншымі рэперам, уключаючы Ja Rule, Game і Fat Joe. == Спасылкі == 50cent.com (англ.) - афіцыйны сайт 50 Cent (англ.) на сайце Myspace Канал 50 Cent на YouTube 50 Cent ў сацыяльнай сетцы X 50 Cent - Тэксты Песень",be,Асобы,ordonné,https://be.wikipedia.org/?curid=119261,218,,"['ru', 'uk']",True,Асобы,Catégorie principale
775395.0,Яак Ааб,"Я́ак А́аб (эст.: Jaak Aab; нар. 9 красавіка 1960, Таагепера) - эстонскі палітычны і дзяржаўны дзеяч. Член Цэнтрысцкай партыі. Міністр адміністрацыйнага кіравання Эстоніі (2021-2022), міністр адукацыі і навукі (2020-2021), міністр адміністрацыйнага кіравання Эстоніі (2017-2018, 2019-2020), міністр сацыяльных спраў Эстоніі (2005-2007), член Рыйгікогу IX (2005-2007) і XI (2007-2011) скліканняў. == Біяграфія == Нарадзіўся ў вёсцы Таагепера. У 1967-1977 гадах вучыўся ў школе. У 1986 годзе скончыў Талінскі педагагічны інстытут па спецыяльнасці «руская мова і літаратура». Быў членам КПСС, з 19 студзеня 1988 па 23 кастрычніка 1989 г. займаў пасаду сакратара райкама КПЭ горада Выхма. У 1994-1998 годзе быў віцэ-мэрам горада Выхма, у 1998-2002 гадах - мэрам горада Выхма. У 2003-2005 гадах - выканаўчы дырэктар Эстонскага саюза гарадоў. У 2002-2003 гадах - член Рыйгікогу IX склікання. 12 верасня 2004 года ўступіў у Цэнтрысцкую партыю Эстоніі. Па выніках парламенцкіх выбараў 2007 года абраны членам Рыйгікогу XI склікання, быў намеснікам старшыні камісіі па сацыяльных справах. У 2016-2017 гадах - генеральны сакратар Цэнтрысцкай партыі.",be,Асобы,ordonné,https://be.wikipedia.org/?curid=775395,162,,['uk'],False,Асобы,Catégorie principale
769810.0,Ёханес Аавік,"Ёханес Аавік (эст.: Johannes Aavik; 8 снежня 1880, воласць Лаймяла, востраў Саарэмаа - 18 сакавіка 1973, Стакгольм) - эстонскі лінгвіст, рэфарматар эстонскай мовы. == Біяграфія == У 1902 годзе скончыў нямецкамоўную гімназію ў Курэссаарэ. У 1902-1903 гадах вучыўся ў Тартускім універсітэце. У 1903-1905 гадах навучаецца ў Нежынскім гісторыка-філалагічным інстытуце, у 1910 годзе паступіў у дактарантуру ўніверсітэта Хельсінкі. Быў сябрам арганізацыі «Маладая Эстонія». Пасля здабыцця незалежнасці Эстоніі выкладаў у Тартускім універсітэце ў перыяд з 1926 па 1933 год. У 1934 годзе быў прызначаны інспектарам народных вучылішчаў. Аавік стаў аўтарам унікальнага эксперыменту па радыкальным абнаўленні эстонскай мовы, які закрануў нават яе граматычную аснову. Ён распрацаваў спрошчаную структуру сказаў у эстонскай мове, а таксама прапанаваў шэраг новых каранёў слоў, якія запазычваў з эстонскіх і фінскіх дыялектаў, зыходзячы з асацыятыўнасці гукаў і сэнсавых значэнняў. Разам з паэтам і перакладчыкам Вілемам Рыдала здолеў укараніць у сучасную эстонскую мову звыш 300 новых слоў. Да ліку найболей шырока выкарыстоўваных граматычных вынаходстваў Аавіка адносіцца, напрыклад, кароткая форма найвышэйшай ступені імёнаў прыметнікаў. У 1944 годзе, пасля ўключэння Эстоніі ў склад СССР, эмігрыраваў у Швецыю, дзе працягнуў працу па рэарганізацыі эстонскай мовы і выдаў атлас дыялектаў, канцэптуальны слоўнік, этымалагічны слоўнік і іншыя працы па гэтай мове. Пасля аднаўлення незалежнасці Эстоніі, на востраве Саарэмаа ў горадзе Курэссаарэ ў 1992 годзе адкрыты мемарыяльны музей Ёханеса Аавіка. Ёханэс Аавік увайшоў у складзены ў 1999 годзе па выніках пісьмовага і анлайн-галасавання спіс 100 вялікіх дзеячаў Эстоніі XX стагоддзя.",be,Асобы,ordonné,https://be.wikipedia.org/?curid=769810,237,,"['uk', 'ru']",True,Асобы,Catégorie principale
787150.0,Джакама Банавентура,"Джа́кама Банавенту́ра (італ.: Giacomo Bonaventura; нар. 22 жніўня 1989, Сан-Северына-Марке, Італія) - італьянскі паўабаронца саудаўскага клуба «Аль-Шабаб». === Клубная === Баневентура дэбютаваў за «Аталанту» 4 мая 2008 года ў матчы супраць «Ліворна». Гэта быў адзіны яго матч сезона 2007-2008 гадоў. Наступную гульню за клуб правёў 9 лістапада супраць «Фіярэнціны». 2009 і 2010 гады правёў у арэндах у іншых італьянскіх клубах. У 2010 годзе Банавентура вярнуўся ў «Аталанту», падоўжыўшы кантракт да 2015 года. 1 верасня 2014 года Джакама перайшоў у склад «Мілана», які выдаткаваў за іграка 7 млн еўра. === Міжнародная === 31 мая 2013 года Банавентура дэбютаваў за нацыянальную зборную Італіі, згуляўшы ў пераможным з лікам 4:0 матчы супраць зборнай Сан-Марына. == Дасягненні == «Мілан»: Уладальнік Суперкубка Італіі: 2016 == Спасылкі == Профіль на афіцыйным сайце ФК «Аталанта» Статыстыка на сайце FIGC.it",be,Асобы,aléatoire,https://be.wikipedia.org/?curid=787150,138,,"['uk', 'ru']",True,Асобы,Catégorie principale
787342.0,Грыгорыс Макас,"Грыгорыс Макас (грэч. Γρηγόρης Μάκος; нар. 18 студзеня 1987, Афіны, Грэцыя) - колішні грэчаскі футбаліст, паўабаронца. Таксама былы ігрок нацыянальнай зборнай Грэцыі. === «Паніёніс» === Грыгорыс з'яўляецца выхаванцам футбольнай школы клуба «Паніёніяс». Дарослую футбольную кар’еру пачаў у 2003 годзе ў асноўным складзе таго ж клуба, у якім правёў шэсць сезонаў, прыняўшы ўдзел у 130 матчах чэмпіянату. Большасць часу, праведзенага ў складзе «Паніёніясу», Макас быў асноўным іграком каманды. === АЕК === Да складу клуба АЕК далучыўся ў 2009 годзе. У новым клубе таксама паступова стаў асноўным іграком паўабароны каманды. === «Мюнхен 1860» === 9 ліпеня 2012 года Макас падпісаў на 2 гады кантракт з нямецкім клубам «Мюнхен 1860». Сума трансферу, як лічыцца, склала 465 тысяч еўра. === «Анартосіс» === 5 ліпеня 2013 года Грыгорыс падпісаў двухгадовы кантракт з клубам «Анартосіс». == Міжнародная кар’ера == Макас быў прызваны ў склад зборнай Грэцыі 1 лютага 2008 года і дэбютаваў 5 лютага 2008 года ў таварыскім матчы супраць зборнай Чэхіі, сваю другую гульню за нацыянальную зборную правёў 19 мая 2008 года ў гульні супраць зборнай Кіпра. == Дасягненні == АЕК: Уладальнік Кубка Грэцыі: 2011 == Спасылкі == Профіль на афіцыйным сайце АЕК Афіны Статыстыка на сайце National Football Teams Профіль на сайце footballdatabase.eu",be,Асобы,aléatoire,https://be.wikipedia.org/?curid=787342,205,,"['uk', 'ru']",True,Асобы,Catégorie principale
787540.0,Варвара Мікалаеўна Ханенка,"Варвара Мікалаўна Ханенка, да замужжа Цярэшчанка (укр.: Варвара Ніколівна Ханенко; 9 жніўня 1852(1852-08-09), Глухаў, Маларасійскае ваеннае губернатарства - 7 мая 1922(1922-05-07), Кіеў) - украінскі калекцыянер, філантроп. == Біяграфія == Нарадзілася 9 жніўня 1852 года ў Глухаве ў сямейным маёнтку Цярэшчанкаў. Старэйшая дачка вядомага цукрафабрыканта, мецэната і калекцыянера Мікалая Арцёмавіча Цярэшчанкі. Атрымала хатнюю адукацыю і, як і яе бацька, цікавілася мастацтвам. Выйшла заммуж за Багдана Ханенка - прамыслоўца, калекцыянера ўкраінскіх старажытнасцей і твораў мастацтва, археолага і мецэната. Была аднадумцай і саюзніцай мужа ў калекцыянаванні прадметаў мастацтва. У 1904 годзе арганізавала рамесную школу для дзяцей у сваім маёнтку ў вёсцы Алэніўцы Васількоўскага павета Кіеўскай губерні. Вырабы рамеснікаў неаднаразова прадстаўляліся на выставах у Кіеве і Санкт-Пецярбургу, дзе былі ўзнагароджаны залатым медалём. Варвара Ханенка была абраная кіраўніком камісіі Кіеўскага мастацка-прамысловага і навуковага музея па арганізацыі першай паўднёварускай выставы рамёстваў, якая адбылася ў 1906 годзе. У 1907 годзе яна стала адной з ініцыятараў стварэння і актыўным членам Кіеўскага рамеснага таварыства. На Усерасійскай выставе ў Кіеве ў 1913 годзе яна стварыла асобны павільён, дзе была прадстаўлена прадукцыя шасці рамесных майстэрняў, якія яна заснавала і ўтрымлівала. Разам з мужам калекцыянавала помнікі заходняга і ўсходняга мастацтва, на аснове якіх муж і жонка заснавалі прыватны музей. Пасля смерці Багдана Ханенка ў 1917 годзе калекцыя, згодна з яго волі, перайшла ва ўласнасць Варвары Ханенка, а пасля яе смерці павінна была перайсці ва ўласнасць Кіева для арганізацыі агульнадаступнага музея. Ханенка павінна была ўпарадкаваць калекцыю і падрыхтаваць яе да ператварэння ў музей. Але найважнейшай задачай было захаваць сход у надзвычай няпросты час. Праз Першую сусветную вайну яна вымушана была эвакуіраваць значную частку сходу з Кіева ў Маскву, у гістарычны музей. У 1921 годзе дамаглася вяртання калекцыі ў Кіеў. Пры гэтым тры дзясяткі карцін бясследна зніклі, цалкам была абрабаваная кватэра ў Санкт-Пецярбургу, дзе захоўваліся выдатныя творы мастацтва. Ханенка адмовілася ад прапановы пераехаць у Германію і адкрыць там музей на прывілеяваных умовах. Яна звярнулася да Украінскай акадэміі навук з просьбай прыняць ад яе ў дар ўсе мастацкія багацці, але з улікам умовы Багдана Іванавіча: сход павінен называцца «Музей Багдана Іванавіча і Варвары Мікалаўны Ханенка». Аднак Навуковы камітэт Глаўадукацыі «з-за адсутнасці за Ханенка рэвалюцыйных заслуг» прасіў Акадэмію навук «знайсці больш прымальную асобу для назвы былога музея Ханенка». Урэшце, была ўхваленая кампрамісная назва - Музей мастацтваў Усеўкраінскай акадэміі навук імя Б. І. і В. Н. Ханенка. У 1999 годзе музею вернута яго першапачатковая назва - Музей мастацтваў імя Багдана і Варвары Ханенка. Памерла 7 мая 1922 года. Пахавана ў Кіеве на могілках Выдубіцкага манастыра побач з мужам. == Спасылкі == Мультсеріал «Історії небайдужих»: Епізод 3 «Варвара та Богдан Ханенки» О. М. Донік. Ханенки Богдан Іванович і Варвара Миколаївна // 344 // Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. - К.: «Наукова думка», 2013. - Т. 10 : Т - Я.- С. 344. - ISBN 978-966-00-1359-9. (укр.) Проект «Українці у світі» Варвара Ханенко. Вона зробила зі свого дому музей мистецтв Зробити українське модним: як Варвара Ханенко підтримувала майстринь",be,Асобы,aléatoire,https://be.wikipedia.org/?curid=787540,498,,"['uk', 'ru']",True,Асобы,Catégorie principale
787260.0,Біятэхналагічная этыка,"Біятэхналагічная этыка ці этыка біятэхналогій - гэта вобласць прыкладной этыкі, якая вывучае маральныя, прававыя і сацыяльныя пытанні, звязаныя з распрацоўкай і прымяненнем біятэхналогій. Яна ахоплівае шырокі спектр тэм, уключаючы генную інжынерыю, кланаванне, рэдагаванне геному (напрыклад, тэхналогіі CRISPR), біямедыцынскія даследаванні, сінтэтычную біялогію. Асноўныя пытанні этыкі біятэхналогій датычацца: дапушчальнасці ўмяшання ў прыродныя працэсы, абароны правоў чалавека і жывёл забеспячэння біябяспекі, справядлівага размеркавання біятэхналагічных дасягненняў наступстваў для навакольнага асяроддзя і біяразнастайнасці. Адмысловая ўвага надаецца пытанням згоды пры медыцынскіх і генетычных працэдурах, рызыкам ненаўмысных мутацый, біяэтычным аспектам стварэння генетычна мадыфікаваных арганізмаў і пытанням патэнтавання жывых арганізмаў і біялагічных тэхналогій. Этыка біятэхналогій актыўна развіваецца ва ўмовах хуткага навуковага прагрэсу, патрабуючы пастаяннай карэкціроўкі этычных норм і рэгулятарных механізмаў. Важную ролю ў гэтым працэсе адыгрываюць біяэтычныя камітэты навуковых устаноў, міжнародныя арганізацыі і нацыянальныя заканадаўчыя ініцыятывы. Біятэхналагічная этыка цесна звязана з біяэтыкай, экалагічнай этыкай і правам, фармуючы комплексны падыход да ацэнкі новых тэхналагічных рашэнняў. == Крыніцы == The Ethics of Biotechnology Safety and Ethics in Biotechnology and Bioengineering: What to Follow and What Not to",be,Навука,aléatoire,https://be.wikipedia.org/?curid=787260,167,,"['uk', 'ru']",True,Навука,Catégorie principale
787248.0,Этыка тэхналогій,"Этыка тэхналогій, тэхнаэтыка ці тэхналагічная этыка - раздзел прыкладной этыкі, які вывучае маральныя і сацыяльныя наступствы распрацоўкі, укаранення і выкарыстання тэхналогій. Тэхнаэтыка даследуе, якім чынам тэхналагічныя інавацыі ўплываюць на правы чалавека, грамадскія каштоўнасці, бяспеку і навакольнае асяроддзе. Тэхнаэтыка - гэта міждысцыплінарная вобласць даследаванняў, якая абапіраецца на тэорыі і метады з розных галін ведаў (камунікацыі, сацыяльныя навукі, інфарматыка і кібернэтыка, філасофія і інш), каб даць людзям магчымасць зразумець этычныя аспекты тэхналагічных сістэм і накірункі развіцця тэхналагічнага грамадства. Ключавыя пытанні этыкі тэхналогій уключаюць: Адказнасць распрацоўшчыкаў: маральны абавязак стваральнікаў тэхналогій прадугледжваць патэнцыйныя рызыкі і мінімізаваць негатыўныя наступствы. Празрыстасць і тлумачальнасць: патрабаванне да тэхналогій быць зразумелымі карыстальнікам і забяспечваць магчымасць ацэнкі іх уздзеяння. Справядлівасць і дасяжнасць: барацьба з лічбавай няроўнасцю і забеспячэнне роўнага доступу да тэхналагічных дасягненняў. Канфідэнцыяльнасць і абарона даных: абарона асабістай інфармацыі ва ўмовах лічбавага грамадства Экалагічная ўстойлівасць: улік экалагічных наступстваў ад стварэння і выкарыстанні новых тэхналагічных сістэм. Асаблівае значэнне ў сучаснай этыцы тэхналогій маюць пытанні, звязаныя з развіццём штучнага інтэлекту, біятэхналогій, аўтаматызацыі, вялікіх даных і інтэрнэту рэчаў. Новыя выклікі патрабуюць балансавання паміж інавацыямі і абаронай фундаментальных правоў і свабод чалавека. Этычныя аспекты тэхналогій становяцца прадметам рэгулявання як на ўзроўні прафесійных кодэксаў, так і міжнародных ініцыятыў. Сення тэхнаэтыка знаходзіць прымяненне ў розных галінах тэхнікі, напрыклад: Адукацыйная тэхнаэтыка: мае дачыненне да этычных выклікаў, звязаных з выкарыстаннем тэхналогій у адукацыйных мэтах. Біятэхналагічная этыка: звязана з выклікамі, якія ўзнікаюць пры кланаванні, геннай інжынерыі чалавека і даследаванні ствалавых клетак. Экалагічная тэхнаэтыка: звязана з тэхналагічнымі інавацыямі, якія ўплываюць на навакольнае асяроддзе і жыццё, напрыклад геаінжынерыяй Нанаэтыка: этычныя і сацыяльныя праблемы, звязаных з развіццём тэхналогій змяненняў матэрыі на ўзроўні атамаў і малекул Ваенная тэхнаэтыка: этычныя праблемы, звязаныя з выкарыстаннем тэхналогій у ваенных дзеяннях. == Гл. таксама == 23 асіламарскія прынцыпы для штучнага інтэлекту",be,Навука,aléatoire,https://be.wikipedia.org/?curid=787248,288,,['uk'],False,Навука,Catégorie principale
787237.0,Навуковая этыка,"Навуковая этыка або этыка даследванняў - раздзел прыкладной этыкі, які вывучае маральныя нормы і прынцыпы, якія рэгулююць навуковую дзейнасць і якіх павінны прытрымліваюцца навукоўцы і даследчыкі ў сваей дзейнасці, каб забяспечваюць функцыянаванне навукі як інстытуцыі. Навуковая этыка ахоплівае пытанні сумленнасці ў даследаваннях, адказнасці за наступствы навуковых адкрыццяў, справядлівага прызнання ўкладу ўдзельнікаў праектаў, а таксама захавання нормаў бяспекі і правоў чалавека. Асноўнымі прынцыпамі навуковай этыкі з'яўляюцца: Сумленнасць: абавязак прадстаўляць дакладныя эксперыментальныя дадзеныя, пазбягаць фальсіфікацый, фабрыкацый і плагіяту. Аб'ектыўнасць: імкненне да незалежнасці ад асабістых, палітычных ці камерцыйных інтарэсаў. Адкрытасць: гатоўнасць дзяліцца вынікамі даследаванняў з навуковай супольнасцю для праверкі і паўтарэння Адказнасць: улік магчымых наступстваў вынікаў даследванняў для грамадства, навакольнага асяроддзя і будучых пакаленняў. Справядлівасць: прызнанне ўкладу ўсіх удзельнікаў навуковай працы, захаванне аўтарскіх правоў і павага да інтэлектуальнай ўласнасці Навуковая этыка таксама рэгулюе пытанні ўзаемадзеяння з удзельнікамі эксперыментаў (асабліва ў біямедыцынскіх даследаваннях), атрымання інфармаванай згоды на даследванні, захаванне канфідэнцыйнасці дадзеных і мінімізацыі рызык. Асобная ўвага надаецца этычным аспектам у такіх галінах, як генная інжынерыя, штучны інтэлект і нанатэхналогіі, там дзе хуткае развіцце патрабуе хуткай аддаптацыі этычных стандартаў да новых практычных выклікаў. Развіццё навуковай этыкі звязана з працай спецыялізаваных камітэтаў па навуковай этыцы, міжнародных арганізацый (напрыклад, ЮНЕСКА) і ўкараненнем адмысловых этычных кодэксаў у навуковых ўстановах. Навуковая этыка можа разглядацца а ў адносінах да суб'ектаў (навукоўцаў, выкладчыкаў, настаўнікаў, даследчыкаў), арганізацый (навуковая супольнасць, даследчы інстытут, універсітэт), метадаў даследавання або зацікаўленых бакоў (бізнэс, грамадства, улады). == Гл. таксама == Гаагскія этычныя настаўленні 23 асіламарскія прынцыпы для штучнага інтэлекту",be,Навука,aléatoire,https://be.wikipedia.org/?curid=787237,244,,"['uk', 'ru']",True,Навука,Catégorie principale
787253.0,Нанаэтыка,"Нанаэтыка ці этыка нанатэхналогій - гэта вобласць прыкладной этыкі, якая вывучае маральныя, прававыя і сацыяльныя пытанні, звязаныя з развіццём і прымяненнем нанатэхналогій. Нанаэтыка ўзнікла на скрыжаванні філасофіі навукі, біяэтыкі, тэхналогіі і права ў пачатку XXI стагоддзя на фоне імклівага росту даследаванняў у галіне нананавук. Асноўныя тэмы нанаэтыкі ўключаюць: бяспека нанаматэрыялаў ваеннае прымяненне нанатэхналогій патэнцыйныя рызыкі для здароўя і навакольнага асяроддзя узмацненне фізічных і кагнітыўных здольнасцей чалавека, справядлівасць у доступе да нанатэхналогій стварэнне новых форм жыцця з выкарыстаннем нанаструктур самаўзнаўляльныя нанамашыны, і іх выкарыстанне для назірання, маніторынгу і адсочвання (пытанні прыватнасці людзей) Адмысловая ўвага ў межах нанаэтыкі надаецца пытанням доўгатэрміновых наступстваў: з-за малых памераў і высокай актыўнасці наначасціны могуць валодаць унікальнымі ўласцівасцямі, не характэрнымі для макраскапічных матэрыялаў. Адной з цэнтральных задач нанаэтыкі з'яўляецца распрацоўка прынцыпаў рэгулявання даследаванняў і прымянення нанатэхналогій да з'яўлення маштабных негатыўных наступстваў. Гэта ўключае папярэднюю ацэнку рызык, укараненне механізмаў грамадскага кантролю і забеспячэнне адкрытага дыялогу паміж навукоўцамі, дзяржавай і грамадствам. Нанаэтыка разглядаецца як частка шырэйшай вобласці этыкі тэхналогій і мае важную ролю ў фармаванні адказнага падыходу да інавацый. Акадэмічныя працы па этыцы нанатэхналогій можна знайсці ў часопісе Nanoethics. == Літаратура == Commission recommendation on A code of conduct for responsible nanosciences and nanotechnologies research & Council conclusions on Responsible nanosciences and nanotechnologies research",be,Навука,aléatoire,https://be.wikipedia.org/?curid=787253,208,,"['uk', 'ru']",True,Навука,Catégorie principale
327181.0,Аўтсайдэр,"Аўтсайдэр (англ.: outsider - старонні) У беларускай мове азначае ""той, які адстае"". Радзей выкарыстоўваецца як прамая калька з англійскай мовы, у значэнні ""які знаходзіцца па-за чаго-небудзь"". Дадзенае слова можа быць выкарыстана ў наступных прафесійных сферах: у спорце - удзельнік, які заняў апошняе месца ці які знаходзіцца ў ліку апошніх. у сацыялогіі - чалавек, які адстаў у сваёй сацыялізацыі. у гаспадарцы - капіталістычныя прадпрыемствы, якія не ўваходзяць у манапалістычныя аб’яднанні і знаходзяцца з імі ў жорсткай канкурэнтнай барацьбе. У выніку канкурэнцыі аўтсайдэры часта бываюць паглынутыя манаполіямі. Сустракаюцца фіктыўныя аўтсайдэры, якія маюць таемныя дамовы з манаполіямі выступаць як іх канкурэнты з мэтай ўплыву на рынкавую кан'юнктуру. Аўтсайдэрамі называюць таксама біржавых спекулянтаў, якія не з’яўляюцца біржавікамі-прафесіяналамі. У Савецкім Саюзе таксама былі аўтсайдэры, але мелі іншае значэнне. суб'ект або аб'ект, які знаходзіцца сваёй формай ці сваім зместам па-за крытэрый суб'ектаў або аб'ектаў, якія адносяцца да групы/катэгорыі інсайдэраў ў пэўным часе і прасторы. член сацыяльнай групы, які займае ў ей малазначнае месца. == Літаратура == Українська радянська енциклопедія : у 12 томах / за ред. М. Бажана. - 2-ге вид. - К.: Головна редакція УРЕ, 1974-1985.",be,Спорт,ordonné,https://be.wikipedia.org/?curid=327181,181,,['uk'],False,Спорт,Catégorie principale
108256.0,П’едэстал,"П'едэста́л (фр.: piédestal, ад італ.: piedistallo з piede «нога» и stallo «месца») - то ж, што і пастамент; мастацка аформлены падмурак, на якім устанаўліваюць творы - скульптуру (статуі, скульптурныя групы, бюсты), вазы, абеліскі, стэлы і г. д. Старажытныя рымляне выкарыстоўвалі пастаменты як фундамент для калон на плошчах і форумах (напрыклад, калона Траяна, калона Марка Аўрэлія) для надання ім большай велічнасці, а таксама ў якасці падножжаў калон трыўмфальных арак. У імперскім Кітаі пастаментам для стэл, якія ўвекавечвалі імператараў, традыцыйна служыла каменная чарапаха «бісі». Формы пастаментаў разнастайныя: па-геаметрычнаму правільныя, часта з ужываннем архітэктурных ордарных элементаў, упрыгожаныя скульптурным рэльефам, арнаментам, надпісамі, або ў выглядзе натуральнага, неапрацаванага каменя, а таксама прадметаў. == Спасылкі == На Вікісховішчы ёсць медыяфайлы па тэме П’едэстал",be,Спорт,aléatoire,https://be.wikipedia.org/?curid=108256,117,,"['uk', 'ru']",True,Спорт,Catégorie principale
305256.0,Планёр,"Планёр (фр.: planeur, ад лац. planum - плоскасць) - безматорны лятальны апарат цяжэйшы за паветра. Планёр не мае ўласнай механічнай цягі. Стварэнне неабходнай пад’ёмнай сілы дасягаецца наданнем планёру хуткасці пры ўзлёце. Гэта дасягаецца буксіраваннем яго самалётам (аўтамабілем, матацыклам) або гумовым шнурам (амартызатарам), які расцягваецца ўручную планерыстамі. Адчапіўшыся ад буксіра, планёр, які ўзляцеў, можа толькі планіраваць, то бок зніжацца па нахільнай траекторыі. Выкарыстоўваючы ўзыходзячыя плыні паветра, планёр можа лятаць гарызантальна, лунаць і нават набіраць вышыню. Такі тып палёту мае агульную назву планіраванне або лунанне. Планёры шырока прымяняюцца ў авіяцыйным спорце. У вайсковай справе яны могуць быць выкарыстаныя для выкіду паветраных дэсантаў, перакідвання рыштунку і баявой тэхнікі. Упершыню планёр сканструяваны ў 1853 годзе Джордж КэйліДж. Кейлі. На мяжы XIX-XX стст. найвядомейшым вытворцам планёраў быў Ота Ліліенталь. Вырабіўшы і выпрабаваўшы безліч мадэляў, ён стварыў удалую канструкцыю балансірнага планёра з добрымі лётнымі характарыстыкамі. Росквіт планёраў выпаў на 1920-1930-я гады, калі пачаўся сапраўдны бум планёрных школ. У СССР ён быў нават у правінцыі. Шмат пілотаў Другой сусветнай вайны здзейснілі свае першыя палёты ў гэтых школах. Даступнасць і адносная таннасць спрыялі значнаму пашырэнню планёрнага спорту пасля заканчэння вайны. == Гл. таксама == Авіацыя беспілотная Парашут Паветрана-дэсантныя войскі Параплан == Спасылкі == Планер своими руками Архівавана 8 верасня 2012. (руск.) Виртуальный справочник о планерах (руск.)",be,Спорт,aléatoire,https://be.wikipedia.org/?curid=305256,208,,"['ru', 'uk']",True,Спорт,Catégorie principale
570540.0,Заўзятар,"Заўзятар, або балельшчык - заўзяты аматар. Асоба, зацікаўленая нейкай публічнай дысцыплінай, найчасцей спартыўнай. Таксама той, хто перажывае або клапоціцца пра што-небудзь, імкнецца дапамагчы нейкай справе. Актыўна ўдзельнічае ў мерапрыемствах, звязаных з ягонай улюбёнай дысцыплінай. Да заўзятараў залічваюцца найперш наведвальнікаў стадыёнаў, спартыўных залаў і іншых аб’ектаў, але таксама і тэлегледачоў спартыўных мерапрыемстваў. Роля сапраўднага заўзятара - падтрымаць сваю каманду, улюбёнага спартсмена, краіну як у перамогах, так і ў паразах.",be,Спорт,aléatoire,https://be.wikipedia.org/?curid=570540,68,,"['uk', 'ru']",True,Спорт,Catégorie principale
,Дзюкэндо,"Дзюкэндо (铳 剣 道) - Японскае мастацтва штыкавога бою. Распрацавана пасля заканчэння Другой сусветнай вайны для таго, каб дазволіць жадаючым навучацца ваеннаму штыкавому бою і працягваць трэніроўкі ўжо ў выглядзе звычайнага спорту. Новы від спорту быў заснаваны ў Toyama Military Academy (Rikugun Toyama Gakko). Нацыянальная Асацыяцыя Дзюкэндо сфармавалася ў 1955 годзе. Сучаснае дзюкэндо выкарыстоўвае «мокудзё» (mokujyo), драўляную копію вінтоўкі з прымацаваным затупленным штыком на канцы. Як і многія іншыя сучасныя японскія баявыя віды спорту, дзюкэндо ўключае ў сябе шмат асаблівых ката для заняткаў у адзіночку. Таксама праводзяцца спартыўныя паядынкі і агульнаяпонскія спаборніцтвы па іх. Удзельнікі спаборніцтваў выкарыстоўваюць трохі змененую абарону кэндо. У адрозненне ад большасці іншых баявых японскіх відаў спорту, дзюкэндо вельмі рэдкі, але ўсё ж вядомы від спорту ў японскіх сярэдніх школах. У свядомасці многіх японцаў ён усё яшчэ не разглядаецца як сапраўдны спорт. У адрозненне ад кэндо або кюдо, многія ўдзельнікі Другой сусветнай вайны маюць рэальны вопыт выкарыстання гэтых тэхнік у баі, што стварае негатыўны вобраз для многіх японцаў. == Гл. таксама == Сокэ Кубота Такаюкі Кёсі Куратомі Сіхан Вядзернікаў Сэнсэй Вядзернікава Gosoku Ryu INTERNATIONAL KARATE ASSOCIATION Куботан Black Belt Nisei Week Хацімакі",be,Культура (Sous-catégorie),,https://be.wikipedia.org/?curid=65133,185,65133.0,"['ru', 'uk']",True,Культура,Sous-catégorie
,Gosoku Ryu,"Gosoku Ryu (刚速流) - стыль каратэ, заснаваны Сокэ Кубота Такаюкі. ""Gо"" - жорсткасць, ""soku"" - хуткасць, ""Ryu"" - кірунак, стыль - Gosoku Ryu - жорсткі і хуткі стыль, які спалучае ў сабе як тэхніку хуткага і дынамічнага стылю Сётокан, так і магутнага стылю Годзю Рю. == Сокэ Кубота Такаюкі == Сокэ Кубота Такаюкі (宗家孝行洼田|Soke Kubota Takayuki) Нарадзіўся 20 верасня 1934 года ў горадзе Кумамота, Японія, дзе знакаміты і легендарны фехтавальшчык Міямото Мусасі правёў апошнія шэсць гадоў свайго жыцця. Тытул Сокэ яму прысвоены за стварэнне стылю каратэ Gosoku Ryu . Сокэ Кубота Такаюкі працаваў інструктарам ў такійскім падраздзяленні паліцыі ў 1950-я гады, дзе праявіў высокі ўзровень майстэрства ў баявым каратэ. Ён прысвяціў сваё жыццё вывучэнню, стварэнню і навучанню прымянення тэхнікі самаабароны ў органах правапарадку, ваенных органах і сярод грамадзянскага насельніцтва. Сокэ мае вышэйшыя разрады - чорныя паясы - у каратэ, дзюдо, айкідо і кэндо. Ён таксама вынайшаў Куботан - звязак з ключамі для самаабароны, названы ў яго гонар.Сокэ Кубота Такаюкі з’яўляецца заснавальнікам і прэзідэнтам INTERNATIONAL KARATE ASSOCIATION. == Гісторыя == INTERNATIONAL KARATE ASSOCIATION зарэгістравана ў 1953 годзе ў Токіа / Японія, з мэтай вывучэння і распаўсюджвання стылю каратэ Gosoku Ryu. Gosoku Ryu жорсткі і хуткі стыль, выкарыстоўвае метады стыляў каратэ Goju Ryu (Годзю Рю) і Shotokan (Сётокан) разам з айкідо, дзюдзюцу і дзюдо. Стыль Gosoku Ryu разлічаны на знішчэнне разнастайных атак з любога боку. INTERNATIONAL KARATE ASSOCIATION вельмі хутка павялічыла колькасць сваіх паслядоўнікаў да больш чым 100 000 чалавек у больш чым 60 краінах. У 1964 годзе Сокэ Кубота Такаюкі пераязджае ў ЗША. Сокэ сабраў некалькіх таленавітых маладых людзей, што дазволіла стварыць ядро філіяла Асацыяцыі ў ЗША. Пад кіраўніцтвам Сокэ Асацыяцыя атрымала сусветнае прызнанне ў свеце баявых мастацтваў. Члены арганізацыі выйгравалі мноства чэмпіянатаў, у тым ліку чэмпіянат штата Каліфорнія, нацыянальны чэмпіянат ЗША і сусветныя кубкі. INTERNATIONAL KARATE ASSOCIATION мае прадстаўніцтва ў многіх частках свету. Штаб-кватэра Асацыяцыі знаходзіцца ў Лос-Анджэлесе (Глендэйл), Каліфорнія. == Асноўныя адрозненні ад іншых стыляў == Стыль Gosoku Ryu падобны на Сётокан. Асноўнае адрозненне складаецца ў тым, што ён спалучае просталінейныя магутныя рухі з Сётокана з хуткімі і мяккімі кругавымі рухамі з Годзю Рю. Акцэнт жа ставіцца на практычнае прымяненне і спарынгі (баі). У абарончых пазіцыях стойкі ў асноўным карацей, аднак прысутнічаюць пераходы ў больш доўгія стойкі для выканання магутных рухаў. У Gosoku Ryu распаўсюджаныя хуткія падсечкі і кідкі, атакі ў кумітэ часта заканчваюцца на падлозе. З іншых стыляў Gosoku Ryu вылучае хуткая работа нагамі, якая дадае хуткасці і моцнасці за кошт выкарыстання кручэння сцёгнаў. Gosoku Ryu таксама прымяняе тэхнікі Айкідо, Дзюдо і Дзюдзюцу для бою на падлозе, а таксама для тэхнік кантролю абмежавання руху, якія выкарыстоўваюцца ў праваахоўных органах. == Ката == У Gosoku Ryu вывучаюцца ката стылю Сётокан і 50 уласных, распрацаваных непасрэдна Сокэ Кубота Такаюкі. Ката стылю Gosoku Ryu спалучаюць у сябе магутныя просталінейныя рухі стылю Сётокан з мяккімі хуткімі кругавымі рухамі з Годзю Рю. Таксама яны ўключаюць непаўторную работу нагамі, якая нацэлена на стварэнне большага кручэння сцёгнаў, якое ў сваю чаргу спрыяе ўзмацненню верхняй часткі цела для працы рукамі. == Зброя Кобудо == У Додзё практыкуецца праца з наступнай зброяй: Куботан, Тонфа, Кама, Дзё, Бокуто, Боккэн, Сінай, Катана (японскі меч) і Цуэ (кій). Падчас распрацоўкі ўласных ката для сваёй школы Сокэ Кубота Такаюкі навучаўся старажытным Кобудо ката разам з майстрам Тайра Сінкэн. == Гл. таксама == Сокэ Кубота Такаюкі Кёсі Куратомі Сіхан Вядзернікаў Сэнсэй Вядзернікава INTERNATIONAL KARATE ASSOCIATION Куботан Black Belt Nisei Week Дзюкэндо Хацімакі",be,Культура (Sous-catégorie),,https://be.wikipedia.org/?curid=47579,560,47579.0,"['uk', 'ru']",True,Культура,Sous-catégorie
,Дзюдо,"Дзюдо - японскае баявое мастацтва, філасофія і спартыўнае адзінаборства без зброі, створанае ў канцы XIX ст. на аснове дзюдзюцу японскім майстрам баявых мастацтваў Дзігора Кано, які таксама сфармуляваў асноўныя правілы і прынцыпы трэніровак і правядзення спаборніцтваў. Датай нараджэння дзюдо лічыцца дзень заснавання Кано першай школы дзюдо Кадакан (яп.: 讲道 馆, «дом вывучэння Шляху») у 1882 годзе. Паводле прынятай у Японіі класіфікацыі, дзюдо адносіцца да так званых сучасных баявых мастацтваў. У адрозненне ад бокса, каратэ і іншых ударных стыляў адзінаборстваў, асновай дзюдо з’яўляюцца кідкі, болевыя прыёмы, утрыманні і задушванні, як у стойцы, так і ў партэры. Удары і частка найбольш траўманебяспечных прыёмаў вывучаюцца толькі ў кірунку ката. Ад іншых відаў барацьбы, як грэка-рымская барацьба, вольная барацьба, дзюдо адрозніваецца меншым ужываннем фізічнай сілы пры выкананні прыёмаў і вялікай разнастайнасцю дазволеных тэхнічных дзеянняў. Валодаючы значным філасофскім складнікам, дзюдо грунтуецца на двух галоўных прынцыпах: узаемная дапамога і разуменне для дасягнення большага прагрэсу, а таксама найлепшае выкарыстанне цела і духу. Перад дзюдаістамі традыцыйна ставяцца мэты фізічнага выхавання, падрыхтоўкі да рукапашнага бою і ўдасканалення свядомасці, што патрабуе дысцыпліны, настойлівасці, самакантролю, выканання этыкету, разумення суадносін паміж поспехам і неабходнымі для яго дасягнення намаганнямі. Акрамя гэтага, дзюдо спрыяе развіццю іншых станоўчых якасцей, як маральнасць, назіральнасць, памяць і ўяўленне. У цяперашні час паралельна развіваюцца так званае традыцыйнае дзюдо і спартыўнае дзюдо, спаборніцтвы па якім праводзяцца на міжнародным узроўні і ўваходзяць у праграму Алімпійскіх гульняў. У спартыўным дзюдо, якое развіваецца пад эгідай Міжнароднай федэрацыі дзюдо (IJF), робіцца большы акцэнт на спаборніцкі складнік, у той час як у традыцыйным дзюдо дадатковая ўвага надаецца пытанням самаабароны і філасофіі, што, не ў апошнюю чаргу, паўплывала на адрозненні ў правілах спаборніцтваў і дазволеных прыёмах. Тэхніка дзюдо была пакладзена ў аснову шматлікіх сучасных стыляў адзінаборстваў, як самба, бразільскага джыу-джыцу, Кавалісі Ру дзюдзюцу, Косэн дзюдо. Дзюдо ў юнацтве займаліся Марыхэй Уэшыба (стваральнік айкідо), Міцуі Маэда (родапачынальнік бразільскага джыу-джыцу), Васіль Ашчэпкаў (адзін са стваральнікаў самба) і Годзю Сіёда (заснавальнік стылю Ёсінкан айкідо). == Спасылкі == На Вікісховішчы ёсць медыяфайлы па тэме Дзюдо Афіцыйны сайт Кадакан дзюдо Міжнародная федэрацыя дзюдо",be,Культура (Sous-catégorie),,https://be.wikipedia.org/?curid=69943,335,69943.0,['uk'],False,Культура,Sous-catégorie
,Айкідо Айкікай,"Айкідо Айкікай (яп.: 合気会 у перакладзе “шлях да арганізацыі энергіі грамадства Айкі /або грамадства гармоніі/”) - японскае баявое мастацтва (від кэмпа). Асноўны напрамак Айкідо, узначаленае нашчадкамі Марыхэй Уэсiба (першапачаткова сын заснавальніка - Кісёмару Уэсiба, пасля яго смерці Айкікай узначаліў Марытеру Уэсіба - унук заснавалніка) і якое развіваецца яго вучнямі. Аказвае сур'ёзны ўплыў на развіццё Айкідо ў свеце. Займае пануючае становішча ў міжнароднай федэрацыі. Адрознівается шырокімі амплітуднымі рухамі. == Фонд Айкікай == Фонд Айкікай - арганізацыя па вывучэнню і папулярызацыі айкідо, заснаваная непасрэдна Марыхэй Уэсiбам и афіцыйна прызнаная ўрадам Японіі ў 1940 годзе.",be,Культура (Sous-catégorie),,https://be.wikipedia.org/?curid=73612,92,73612.0,['uk'],False,Культура,Sous-catégorie
,Айкідо,"Айкідо (яп.: 合気道, у перакладзе «дарога да арганізацыі энергіі») - японскае баявое мастацтва (від кэмпо), распрацаванае ў 1920-я гады ветэранам руска-японскай вайны 1904-1905 гадоў Марыхэем Уэсібам. == Айкідо ў Беларусі == Першая секцыя айкідо ў Мінску з’явілася ў 1990. Першым трэнерам айкідо быў Валерый Буяк, Цэнтр усходняй культуры «Сэкай». Выкладаў ён гэты від кэмпо з 1990 па 1996. Частка яго першых вучняў у далейшым аддзялілася і арганізавала новыя клубы і асацыяцыі айкідо, як, напрыклад, Аляксандр Лепяшкевіч. З’явіліся і іншыя спецыялісты, якія навучаліся ў СНД ці ў далёкім замежжы. На дадзены момант[калі?] у краіне ёсць Федэрацыя Айкідо, якая шчыльна супрацоўнічае з Міжнародным Цэнтрам Айкідо - Айкікай Хомбу Дадзё (Токіё, Японія), і некалькі клубаў па розных стылях і кірунках: Найбуйнейшы з цяперашніх клубаў - «Айкідом», заснаваны яшчэ ў 1996, прадстаўляе стыль Айкікай. Галоўны трэнер клуба Аляксандр Лепяшкевіч, 2-ы дан Айкідо Айкікай. Зарэгістраваная ў 1995 Беларуская федэрацыя Айкідо таксама з’яўляецца прадстаўніком стылю Айкікай у Беларусі. Андрэй Мастоўнікаў, старшыня Беларускай Федэрацыі Айкідо, 5-ы дан Айкідо Айкікай. Таварыства вывучэння Кі (кірунак Кі-айкідо Каіці Тахэя). Клуб «Себуайкі», заснавальнік і кіраўнік - Зелянкоў Сяргей Міхайлавіч (4-ы дан Айкікай), куратар - fr:Christian Tissier (7-ы дан Айкідо Айкікай, Францыя), раней - ru:Фудзита, Масатакэ (8-ы дан Айкідо Айкікай, Японія). Клуб «Ідзумі». Інструктар - Калтыгін Максім Валер’евіч, 3-і дан Айкідо Айкікай. Клуб Айкідо «Муманкан». Заснавальнік і кіраўнік - Голешаў Віталь Юр’евіч (4-ы дан Айкідо Айкікай), тэхнічны дырэктар - Макота Іта (6-ы Дан Айкідо Айкікай, Токіа). Клуб Муманкан знаходзіцца ў Мінску, філіялы клуба працуюць у Віцебску і Наваполацку. == Стылі Айкідо == Айкікай Ёсейкан Ёсінкан Івама-рю Сін-сін тоіцу Айкідо Томікі-рю",be,Культура (Sous-catégorie),,https://be.wikipedia.org/?curid=43891,264,43891.0,['uk'],False,Культура,Sous-catégorie
,Спіс епіскапаў Беларускай праваслаўнай царквы,"Архірэі месцяцца па старшынстве. У дужках паказваецца дата епіскапскай хіратоніі (пасвячэння). == Цяперашнія архірэі == На ліпень 2021 года ў Беларускай праваслаўнай царкве налічваецца 15 архірэяў. Гэта 13 кіравальных і 2 архірэі на спачыне. === Патрыяршы экзарх === Веніямін (Тупека), Мітрапаліт Мінскі і Заслаўскі, Патрыяршы Экзарх усяе Беларусі. == Серафім (Беланожка), епіскап Бабруйскай епархіі (2007) Леанід (Філь), епіскап Тураўскай і Мазырскай епархіі (2008) Павел (Цімафеенкаў), епіскап Маладзечанскай епархіі (2014) Антоній (Даронін), епіскап Гродзенскай і Ваўкавыскай епархіі (2015) Парфірый (Прэднюк), епіскап Лідскай епархіі (2015) Ігнацій (Луковіч), епіскап Полацкай і Глыбоцкай епархіі (2018) == Пераведзеныя архірэі == Павел (Панамароў) Валянцін (Мішчук) Канстанцін (Гаранаў) == Памерлыя архірэі == Максім (Кроха) Канстанцін (Хоміч) Арыстарх (Станкевіч) Глеб (Савін) Пётр (Карпусюк) Філарэт (Вахрамееў) Арцемій (Кішчанка) == Гл. таксама == Беларуская Праваслаўная Царква == Спасылкі == Члены Сінода (афіцыйны сайт БПЦ) Вікарныя епіскапы (афіцыйны сайт БПЦ)",be,Культура (Sous-catégorie),,https://be.wikipedia.org/?curid=654076,200,654076.0,['uk'],False,Культура,Sous-catégorie
,Біскупы Пінскай дыяцэзіі,Спіс біскупаў Пінскай дыяцэзіі. == Біскупы і апостальскія адміністратары == 1925-1932 - Зігмунд Лазінскі 1932-1946 - Казімір Букраба. У 1939 годзе з-за вайны знаходзіцца па-за межамі дыяцэзіі. Падчас яго адсутнасці з 1939 года па 1941 год дыяцэзіяй кіраваў дапаможны біскуп Кароль Неміра. З 1941 года да смерці ў 1943 годзе генеральным вікарыем быў кс. Вітальд Івіцкі. Пасля яго генеральным вікарыем быў прызначаны кс. Генрых Хумніцкі. 1946-1950 - Генрых Хумніцкі 1950-1967 - Міхал Кшывіцкі (апостальскі адміністратар) 1967-1991 - Уладзіслаў Яндрушук (апостальскі адміністратар) 1991-2011 - Казімір Свёнтак (апостальскі адміністратар) 2011-2012 - Тадэвуш Кандрусевіч (апостальскі адміністратар) з 2011 - Антоній Дзям’янка == Дапаможныя біскупы == 1933-1946 - Караль Няміра 1962-1967 - Уладзіслаў Яндрушук з 1999 - Казімір Велікаселец === Генеральныя вікарыі === 1941-1943 - Вітальд Івіцкі 1943-1946 - Генрых Хумніцкі == Спасылкі == Diocese of Pinsk (en) Гамілія Мітрапаліта Кандрусевіча падчас св. Імшы ўрачыстага распачацця служэння Апостальскім Адміністратарам ad nutum Sanctae Sedis у пінскай катэдры Унебаўзяцця Найсвяцейшай Панны Марыі,be,Культура (Sous-catégorie),,https://be.wikipedia.org/?curid=628226,156,628226.0,['uk'],False,Культура,Sous-catégorie
,Крыў,"Крыў (аг.-усх.-слав.: *Кривъ) - ва ўсходнеславянскай міфалогіі родапачынальнік племя крывічоў. Паводле лінгвіста Макса Фасмера, крывічы назваліся ад імя родапачынальніка племя Крыва. Імя Крыў, як мяркуецца, звязана з абазначэннем крывага і левага (як сярэднягрэчаскае імя Лаій, літаральна левы), а таксама з літоўскім найменнем вярхоўнага жраца Крывэ-Крывайтэса. == Літаратура == В. В. Иванов, В. Н. Топоров Мифологические географические названия как источник для реконструкции этногенеза и древнейшей истории славян // в кн.: Вопросы этногенеза и этнической истории славян и восточных романцев. - М., 1976. В. В. Иванов Язык как источник при этногенетических исследованиях // в кн.: Вопросы этногенеза и этнической истории славян и восточных романцев. - М., 1976.",be,Культура (Sous-catégorie),,https://be.wikipedia.org/?curid=779117,108,779117.0,['ru'],False,Культура,Sous-catégorie
,Лют (князь),"Князь Лют - міфалагічны князь неўраў у беларускай міфалогіі. == Легенда == Неўры валодалі велізарнай сілай і былі непераможныя ў баі. Пры вялікай небяспецы яны маглі закруціцца вакол сваёй восі і ператварыцца ў ваўка. Акрамя таго, адзін раз у годзе, падчас самай кароткай ночы, усе неўры ператвараліся ў ваўкоў для прысвячэння юнакоў племя ў воіны. Яны ніколі не нападалі першымі і выкарыстоўвалі свае навыкі толькі для абароны. Але здарылася так, што князь неўраў Лют закахаўся ў дачку аднаго з правадыроў Скіфіі. І калі маршалак неўраў прыехаў дамаўляцца аб выкупе да скіфаў, яго і яго ахову напаілі заморскім віном, а пазней звязалі і падпалілі шацёр, у якім яны знаходзіліся. Даведаўшыся пра гэта, старэйшыны племя павялі яго кудысьці ва Усходнюю Прусію, каб у ваяроў было менш прычын помсціць навакольным людзям. У лясах засталіся толькі браты князя Люта - ваўкалакі, якія пакляліся самастойна знайсці забойцаў і караць іх род на працягу 14 пакаленняў. На землях цяперашняй Украіны ваўкі-пярэваратні лічацца аднымі з самых жудасных персанажаў легенд. І гэта не дзіўна, бо князя Люта забілі, па легендзе, недзе на тэрыторыі Кіеўскай ці Чарнігаўскай абласцей.",be,Культура (Sous-catégorie),,https://be.wikipedia.org/?curid=780801,182,780801.0,['uk'],False,Культура,Sous-catégorie
,Краіна Мора,"Краіна Мора, або Прымор'е (URU. KUki) - даслоўны пераклад акадскай назвы багністай вобласці, якая прылягала да верхняй часткі Персідскага заліва і рэк, што ўпадаюць у яго. Царскія спісы згадваюць дзесяць ці адзінаццаць цароў дынастыі Краіны Мора, якія носяць або акадскія, або вельмі штучныя шумерскія імёны, і называюць сябе ў нешматлікіх надпісах «царамі Прыморскай краіны»; відаць, яны былі сучаснікамі ранніх касіцкіх кіраўнікоў на поўначы. Хоць мы нічога не ведаем пра працягласць існавання гэтага палітычнай утварэння, аднак маецца дастаткова вавілонскіх крыніц канца II і першай паловы I тысячагоддзя да н.э., каб сцвярджаць, што у той час Прымор'ем называлі паўднёвую правінцыю Вавілонскага царства і яна працягвала існаваць, актыўна ўдзельнічаючы ў барацьбе супраць асірыйскага панавання. Заваявана Вавілонам. == Цары Краіны Мора == Ілімалу каля 1722 да н.э. Ітыілі каля 1700 да н.э. Даміік-ілішу - Ішкібаль да каля 1650 да н.э. Шуішы - Гулькішар каля 1594 да н.э. Пешгальдарамаш да каля 1550 да н.э. Адаракалама - Экурдуана каля 1500 да н.э. Маламкуркура - Эягаміль да каля 1450 да н.э. == Літаратура == J.A. Brinkman: Meerland In: Dietz-Otto Edzard: Reallexikon der Assyriologie und vorderasiatischen Archäologie, Bd. 8. de Gruyter, Berlin 1999, ISBN 3-1101-4809-9, S. 6-10. == Гл. таксама == Спіс цароў Шумера Вавілонскія цары",be,Гісторыя (Sous-catégorie),,https://be.wikipedia.org/?curid=284290,198,284290.0,['uk'],False,Гісторыя,Sous-catégorie
,Адыябена,"Адыябена (грэч. Ἀδιαβηνή, Адыябенэ, сір. ܚܕܝܐܒ, Ḥaḏy’aḇ, старажытнаперсідская: Надшыракан. армянская Նոր Շիրական /Нор Шыракан) - антычная дзяржава, са сталіцай у Арбіле (сучасны Эрбіль, Ірак). Яе кіраўнікі да I стагоддзя н.э. вызнавалі іўдаізм і ашурызм. Дзяржава ў розныя гады ўваходзіла ў склад Парфіі, Рымскай імперыі і Вялікай Арменіі. Цяпер тэрыторыя гістарычнай Адыябены знаходзіцца на тэрыторыі Ірака. У першыя стагоддзі нашай эры Адыябенай кіравалі цары з мясцовых дынастый, залежныя ад парфян. Пры гэтым яны неаднаразова залучаліся ў спрэчкі, звязаныя з пераходам у спадчыну прастола ў Парфіі і шэраг рымска-парфянскіх канфліктаў. Асабліва падчас кіравання цара Ізата II (каля 36-59/60) быў значны ўплыў парфянскай дзяржавы. Гэта быў той самы Ізат, які разам са сваёй маці Аленай па палітычных прычынах перайшоў у іўдаізм. Царская сям'я падтрымлівалі палесцінскіх яўрэяў у фінансавым плане і пасылалі падчас рымскай вайны нават войскі. Манабаз і Алена таксама часта згадваюцца ў Мішне, дзе іх хваляць за набожнасць. Калі рымляне заваявалі Месапатамію пры Траяне ў 116 годзе, Адыябена стала рымскай правінцыяй пад назвай Асірыя. Тым не менш, пераемнік Траяна Адрыян пакінуў месапатамскія правінцыі. Толькі Септымій Север паўторна захапіў у 195 годзе Адыябену, але на кароткі тэрмін і прыняў пераможны тытул «Адыябенскі». У часы кіравання Каракалы рымляне ў 216 годзе паўторна ўрываліся ў Адыябену. Пазней, саюзныя ўладары Адыябены і Кіркука паводле Хронікі Арбіла аб'ядналіся з сасанідскім царом Ардашырам I супраць парфянскага кіраўніка Артабана IV. Падчас панавання Сасанідаў у Адыябене было шмат нестарыянскіх хрысціянскіх грамад. == Гл. таксама == Асраена Асірыя (рымская правінцыя) Арменіякан == Спасылкі == На Вікісховішчы пакуль няма медыяфайлаў па тэме, але Вы можаце загрузіць іх Праваслаўная энцыклапедыя. Адыябена",be,Гісторыя (Sous-catégorie),,https://be.wikipedia.org/?curid=212954,261,212954.0,['uk'],False,Гісторыя,Sous-catégorie
,Субарту,"Субарту - старажытная дзяржава і гістарычная вобласць на паўночным усходзе Месапатаміі ў 3 - 2 тысячагоддзях да н. э. Хаця Субарту ўзгадваецца ў шэрагу надзейных крыніц, у навукоўцаў няма ўпэўненага меркавання аб яе дакладнай геаграфіі і паходжанні. == Узгадкі == Найстаражытнейшай узгадкай пра існаванне краіны Субір на поўначы Месапатаміі з’яўляецца шумерскі эпас пра Энмеркара, складзены ў 3 тысячагоддзі да н. э. У акадскі перыяд Субарту называлася адна з найважнейшых краін вакол Акада нароўні з Шумерам, Эламам і Марту. Паведамлялася, што Сарган арганізоўваў супраць гэтай краіны ваенную экспедыцыю, а яго ўнук Нарам-Суэн пакарыў яе. У перыяд трэцяй дынастыі Ура Субарту захоўвала незалежнасць і разглядалася валадарамі Ура як грозны супернік. Асобная краіна з гэтай назвай узгадвалася ў асірыйскіх крыніцах часоў Саргана I і вавілонскіх крыніцах часоў Хамурапі. У другой палове 2 тысячагоддзя да н. э. звесткі пра Субарту сустракаюцца за межамі Месапатаміі. Так, у амарнскім архіве Субарту тройчы ўзгадваецца як тапонім. Некаторыя даследчыкі атаясняюць Субарту з краінай Алшэ ў вярхоўях Тыгра, вядомую з архіваў Хецкай дзяржавы. Апошнія звесткі пра Субарту адносяцца да пачатку 1 тысячагоддзя да н. э. як аб рэгіёне на поўначы Месапатамі або бліз яе. У канцы IX ст. да н. э. вобласць увайшла ў склад Урарту і толькі аднойчы ўзгадвалася асірыйцамі асобна як месца, дзе знайшлі прытулак ворагі іх валадара. У запісах Набапаласара і Камбіза II Субарту - геаграфічны рэгіён, узгаданы хутчэй па традыцыі. == Навуковыя інтэрпрэтацыі == Хаця ў наш час верхняя Месапатамія адносна добра вывучана археолагамі, у навукоўцаў няма адзінай думкі пра тое, якія канкрэтныя гістарычныя помнікі можна атаесамляць з Субарту. Да другой паловы XX ст. Субарту лічылі вобласцю, якая папярэднічала пазнейшай Асірыі. Аднак асірыйскія ўзгадкі пра Субарту як пра адрозную краіну вымусілі ўсходазнаўцаў лічыць, што гэта назва тычыцца рэгіёна на ўсход яе. Яшчэ больш заблытаная сітуацыя склалася з субарэйцамі, насельнікамі Субарту. У шумерскіх крыніцах Субарту названа вобласцю змяшэння моў, але пра самі мовы нічога не кажацца. З XIX ст., калі корпус старажытных крыніц толькі вывучаўся, субарэйцаў лічылі хурытамі або продкамі хурытаў. Асіролаг Ігнас Гелб паказаў памылковасць гэтай думкі. Ён палічыў субарэйцаў суродзічамі хурытаў, якія са старажытных часоў насялялі перадгор'і вакол Месапатаміі, але не з’яўляліся непасрэдна хурытамі, у пазнейшых крыніцах называліся асобна. І. Дзьяканаў меркаваў, што першапачаткова субарэйцы былі прамымі нашчадкамі энеалітычнай культуры верхняй Месапатаміі, пазней асіміляваныя носьбітамі хурыцкіх моў. У нашы дні часам высоўваецца думка, што субарэйцы маглі быць раннімі індаеўрапейцамі. Праблема дакладнага ўсталявання месцазнаходжання Субарту і этнічнага паходжання яе насельнікаў пакуль не вырашана з-за адсутнасці вядомых крыніц, складзеных непасрэдна ў Субарту. == Спасылкі == Subartu (SUBART) Ignace J. Gelb, Hurrians and Subarians Subartu - Urkesh",be,Гісторыя (Sous-catégorie),,https://be.wikipedia.org/?curid=659291,420,659291.0,"['uk', 'ru']",True,Гісторыя,Sous-catégorie
,Засуха 2100-х гадоў да н.э.,"Засуха 4200 гадоў таму (2100-я гг. да н. э.) - адна з найбольш цяжкіх, па выкліканых ёю сацыяльных узрушэннях, кліматычных падзей галацэну. Засуха доўжылася на працягу ўсяго XXII стагоддзя да н.э. і, імаверна, спрыяла падзенню Старога царства ў Егіпце і Акадскай імперыі ў Месапатаміі. Засуха магла таксама прывесці да перасялення на паўднёвы ўсход носьбітаў Харапскай цывілізацыі. Крыніца арыдызацыі ў Месапатаміі каля 2100 года да н.э. супадае з астуджэннем клімату ў Паўночнай Атлантыцы (адзін з цыклаў Бонда). Фаза інтэнсіўнай арыдызацыі каля 2200 года да н.э. мае свае маркеры ў Паўночнай Афрыцы, на Блізкім Усходзе, Чырвоным моры, Аравійскім паўвостраве, Персідскім заліве, Індыйскім субкантыненце і цэнтральнай частцы Паўночнай Амерыкі, а таксама ледавіковых адкладах горнай часткі заходняй Канады. Мяжа стэпаў і лесастэпаў на Сярэднярускім узвышшы 4000 гадоў таму знаходзілася на паўночны захад ад сучаснай на 140-200 км. У стэпавай зоне Прычарнамор'я і Прыазоўя першая палова суббарэалу характарызавацца арыдызацыяй клімату. Найбольшая арыдызацыя адзначана 4200-3700 гадоў таму. Паводле даных археолагаў, на тэрыторыі прычерноморскіх стэпаў і на Паўночным Каўказе няма ніводнага пахавання з датыроўкай паміж 4100 і 3900 гадоў таму. Даныя краніялогіі сведчаць аб рэзкай змене насельніцтва ў паўднёварускіх стэпах: катакомбная культура практычна знікае, змяніўшыся прышлым насельніцтвам цэнтральнаеўрапейскага і каўказскага паходжання (бабінская і лолінская культуры). Каля 2150 года да н. з прычыны нізкага разліву Ніла спыніла сваё існаванне Старое царства у Егіпце. Голад, грамадскія беспарадкі і раздробленасць працягваліся прыблізна 40 гадоў, пакуль Егіпет не быў паэтапна аб’яднаны ў Сярэдняе царства. У сярэдзіне таго ж стагоддзя горцы-гутыі спусціліся з хрыбтоў Загрос і разбурылі Акад. Мусоны перасталі дасягаць гарадоў Індскай цывілізацыі, што прывяло да перасыхання Гхагар і звязаных з ім ірыгацыйных каналаў, за якім рушыў услед адток насельніцтва з Пяцірэчча на ўсход. У кітайскай пісьмовай традыцыі з гэтым часам звязана барацьба Юя Вялікага з катастрафічнымі разлівамі Хуанхэ. Археолагі фіксуюць у XXII стагоддзі да н. э. канчатковы заняпад неалітычных культур Кітая. Як мяркуецца, з драматычнай мнагастагоддзевай засухай, якая адбылася на вялікім Блізкім Усходзе, звязаны масавы прыток генаў ад зебу (Bos taurus indicus) да блізкаўсходніх прыручаных свойскіх быкоў (Bos taurus taurus), які адбыўся каля 4 тысяч гадоў таму. == Спасылкі == The Egyptian Old Kingdom, Sumer and Akkad The End of the Old Kingdom",be,Гісторыя (Sous-catégorie),,https://be.wikipedia.org/?curid=762711,356,762711.0,"['ru', 'uk']",True,Гісторыя,Sous-catégorie
,Асірыя,"Асірыя - рабаўладальніцкая дзяржава на тэрыторыі сучаснага Ірака. Існавала з 2-га тысячагоддзя да н. э. да 7 стагоддзя да н. э. Палітычны і гаспадарчы цэнтр з сярэдзіны 2-га тысячагоддзя да н. э. - Ашур (цяпер Кал’ат-Шаргат). Гісторыя Асірыі найбольш вядомая з 18 ст. да н.э. Дзяржава склалася на землях даўнейшага субарэйскага (магчыма хурыцкага) засялення. Каля 2-га тыс. да н.э. гэтыя плямёны змяшаліся з семіцкімі плямёнамі Паўднёвай Месапатаміі. Неўзабаве выгаднае геаграфічнае размяшчэнне Ашура зрабіла горад цэнтрам транзітнага гандлю паміж Паўднёвым Двухрэччам і Малой Азіяй. З сяр. 18 ст. да н.э. дзяржава пад уладай Вавілоніі ў часы вавілонскага цара Хамурапі, пазней, у 16-15 ст. да н.э. - пад уладай Мітані. Незалежнасць вернута ў канцы 15-пач. 14 ст. да н.э. і створана моцная дзяржава на чале з Ашурбалітам; тады ж Асірыя падпарадкавала Вавілонію. Нашчадкі Ашурбаліта пачалі называць сябе царамі асірыйскімі. Пасля часовага заняпаду (12 ст. да н.э.) Асірыя аднавіла сваю магутнасць пры цары Тыглатпаласары I, вяла паспяховыя войны ў Вавілоніі, Паўночнай Сірыі, Фінікіі, нападала на Армянскае нагор'е (канец 12 -пач.11 ст. да н.э.). Рух арамейскіх плямёнаў аслабіў і раздзяліў дзяржаву, але ў 10-9 ст. да н.э. Асірыя ізноў вядзе заваёўныя войны з Вавілоніяй, Урарту, Мідыяй, Сірыяй, што стала прычынай чарговага заняпаду. Пасля рэформ Тыглатпаласара II (8 ст. да н.э.) пачаўся новы перыяд заваёўных войнаў, за 100 гадоў была заваявана ўся Пярэдняя Азія, такім чынам пры Тыглатпаласары III (745-727 да н.э.) Асірыя ператварылася ў магутную ваенную дзяржаву, але ўнутрыпалітычная барацьба, і барацьба заваяваных народаў аслаблялі яе. Пры цары Ашурбаніпале (сяр. 7 ст. да н.э.) Асірыя вяла працяглую вайну супраць кааліцыі дзяржаў на чале з Вавілоніяй і Мідыяй, заняпала, была пераможана (605 да н.э.) і знікла. Насельніцтва змяшалася з арамеямі Месапатаміі. == Гл. таксама == Семіраміда == Літаратура == Беларуская Савецкая Энцыклапедыя. У 12 т. Т. 1. А - Афіна / Рэдкал.: П. У. Броўка (гал. рэд.) і інш. - Мн.: БелСЭ, 1969. - 624 с.: іл., карты. Скарына Ф. Творы: Прадмовы, сказанні, пасляслоўі, акафісты, пасхалія / Уступ. арт., падрыхт. тэкстаў, камент., слоўнік А. Ф. Коршунава, паказальнікі А. Ф. Коршунава, В. А. Чамярыцкага. - Мн.: Навука і тэхніка, 1990. - С. 154. - 207 с.: іл. ISBN 5-343-00151-3. Довгяло, Г. История Древнего Востока / Г. И. Довгялло, О. В. Перзашкевич, А. А. Прохоров - Минск: ТетраСистемс, 2002 ISBN 985-470-051-8 Marc Van De Mieroop, A History of the Ancient Near East ca. 3000 - 323 BC. - Wiley-Blackwell, 2006. - ISBN 978-1-4051-4911-2 == Спасылкі == На Вікісховішчы ёсць медыяфайлы па тэме Асірыя Assyria - World History Encyclopedia Assyrians: Cavalry and Conquests The Assyrian King List Cécile Michel, Economy, Society, and Daily Life in the Old Assyrian Period Donald A. Mackenzie, MYTHS OF BABYLONIA AND ASSYRIA BRADLEY J. PARKER, Archaeological Manifestations of Empire: Assyria's Imprint on Southeastern Anatolia Jorgen Laessoe, People Of Ancient Assyria",be,Гісторыя (Sous-catégorie),,https://be.wikipedia.org/?curid=22467,457,22467.0,['uk'],False,Гісторыя,Sous-catégorie
,Шлюбная здрада,"Шлюбная здрада, блудніцтва, адзюльтэр (фр.: adultère, лац.: adulter - распусны) - добраахвотны палавы акт паміж асобай, што знаходзіцца ў шлюбе, і асобай, якая не з'яўляюцца яго ці яе мужам ці жонкай. Нягледзячы на тое, што ў розных праўных сістэмах вызначэння адзюльтэру, то бок шлюбнай здрады, адрозніваюцца, агульным для ўсіх з'яўляецца факт сексуальнай блізкасці асобы, якая знаходзіцца ў шлюбе, з пабочнай у адносінах да шлюбу асобай. == Праўныя і культурныя традыцыі == Агульнапрынятымі лічыліся ў большасці культур добраахвотныя абавязанні не мець сексуальных партнёраў на боку. Вельмі часта шлюбная здрада была важкай падставай для пачатку шлюбаразводных працэсаў. У некаторых краінах з перавагай парадку сацыяльнага жыцця па традыцыйна-рэлігійных догмах за адзюльтэр чалавек падвяргаўся смяротнаму пакаранню. Зазвычай, кара для жанчын больш суровая, чым для мужчын. Па ўсёй бачнасці, гэта злучана з тым, што на інстытуце крыві, крэўнага сваяцтва гістарычна было заснавана ўспадкоўванне. Такім чынам, здрада жонкі прыводзіла да няўпэўненасці мужчыны ў крэўным сваяцтве з дзецьмі. Розныя сучасныя культуры маюць розныя адносіны да этыкі няшлюбнай палавой сувязі: некаторыя асуджаюць гэта, тым часам як іншыя разглядаюць гэты аспект шлюбу як нармальны ці прыдатны ці арганізоўваюць і бароняць асабістую свабоду сексуальных паводзін. == Спасылкі == Покровский В. И. Рогоносцы в эпиграммах XVIII века // Чтения в Императорском обществе истории и древностей российских, 1905. - Кн. 3. - Отд. 2. - С. 1-48.",be,Гісторыя (Sous-catégorie),,https://be.wikipedia.org/?curid=540504,218,540504.0,"['ru', 'uk']",True,Гісторыя,Sous-catégorie
,Чорная археалогія,"Чорная археалогія - крымінальнае злачынства, незаконнае правядзенне археалагічных даследаванняў. Чорная археалогія з’яўляецца неафіцыйным, але шырока ўжывальным паняццем. З сапраўднай археалогіяй яна мае мала агульнага, бо, па сутнасці, яна зводзіцца да пошуку скарбаў. З’яўленне самога тэрміна «чорная археалогія» на замену «капальнікам», «шукальнікам скарбаў» і падобнаму тлумачыцца змяненнем прадмета пошукаў. Калі шукальнікі скарбаў гналіся за рэчамі, каштоўнымі з погляду сучаснай ім культуры, такімі як вырабы з каштоўных металаў, творы мастацтва і падобнае, то сучасныя «чорныя археолагі» не грэбуюць тымі знаходкамі, якія цікавілі раней толькі сапраўдных археолагаў. Справа, вядома, не ў шукальніках, якія як былі рабаўнікамі магіл, так, па сутнасці, імі і засталіся, а ў тым, што змяніўся попыт. Развіццё навукі, разумення каштоўнасці артэфактаў мінулага прывялі да таго, што керамікай, іржавай зброяй, грубымі статуэткамі з простых матэрыялаў пачалі цікавіцца прыватныя калекцыянеры. Гэты попыт і спарадзіў чорную археалогію. Фармальнай прыкметай чорнай археалогіі з’яўляецца яе незаконнасць і аматарскі характар - адсутнасць дазволу на раскопкі, а таксама тое, што раскопкі праводзяць неадмыслоўцы. Але адрозненне заключаецца ў самой сутнасці - мэтай археалогіі як навукі з’яўляецца вывучэнне гісторыі, атрыманне звестак аб мінулым праз вывучэнне старажытных помнікаў, у той час як чорных археолагаў цікавяць толькі артэфакты мінулага самі па сабе звычайна з карыслівай мэтай. Археолагі, праводзячы раскопкі, збіраюць велізарны масіў інфармацыі - месца знаходжання, спадарожныя знаходкі, іх узаемнае размяшчэнне і таму падобнае. Усё гэта старанна дакументуецца. Раскоп можна зрабіць толькі адзін раз, і, калі не сабраць інфармацыю, якую можна ў гэты час атрымаць, яна будзе страчана назаўсёды. Шукальнікі ж скарбаў шукаюць толькі тое, што можна прадаць, яны нават губляюць тыя знаходкі, што не маюць на іх погляд каштоўнасці, а пра дакументаванне раскопак няма і думкі. Кожная знаходка, зробленая чорнымі археолагамі, - гэта назаўжды страчаныя звесткі аб мінулым.",be,Гісторыя (Sous-catégorie),,https://be.wikipedia.org/?curid=466444,281,466444.0,['uk'],False,Гісторыя,Sous-catégorie
,Шантаж,"Шанта́ж (фр.: chantage) - прыватны выпадак вымагання. Выяўляецца ў патрабаванні перадачы маёмасці або права на маёмасць ці ажыццяўлення якіх-небудзь дзеянняў маёмаснага характару пад пагрозай учынення насілля над пацярпелым, яго блізкімі, знішчэння ці пашкоджання іх маёмасці, распаўсюджвання паклёпніцкіх або выдавання іншых звестак, якія захоўваюцца ў таямніцы. У Крымінальным кодэксе Рэспублікі Беларусь шантаж - таксама сродак учынення іншага злачынства, напрыклад, прымус да дзеянняў сексуальнага характару, да выканання ці невыканання пэўнай здзелкі ў галіне прадпрымальніцтва, прымушэнне сведкі, пацярпелага, эксперта да адмаўлення ад дачы паказанняў або дачы заведама ілжывых паказанняў. == Літаратура == Беларуская энцыклапедыя: У 18 т. Т. 17: Хвінявічы - Шчытні / Рэдкал.: Г. П. Пашкоў і інш. - Мн. : БелЭн, 2003. - Т. 17. - 512 с. - 10 000 экз. - ISBN 985-11-0035-8. - ISBN 985-11-0279-2 (т. 17).",be,Гісторыя (Sous-catégorie),,https://be.wikipedia.org/?curid=208537,129,208537.0,['uk'],False,Гісторыя,Sous-catégorie
,Абражанне маястату,"Абражанне маястату (ображанье маестату; ад majestas - вялікасць, гонар) - юрыдычны тэрмін часоў ВКЛ, які азначаў замах на дзяржаўную ўладу; у шырокім сэнсе слова - дзяржаўная здрада, замах на гонар і годнасць гаспадара (вялікага князя), распаўсюджанне лжывых, ганебных чутак пра яго. Лічылася цяжкім крымінальным злачынствам, якое ў адпаведнасці з артыкуламі Статута Вялікага княства Літоўскага 1588 г. каралася смерцю. Ад крымінальнай адказнасці вызваляліся асобы, што зрабілі гэта «з глупства або шаленства». == Літаратура == Абражанне маястату // Энцыклапедыя гісторыі Беларусі: У 6 тамах / Беларуская энцыклапедыя; Рэдкалегія: М. В. Біч [і іншыя]. Том 1: А - Беліца. - Мн.: Беларуская энцыклапедыя імя Петруся Броўкі, 1993. - С. 17.",be,Гісторыя (Sous-catégorie),,https://be.wikipedia.org/?curid=64981,107,64981.0,"['ru', 'uk']",True,Гісторыя,Sous-catégorie
,Здарэнне,"Здарэнне (аварыя; італ.: avaria - пашкоджанне) - нечаканы выхад з ладу і пашкоджанне спалучэння прыладаў, машыны, судна або самалёта. Найбольш частымі прычынамі служаць: 1) адступленне ад правіл бяспекі; 2) парушэнне правіл выкарыстання абсталявання, будынка, машыны і спалучэння прыладаў; 3) памылка ў іх распрацоўцы і вытворчасці. Буйное здарэнне на прадпрыемстве хімічнай і ядзернай прамысловасці, марскім і трубаправодным транспарце можа суправаджацца чалавечымі ахвярамі і небяспечнымі для наваколля выкідамі. == Беларусь == У 2011 годзе ў Беларусі мужчыны гінулі ў выніку нешчаслівых здарэнняў у 3,6 разу часцей за жанчын, што было наўпрост звязана з ужываннем алкаголю. == Гл. таксама == Дарожна-транспартнае здарэнне == Спасылкі == На Вікісховішчы ёсць медыяфайлы па тэме Здарэнне",be,Гісторыя (Sous-catégorie),,https://be.wikipedia.org/?curid=688559,112,688559.0,"['uk', 'ru']",True,Гісторыя,Sous-catégorie
,Няшчасны выпадак,"Няшчасны выпадак - неспадзяваная падзея, нечаканы збег абставін, што пацягнуў цялеснае пашкоджанне або смерць. Тыповымі прыкладамі з'яўляюцца аўтамабільная катастрофа (або трапленне пад машыну), падзенне з вышыні, трапленне прадметаў у дыхальныя шляхі, падзенне прадметаў (цэгла, ледзяшы) на галаву, паражэнне электрычным токам. Фактарамі рызыкі могуць быць невыкананне тэхнікі бяспекі, ужыванне алкаголю. Няшчасны выпадак з'яўляецца адной з вядучых прычын смерці ў Расіі. Смерць вядомых людзей у выніку няшчаснага выпадку звычайна прыцягвае шырокую ўвагу. Часта не атрымліваецца ўсталяваць, ці быў гэта няшчасны выпадак, самагубства ці забойства. У страхаванні няшчасны выпадак трактуецца як раптоўная кароткачасовая знешняя падзея для застрахаванага, якая адбылася на працягу тэрміну дагавора, якая пацягнула за сабой цялесныя пашкоджанні (гібель) застрахаванага ў выніку ДТЗ, пажару, выбуху, стыхійных з'яў - за выключэннем супрацьпраўных дзеянняў трэціх асоб. == Віды няшчасных выпадкаў == Аўтакатастрофа Трапленне пад машыну Пажар Угаранне Утапленне Падзенне на роўным месцы Падзенне з вышыні Падзенне ў яму Паражэнне электрычным токам Неасцярожнае абыходжанне з электрапілой Неасцярожнае абыходжанне з выбуховымі матэрыяламі Вытворчыя траўмы Атручванне == Спасылкі == Крызіс смяротнасці ў Расіі: алкагалізм, захворванне і пагаршэнне аховы здароўя Арыгінал на англійскай: russia's Mortality Crisis: Drinking, Disease, and Deteriorating Health Care DaVanzo, Julie ; Grammich, Clifford.(недаступная спасылка) Dire Demographics. Population Trends in the Russian Federation(недаступная спасылка) Смяротнасць ад знешніх прычын у Расіі з 1870 года Няшчасныя выпадкі, атручванні і траўмы па-ранейшаму - на другім месцы сярод прычын смерці Дзеянні пры няшчасных выпадках, якія павінен распачаць працадаўца Няшчасны выпадак у страхаванні",be,Гісторыя (Sous-catégorie),,https://be.wikipedia.org/?curid=339861,236,339861.0,"['uk', 'ru']",True,Гісторыя,Sous-catégorie
,Юрген Граф,"Юрген Граф (ням.: Jürgen Graf; 15 жніўня 1951(1951-08-15), Базель - 14 студзеня 2025(2025-01-14), Базель) - швейцарскі філолаг, гісторык і публіцыст, аўтар шэрагу твораў, у якіх адмаўляе афіцыйную канцэпцыю халакоста. Атрымаў філалагічную адукацыю. Працаваў выкладчыкам у Швейцарыі і за мяжой. У пачатку 1990-х гадоў выдаў тры кнігі па пытанню адмаўлення галакоста. За адмаўленне галакоста ў 1993 звольнены з працы, у 1998 асуджаны на 15 месяцаў турмы. Пасля гэтага эміграваў у Беларусь, праз некаторы час пераехаў у Расію. Жанаты з беларускай. == Спасылкі == Інтэрв’ю з Юргенам Графам (рус.) Архівавана 30 снежня 2006. С любой ложью нужно бороться. Интервью с одним из ведущих ревизионистов Юргеном Графом Архівавана 23 сакавіка 2013. Юрген Граф. Міф аб галакосце (рус.) Архівавана 17 лютага 2007. Юрген Граф. Трэблінка: крытычны аналіз афіцыйнай версіі (рус.) Архівавана 11 сакавіка 2007. Аўтабіяграфія (англ.) Архівавана 11 сакавіка 2007. Відэаканферэнцыя (італ.)",be,Гісторыя (Sous-catégorie),,https://be.wikipedia.org/?curid=23016,141,23016.0,['uk'],False,Гісторыя,Sous-catégorie
,Майкл Бейджэнт,"Майкл Бейджэнт (англ.: Michael Baigent; нар. 27 лютага 1948, Крайстчэрч, Новая Зеландыя - 17 чэрвеня 2013) - пісьменнік. Аўтар колькіх кніг у жанры альтэрнатыўнай гісторыі. Скончыў Універсітэт Кентэрберы па спецыяльнасці «псіхалогія». У юнацтве цікавіўся ўсходнімі рэлігіямі, шмат падарожнічаў па Азіі. У 1976 годзе пераехаў у Вялікабрытанію і застаўся жыць там. У Вялікабрытаніі пазнаёміўся з Рычардам Лі і Генры Лінкальнам. У сааўтарстве з імі напісаў бестселер «Святая кроў і святы Граль» (Holy Blood and Holy Grail), апублікаваны ў 1982 годзе. Кніга выдавалася за навуковае даследаванне, у ёй сцвярджалася, што дынастыя франкскіх каралёў Меравінгаў паходзіла ад нашчадка Хрыста, а гэтую таямніцу быццам захоўвала арганізацыя Прыярат Сіёна, пра існаванне якой стала вядома ў 1950-х гадах. На праўдзе сюжэт быў поўнай містыфікацыяй. Бейджэнт, Лі і Лінкальн паўтарылі гэты прыём з кнігай «Месіянская спадчына» (The Messianic Legacy, 1987). У 1989 годзе Бейджэнт і Лі пачалі працаваць удваіх, яны апублікавалі кнігі «Храм і ложы» (The Temple and the Lodge, 1989), «Скруткі Мёртвага мора» (The Dead Sea Scrolls Deception, 1991), «Тайная Германія: Клаўс фон Штауфенберг і містычны крыжовы паход супраць Гітлера» (Secret Germany: Claus Von Stauffenberg and the Mystical Crusade Against Hitler, 1994), «Інквізіцыя» (The Inquisition, 2000) і «Эліксір і камень: Традыцыі магіі і алхіміі» (The Elixir and the Stone: The Tradition of Magic and Alchemy, 2003). Без сааўтараў у тыя ж гады Бейджэнт напісаў «Прадвесці Вавілона: Астралогія і магія старажытнай Месапатаміі» (From the Omens of Babylon: Astrology and Ancient Mesopotamia, 1994), «Старажытныя сляды: Таямніцы старажытнай і ранняй гісторыі» (Ancient Traces: Mysteries in Ancient and Early History, 1998) і «Дакументы Ісуса: выкрыццё найвялікшай містыфікацыі ў гісторыі» (The Jesus Papers: Exposing the Greatest Cover-Up in History, 2006). Але самай паспяховай кнігай Майкла Бейджэнта засталася «Святая кроў і святы Граль». Пра «Святую кроў і святы Граль» зноў загаварылі праз 23 гады па публікацыі, пасля іску Бейджэнта і Лі супраць аўтара «Кода ды Вінчы» Дэна Браўна, які абвінавачваўся імі ў плагіяце. Цікавасць публікі да справы супраць Браўна была настолькі вялікай, што выдавецтва Random House перавыдала «Святую кроў». == Літаратура == Бейджент, Майкл // Лентапедыя [Электронны рэсурс] = Лентапедия : база даведачна-біяграфічных тэкстаў / Пад рэд. Д. Іванова - Электронныя дадзеныя - М.: ТАА «Лента.ру» (lenta.ru), 2012. - Рэжым доступу: свабодны. - Загаловак з экрана - Мова руск. == Спасылкі == Архіўная копія афіцыйнага сайта Майкл Бейджэнт на сайце «Internet Movie Database» (англ.)",be,Гісторыя (Sous-catégorie),,https://be.wikipedia.org/?curid=167757,385,167757.0,['uk'],False,Гісторыя,Sous-catégorie
,Нацыянальны атлас Беларусі,"Нацыянальны атлас Беларусі - фундаментальнае навукова-даведачнае афіцыйнае дзяржаўнае выданне Рэспублікі Беларусь: картаграфічны твор (атлас), у якім змешчана сучасная інфармацыя пра Беларусь, ён характарызуе прыродныя ўмовы і рэсурсы, дэмаграфічную, эканамічную, гістарычную сітуацыю ў Беларусі. == Гісторыя == Грунтам для стварэння Нацыянальнага атласа стаў Указ Прэзідэнта Рэспублікі Беларусь Аляксандра Лукашэнкі ад 12 мая 1999 года No 269. Быў вызначаны каардынацыйны савет, які складаўся з 10 чалавек, большасць з якіх - дырэктары навукова-даследчых інстытутаў: І. І. Пашкевіч, Г. І. Кузняцоў, А. І. Кавалёў, А. В. Казулін, М. П. Касцюк, У. Ф. Логінаў, В. І. Парфёнаў, М. М. Пікулік, І. І. Пірожнік, С. К. Рахманаў. Заказчык атласа - Дзяржаўны камітэт па зямельных рэсурсах, геадэзіі і картаграфіі пры Савеце міністраў Рэспублікі Беларусь. Атлас створаны каля 450 спецыялістамі з больш чым 60 арганізацый. Першае выданне выйшла ў свет у 2002 годзе. Пасля 2020 года плануецца абнавіць «Нацыянальны атлас Беларусі» і стварыць электронную версію атласа. 26 верасня 2024 года Нацыянальнай бібліятэцы Беларусі прэзентавалі другое выданне атласа. == Апісанне == Першае выданне Атласа складаецца з 19 раздзелаў. Фармат кнігі - 40×47 см, вага - каля 5 кілаграмаў. Змест дае поўнае ўяўленне пра Беларусь: яе тэрыторыю, клімат, жывёльны і раслінны свет, экалогію, насельніцтва, прамысловасць, сельскую гаспадарку, навуку, адукацыю, культуру, знешнія сувязі, гісторыю. Першы прэзентацыйны наклад - 2 тысячы асобнікаў. Другое выданне складаецца з 20 раздзелаў, агульны аб’ём - 348 старонак. == Крытыка == Віктар Цемушаў у 2003 годзе падрабязна разглядзеў і раскрытыкаваў чатыры гістарычныя карты з раздзела «Гісторыя» Нацыянальнага атласа Беларусі. == Спасылкі == Указ Прэзідэнта Рэспублікі Беларусь ад 12 мая 1999 г. No 269 Каб людзьмі звацца! // sb.by, 3 чэрвеня 2003",be,Геаграфія (Sous-catégorie),,https://be.wikipedia.org/?curid=159625,267,159625.0,['uk'],False,Геаграфія,Sous-catégorie
,Дыялекталагічны атлас,"Дыялекталагічны атлас (лінгвістычны атлас) - сістэматызаваны збор дыялекталагічных карт, якія паказваюць распаўсюджванне дыялектаў дадзенай мовы на тэрыторыі, занятай яе носьбітамі. Матэрыялы для дыялекталагічнага атласа збіраюцца па спецыяльнай праграме, якая ахоплівае ўсе бакі мовы (фанетыка, марфалогія, сінтаксіс, лексіка). Уся сукупнасць карт дыялекталагічнага атласа дае сістэмнае ўяўленне пра дыялектнае вар’іраванне мовы ў дачыненні да ўсіх бакоў яе складу. Дыялекталагічны атлас служыць асновай для вывучэння розных аспектаў мовы метадамі лінгвістычнай геаграфіі. Існуюць розныя пакаленні дыялекталагічных атласаў. Да атласаў першага пакалення належыць, напрыклад, Дыялекталагічны атлас беларускай мовы (1963), які дае ўяўленне пра асаблівасці беларускай дыялектнай мовы на ўсіх узроўнях моўнай сістэмы. У выданні адлюстраваны асаблівасці гаворак 1027 паселішчаў Беларусі і ўсе дыялекты беларускай мовы. Кіраўнікамі гэтага фундаментальнага ва ўсходнеславянскай лінгвістыцы праекта былі Рубэн Іванавіч Аванесаў і Юзэфа Фларыянаўна Мацкевіч, над картамі працавалі такія вядомыя айчынныя дыялектолагі з Інстытута мовазнаўства АН Беларусі як Ганна Уладзіміраўна Арашонкава, Ніна Трафімаўна Вайтовіч, Аляксандр Антонавіч Крывіцкі, Мікалай Васілевіч Бірыла, Іван Якаўлевіч Яшкін, Фёдар Данілавіч Клімчук і многія іншыя. Атласы другога пакалення - гэта рэгіянальныя атласы. У Беларусі гэта, напрыклад, «Атлас гаворак паўночна-ўсходняй Брэстчыны» Ю. В. Чарнякевіча (2009). Крыніцамі для даследавання паслужылі матэрыялы, сабраныя аўтарам у палявых умовах у 64 населеных пунктах на тэрыторыі паўночна-ўсходняй Брэстчыны (у Брэсцкай (Івацэвіцкі, Баранавіцкі, Ляхавіцкі, Пружанскі, Бярозаўскі, Пінскі, Ганцавіцкі раёны), Гродзенскай (Слонімскі і Зэльвенскі раёны) і Мінскай (Клецкі раён) абласцях). Да атласаў трэцяга пакалення належаць атласы цэлай сям’і роднасных моў. Гэта, напрыклад, Агульнаславянскі лінгвістычны атлас, у якім змешчаны моўныя факты з усіх жывых славянскіх моў. Чацвёртае пакаленне атласаў - гэта атласы сем’яў і груп разнастайных сумежных моў народаў свету. Да чацвёртага пакалення належыць Лінгвістычны атлас Еўропы. == Найважнейшыя дыялекталагічныя атласы == Дыялекталагічны атлас беларускай мовы (1963). Лінгвістычны атлас Францыі (Atlas linguistique de la France, par J. Gilliéron et E. Edmont, т. 1-7, 1902-12); Нямецкі лінгвістычны атлас [Deutscher Sprachatlas, Hrsg. von F. Wrede (fortgesetzt von B. Martin, W. Mitzka). Lfg 1-19, 1926-54]; Атлас русских народных говоров центральных областей к востоку от Москвы (под ред. Р. И. Аванесова, 1957); [Бернштейн С. Б., Чешко Е. В., Зеленина Э. И.]; Атлас болгарских народных говоров в СССР (1958); Дзендзелiвський Й. О. Лiнгвiстичний атлас украjнських народних говорiв Закарпатськоj областi УРСР. (Лексика) (ч. 1-2, 1958-60); Атласул лингвистик молдовенеск (ред. Р. Удлер, В. Комарницки; бол 1-2, 1968-72); Общеславянский лингвистический атлас (вып. 1-3-, 1978-94-); Атлас украïнськоï мови (т. 1-3, 1984-2001). == Літаратура == Атлас диалектологический / Л. Л. Касаткин // Большая российская энциклопедия : [в 35 т.] / гл. ред. Ю. С. Осипов. - М. : Большая российская энциклопедия, 2004-2017 Диалектологический атлас // Казахстан. Национальная энциклопедия. - Алматы: Қазақ энциклопедиясы, 2005. - Т. II. - ISBN 9965-9746-3-2 Pop S., Pop R. D. Atlas linguistiques européens. Domaine roman. Louvain, 1960 Сухачев Н. Л. Лингвистические атласы и карты // Проблемы картографирования в языкознании и этнографии. Л., 1974 Миронов С. А. Немецкая диалектография за сто лет // Вопросы языкознания. 1976. No 4 Аванесов Р. И. Общеславянский лингвистический атлас (1958-1978). Итоги и перспективы // Славянское языкознание. VIII Международный съезд славистов. Доклады советской делегации. М., 1978. No 4 Алинеи М. Лингвистический атлас Европы: первые двадцать два года // Вопросы языкознания. 1993. No 3 Донадзе Н. З. Новые перспективы в лингвогеографии - Лингвистический атлас Европы // Общеславянский лингвистический атлас: Материалы и исследования. 2001-2002. М., 2004",be,Геаграфія (Sous-catégorie),,https://be.wikipedia.org/?curid=549568,529,549568.0,"['ru', 'uk']",True,Геаграфія,Sous-catégorie
,Атлас гарадоў зямнога свету,"Атлас гарадоў зямнога свету (лац.: Civitates orbis terrarum) - атлас выяваў і планаў гарадоў свету, які быў складзены Георгам Браўнам з дапамогаю Абрагама Артэлія. Атлас выйшаў у свет у Кёльне, у 6 тамах (I - 1572, II - 1575, III - 1581, IV - 1588, V - 1598, VI - 1617) і ўтрымліваў 546 відаў, відаў з птушынага палёту і схематычных картаў гарадоў вядомага свету. Бальшыню гравюр падрыхтаваў Ф. Хогенберг, і не выключана, што менавіта Хогенберг пачаў складанне гэтага атласу. Да выяваў дадаваліся друкаваныя тлумачэнні Браўна пра гісторыю, геаграфію і эканоміку адпаведных гарадоў. У атлас увайшоў матэрыял аўтарства больш за 100 гравёраў і мастакоў, сярод якіх былі мастак Георг (Йорыс) Хафнагель (1542-1600) з Антверпену (большасць арыгінальнага матэрыялу па іспанскіх і італьянскіх гарадах, апрацоўка іншага матэрыялу) і ягоны сын Якаб, вялікая колькасць непублікаваных прац і карт нідэрландскіх гарадоў Якаба ван Дэвентара (Рулафзофа) (1505-1575), дрэварыты Штумпфа з «Швейцарскай хронікі» (1548), віды германскіх гарадоў з «Касмаграфіі» Мюнстэра выданняў 1550 і 1572. Важным унёскам былі карты датскага картографа Хайнрыха ван Ранцау (лац. Ранцовіюс) [1526-1599] (Паўночная Еўропа, асабліва датскія гарады) і карты Себасцьяна Мюнстэра (каля 1550). Адметным дадаткам Браўна было змяшчэнне на выявах людскіх постацяў у мясцовых строях. Як ён сам тлумачыў у прадмове да 1-га тому, гэта было зроблена не толькі дзеля прадстаўлення культурных ведаў, але, быццам, і дзеля таго, каб туркі не маглі б выкарыстаць яго атласу ў ваенных мэтах (Браўн меў на ўвазе забарону ісламу глядзець на выявы жывых істот). Беларускія гарады ўваходзілі ў тамы II (Горадна) і III (Вільня), украінскія - у V (Львоў) том атласу. == Спасылкі == На Вікісховішчы ёсць медыяфайлы па тэме Атлас гарадоў зямнога свету",be,Геаграфія (Sous-catégorie),,https://be.wikipedia.org/?curid=1380,268,1380.0,"['ru', 'uk']",True,Геаграфія,Sous-catégorie
,Вялікі гістарычны атлас Беларусі,"Вялі́кі гістары́чны а́тлас Белару́сі - шматтомны атлас на беларускай мове, які прысвечаны гісторыі Рэспублікі Беларусь. Атлас складзены і падрыхтаваны Рэспубліканскім унітарным прадпрыемствам «Белкартаграфія» Дзяржаўнага камітэта па маёмасці Рэспублікі Беларусь. Навукова-метадычную дапамогу ў распрацоўцы Атласа аказалі Інстытут гісторыі Нацыянальнай акадэміі навук Беларусі і Дэпартамент па архівах і справаводстве Міністэрства юстыцыі Рэспублікі Беларусь. == Бібліяграфія == Вялікі гістарычны атлас Беларусі. У 3 т. Т. 1 / [рэд. Л.У. Шклярэвіч]. - Мінск: Белкартаграфія, 2009. - 244, [3] с., іл. ISBN 978-985-508-060-3. Вялікі гістарычны атлас Беларусі. У 4 т. Т. 2 / [рэд. Г.П. Ляхава, Ю.М. Несцяроўская, Т.М. Пракаповіч]. - Мінск: Белкартаграфія, 2013. - 347, [4] с., іл. ISBN 978-985-508-245-4. Вялікі гістарычны атлас Беларусі. У 4 т. Т. 3 / [рэд. В.Л. Насевіч]. - Мінск: Белкартаграфія, 2016. - 352 с., іл. ISBN 978-985-508-298-0. Вялікі гістарычны атлас Беларусі. У 4 т. Т. 4 / [рэд. В.Л. Насевіч]. - Мінск: Белкартаграфія, 2018. - 270 с., іл. ISBN 978-985-508-476-2. Першы том асвятляе перыяд ад з’яўлення чалавека на беларускіх землях і да 1569 года, калі ў выніку Люблінскай уніі беларускія землі ўвайшлі ў склад Рэчы Паспалітай. У выданні прадстаўлены 67 гістарычных карт, якія адлюстроўваюць гісторыю не толькі Беларусі, але і ўсяго ўсходнееўрапейскага рэгіёна. Нароўні з гэтым прысутнічаюць карты асобных рэгіёнаў, планы гарадоў, схемы ваенных бітваў, буйнамаштабная Генеральная карта «Беларускія землі ў ХVІ стагоддзі», рэпрадукцыі 22 старажытных карт. Утрыманне дапоўнена 7 тлумачальнымі нарысамі, ілюстрацыямі і гісторыка-геаграфічным паказальнікам да Генеральнай карты. Планавалася, што другі том выйдзе ў 2012 годзе, але адбылося гэта толькі ў 2013 годзе. Ён ахоплівае больш чым два стагоддзі існавання Вялікага Княства Літоўскага ў складзе Рэчы Паспалітай (1569-1795): ад Люблінскай уніі да трэцяга падзелу Рэчы Паспалітай. Першапачаткова планаваліся да выдання толькі тры тамы, але падчас працы быў сабраны багаты гістарычны і картаграфічны матэрыял, таму з’явілася неабходнасць падзяліць другі том і адбіць у ім больш падрабязна перыяд да 1795 года. Адпаведна, трэці том гістарычнага атласа, які ўбачыў свет у 2015 годзе, уключае перыяд да 1917-га, чацвёрты (2018) - савецкі перыяд і гісторыю незалежнай Рэспублікі Беларусь. 21 лістапада 2018 года ў Нацыянальнай бібліятэцы Беларусі быў прэзентаваны чацвёрты том. == Ацэнкі == У 2010 годзе ў часопісе «ARCHE» (No6, с. 298-322) была змешчана рэцэнзія Алега Латышонка і Генадзя Семянчука на першы том атласа. У ёй звяртаецца ўвага на вялікую колькасць дапушчаных гістарычных памылак. Таксама адзначаецца, што ў выданні недастаткова ўвагі надаецца тэрыторыі Падляшша, Смаленшчыны, Браншчыны, Віленшчыны, колішніх Невельскага, Себежскага і Суражскага паветаў. Гэтыя тэрыторыі часткова ці зусім не адлюстраваныя на генеральнай карце «Беларускія землі ў XVI ст.» Пры гэтым галоўны рэдактар атласа Вячаслаў Насевіч прызнае, што аўтары свядома пакінулі па-за ўвагай атласа прылеглыя абшары Беларусі, якія населены этнічнымі беларусамі. У 2013 годзе кандыдат гістарычных навук Яўген Анішчанка напісаў адкрыты ліст «Жульніцтва за картамі». У ім ён падрабязна апісаў працэс стварэння Генеральнай карты «Беларускія землі ў канцы XVIII ст.» да другога тома выдання. З яго слоў атрымліваецца, што Вячаслаў Насевіч у выніку прысвоіў калектыўную працу і тым самым парушыў афіцыйны дагавор наконт аўтарскага права. У сувязі з гэтым у знак пратэсту Анішчанка адмовіўся атрымліваць апошні ганарар. == Спасылкі == Вялікі гістарычны атлас Беларусі (руск.) // БелТА У Мінску прэзентаваны «Вялікі гістарычны атлас Беларусі» // Звязда/Наша Ніва, Таццяна Кавалёва У 2017 годзе выйдзе 4 том «Вялікага гістарычнага атласа Беларусі» // Sputnik",be,Геаграфія (Sous-catégorie),,https://be.wikipedia.org/?curid=565643,532,565643.0,"['uk', 'ru']",True,Геаграфія,Sous-catégorie
,Гістарычны атлас Беларусі,"«Гістары́чны а́тлас Белару́сі» - двухтомны атлас на беларускай мове, які прысвечаны гісторыі мінуўшчыны Рэспублікі Беларусь. Атлас складзены і падрыхтаваны Беларускім гістарычным аглядам. Першы том асвятляе перыяд ад палеаліту да падзелаў Рэчы Паспалітай. У выданні прадстаўлены каля ста спецыяльных і некалькі дзясяткаў гістарычных карт беларускіх зямель, планы найважнейшых бітваў і замкаў, карты асноўных войнаў, планы асноўных гарадоў Беларусі і план Варшавы, а таксама тэкст навуковага каментарыя і зводная табліца гістарычных назваў. == Літаратура == Гістарычны атлас Беларусі. У 2 т. Т. 1: М.Ф. Спірыдонаў. - Варшава: Беларускі гістарычны агляд, 2008. - 164 с., іл. ISBN 978-83-916658-4-8. == Спасылкі == Гістарычны атлас Беларусі. Том 1(недаступная спасылка) // «Новы час»",be,Геаграфія (Sous-catégorie),,https://be.wikipedia.org/?curid=565645,107,565645.0,['ru'],False,Геаграфія,Sous-catégorie
,Геаграфічны цэнтр Еўропы,"Пастаянная спрэчка на тэму геаграфі́чнага цэ́нтра Еўро́пы пачалася ў XVIII стагоддзі і працягваецца да сёння. Розныя погляды асноўваюцца на вылічэннях, якія залежаць ад межаў (найдалей пакладзеных пунктаў Еўропы) і на розных спосабах вылічэння канчатковых вынікаў. Так, у 1775 годзе польскі каралеўскі картограф і астраном Шыман Саберайскі вызначыў месца, дзе перасякаюцца лініі, што звязваюць самыя далёкія пункты Еўропы. Згодна з яго вылічэннямі, цэнтр Еўропы знаходзіцца ў мясцовасці Сухаволя (Польшча). З гэтай нагоды там усталяваны памятны камень. Паводле разлікаў Французскага нацыянальнага геаграфічнага інстытута, зробленых у 1989 годзе, на поўнач ад Вільні, недалёка ад вёскі Пурнушкес, знаходзіцца пункт, ад якога роўная колькасць кіламетраў аддзяляе любую ўскраіну Старога Свету. 1 мая 2004 года, у гонар уступлення Літвы ў ЕС, ля шашы Вільня - Малетай быў адкрыты манумент работы скульптара Гедзімінаса Якубоніса - калона з белага мармуру, увянчаная каронай з залатымі пяціканцовымі зоркамі. У 2000 беларускія навукоўцы і супрацоўнікі РУП «Белкосмааэрагеадэзія» абнародавалі разлікі, паводле якіх геаграфічны цэнтр Еўропы размешчаны ў Віцебскай вобласці, паблізу возера Шо, умоўны пункт - ля берага возера Івесь у аднайменным пасёлку. Для разлікаў выкарыстоўвалася камп’ютарная праграма, якую адмыслова распрацавалі. Еўропу прынялі за адзінае цэлае, уключыўшы акваторыі Белага і Балтыйскага мораў, Вялікабрытанію, Ірландыю і іншыя астраўныя землі. Атрыманую ў выніку прастору пакрылі інтэгральнай сеткай і па ёй вылічылі цэнтральны пункт. У 2008 г. сталі вядомыя паўторныя разлікі, паводле іх цэнтр Еўропы знаходзіцца на 55º30' пн.ш. і 28º48' у.д. у горадзе Полацку. Памятны знак «Геаграфічны цэнтр Еўропы» адкрыўся ў Полацку 30 мая 2008 года. == Спасылкі == На Вікісховішчы ёсць медыяфайлы па тэме Геаграфічны цэнтр Еўропы Матрыца цэнтра Еўропы(недаступная спасылка) Як у Полацку знайшлі цэнтр Еўропы(недаступная спасылка)",be,Геаграфія (Sous-catégorie),,https://be.wikipedia.org/?curid=565593,267,565593.0,"['ru', 'uk']",True,Геаграфія,Sous-catégorie
,Геаграфічны цэнтр Беларусі,"Геаграфічны цэнтр Беларусі - пункт на зямной паверхні з геаграфічнымі каардынатамі 53º31',7 пн.ш., 29º02',8 у.д., нацыянальны сімвал глабальнай прывязкі Рэспублікі Беларусь да планеты Зямля. Геаграфічны цэнтр Беларусі размешчаны за 70 км на паўднёвы ўсход ад Мінска, каля вёскі Антонава Навасёлкаўскага сельсавета Пухавіцкага раёна. Пункт вызначаны пад умовай, што сума квадратаў адлегласцей ад яго да характэрных выгінаў вонкавай мяжы Беларусі з’яўляецца найменшай. Пошукавыя работы выкананыя ў 1996 аб’яднаннем «Белгеадэзія». На мясцовасці пункт абазначаны пірамідай, пад якой пастаўлена пліта з надпісам «Геаграфічны цэнтр Рэспублікі Беларусь». Гэта адзін з важнейшых пунктаў дзяржаўнай геадэзічнай сеткі, у выніку яго выкарыстання ў якасці зыходнага змяншаюцца скажэнні пры стварэнні карт Беларусі і яе рэгіёнаў. == Спасылкі == Геаграфічны цэнтр Беларусі на сайце Radzima.org Афіцыйная карта дазволеная Дзяржаўным камітэтам па маёмасці Рэспублікі Беларусь Архівавана 15 студзеня 2012. Вандроўка да цэнтру Беларусі Архівавана 5 чэрвеня 2012.",be,Геаграфія (Sous-catégorie),,https://be.wikipedia.org/?curid=28045,137,28045.0,"['uk', 'ru']",True,Геаграфія,Sous-catégorie
,Пей Сю,"Пей Сю (裴秀, 224 - 271) - кітайскі дзяржаўны служачы, картограф часоў дынастыі Вэй, «бацька» кітайскай традыцыйнай картаграфіі. Адным з першых стаў прымяняць каардынатную сетку (Чжунван). Яна не мае ніякага дачынення да мерыдыянаў і паралеляў, але гуляе такую ж ролю, як маштабаванне на сучасных картах. Прынцыпы, устаноўленыя Пей Сю, сталі асновай кітайскай картаграфіі да ўкаранення ў яе заходніх ідэй. == Біяграфія == Нарадзіўся ў 224 годзе. Працаваў пры двары імператара Цаа Хуаня. У 267 годзе Пей Сю быў прызначаны міністрам грамадскіх работ, яму было даручана заняцца распрацоўкай карт. у выніку ён склаў геаграфічны атлас з 18 лістоў, які атрымаў назву «Юй Гун дзі юй тую» («Адлюстраванне тэрыторый зямлі з ""Дзіянь Юя“»). Памёр у 271 годзе. == Картаграфія == «Юй Гун дзі юй ту» імаверна з’яўляецца найстаражытным з вядомых у свеце рэгіянальных атласаў. У «Цзінь шу» («Кніга пра эпас Цзінь») прыведзена прадмова Пей Сю да дадзенай працы. Пей Сю адносіў паходжанне карт да глыбокай старажытнасці, паказваючы, што пры дынастыях Ся, Шан і Чжоу меліся спецыяльныя службовыя асобы, якія займаліся іх складаннем. Да часу Пей Сю, па яго заўвазе, з усіх старых карт захаваліся толькі карты эпохі Усходняя Хань, аднак «ні адна з іх не выкарыстоўвае градуяваны маштаб і ні адна з іх не пабудавана на прамавугольнай сетцы». Згодна з Пей Сю, пры стварэнні карт варта кіравацца «шасцю метадамі» (лю ці): 1) фэнь люй («градуяваныя ўзоры» - ужыванне градуяваных падзелаў для вызначэння маштабу карты; 2) чжуньван («папярочнае і падоўжнае») - выкарыстанне прамавугольнай сеткі для адлюстравання правільных адносін паміж рознымі часткамі карты; 3) даачы («вымярэнне шляху ў лі») - разлік даўжыні, якую нельга наўпрост вымераць, як даўжыню гіпатэнузы прастакутнага трыкутніка, катэты якога вымяраюцца пакрокавым спосабам; 4)гаа ся («верхняе і ніжняе»), 5)фан се («прамавугольнае і касое»), 6) юй чжы («абыходнае і прамое») - пасля даследавання на мясцовасці асаблівасцяў ландшафту варта пазначаць іх на карце велічынямі вышынь і нізін, прамымі і вострымі кутамі, крывымі і прамымі лініямі. Пасля атласа Пей Сю склаў на шоўку вялікую карту Кітая такіх памераў, што аднаму чалавеку было не пад сілу нават яе разгарнуць. Пасля для зручнасці ён зрабіў яе паменшаную копію ў маштабе каля 1: 1800000. Ніводная з яго карт не захавалася. == Літаратура == Nelson H. Maps from Old Cathay (Two Millennia of Chinese cartography) // Geogr. Mag., 1975, vol. 47, p. 702-711",be,Геаграфія (Sous-catégorie),,https://be.wikipedia.org/?curid=744583,378,744583.0,"['uk', 'ru']",True,Геаграфія,Sous-catégorie
,Фёдар Кузьміч Курапаценка,"Фёдар Кузьміч Курапаценка (2 сакавіка 1903, вёска Малыя Бялевічы, Быхаўскі павет, Магілёўская губерня - 1993) - беларускі вучоны ў галіне землеўпарадкавання, Заслужаны работнік вышэйшай школы (1973). Прафесар (1961). == Біяграфія == Скончыў БСГА (1931). Удзельнік Вялікай Айчыннай вайны. У 1932-1937 гадах інжынер-землеўпарадчык Рэчыцкага раёна Гомельскай вобласці. З 1939 годзе ў БСГА, загадчык кафедры землеўпарадкавальнага праектавання (1949-1971), прафесар гэтай кафедры (з 1971). Аўтар навуковых прац па землеўпарадкаванні, картаграфіі і геадэзіі. == Узнагароды == Узнагароджаны ордэнамі Кастрычніцкай рэвалюцыі (1971), «Знак Пашаны» (1961, 1966) і іншымі ордэнамі, медалём «За працоўную доблесць» (1953) і інш. == Асноўныя публікацыі == Землеустроительное картографирование зон деятельности МТС и административных районов. - Горки, 1957. Проблемы современного землеустройства. - Мн., 1977 (у сааўт.). == Літаратура == Курапаценка Фёдар Кузьміч // Беларуская энцыклапедыя: У 18 т. Т. 9: Кулібін - Малаіта / Рэдкал.: Г. П. Пашкоў і інш. - Мн. : БелЭн, 1999. - Т. 9. - 560 с. - 10 000 экз. - ISBN 985-11-0035-8. - ISBN 985-11-0155-9 (т. 9). - С. 42",be,Геаграфія (Sous-catégorie),,https://be.wikipedia.org/?curid=153836,167,153836.0,"['ru', 'uk']",True,Геаграфія,Sous-catégorie
,Пан’еўрапейскі транспартны калідор,"Пан'еўрапейскі транспартны калідор - сістэма аўтамабільных дарог у Цэнтральнай і Усходняй Еўропе. Была першапачаткова вызначана на II пан'еўрапейскай канферэнцыі па транспарце на Крыце ў сакавіку 1994 года, дадаткі занесены на III канферэнцыі ў Хельсінкі ў 1997 годзе. Таму, незалежна ад геаграфічнага становішча, гэтыя транспартныя калідоры таксама часам завуць крыцкімі калідорамі ці хельсінкскімі калідорамі. == Гл. таксама == Rail Baltica Via Baltica Via Hanseatica (адгалінаванне А на Калінінград) Аўтамабільныя дарогі федэральнага значэння Расійскай Федэрацыі == Спасылкі == Карты дзесяці транспартных калідораў",be,Палітыка (Sous-catégorie),,https://be.wikipedia.org/?curid=118452,80,118452.0,['uk'],False,Палітыка,Sous-catégorie
,Панамерыканская шаша,"Панамерыка́нская шаша́ (назвы на іншых мовах глядзі ніжэй) - сетка дарог у Амерыцы, сумарная працягласць якіх складае 48 тыс. км. Калі не ўлічваць 87-кіламятровы Дар’енскі прабел, які размяшчаецца ў джунглях, на мяжы Панамы і Калумбіі, тая Панамерыканская шаша аб'ядноўвае нацыянальныя сеткі дарог кантынентальных дзяржаў Амерыкі ў адзіную сістэму. Паводле Кнігі рэкордаў Гінэса Панамерыканская шаша - самая доўгая аўтамабільная траса ў свеце, аднак на стандартных транспартных сродках праехаць праз Дар'енскі прабел паміж Цэнтральнай і Паўднёвай Амерыкай немагчыма. == Краіны == Панамерыканская шаша праходзіць па тэрыторыі 15 краін: Канада (неафіцыйна) Злучаныя Штаты Амерыкі (неафіцыйна) Мексіка Гватэмала Сальвадор Гандурас Нікарагуа Коста-Рыка Панама Калумбія Эквадор Перу Чылі Аргенціна Важныя адгалінаванні таксама размяшчаюцца ў Балівіі, Бразіліі, Парагваі, Уругваі і Венесуэле. == Назва == англ.: Pan-American Highway ісп.: Carretera Panamericana, Autopista Panamericana або Vía Panamericana парт.: Estrada Panamericana ням.: Panamerikanische Straße нідэрл.: Pan-Amerikaanse Snelweg фр.: Autoroute Panaméricaine італ.: Autostrada Panamericana == Гл. таксама == Мост дзвюх Амерык == Спасылкі == Панамерыканская шаша ў ВСЭ(недаступная спасылка) Pan-American Highway - MSN Encarta Архівавана 13 мая 2008. Google Books - Mexico and the United States, Авторы: Lee Stacy",be,Палітыка (Sous-catégorie),,https://be.wikipedia.org/?curid=103413,182,103413.0,"['uk', 'ru']",True,Палітыка,Sous-catégorie
,Аб’яднаны пераходны кабінет Беларусі,"Аб’яднаны пераходны кабінет Беларусі - калектыўны выканаўчы орган дэмакратычных сіл Беларусі, створаны 9 жніўня 2022 года Святланай Ціханоўскай. У кабінет, які займаецца дзейнасцю ў эміграцыі з цэнтральным офісам у Вільнюсе (Літва), уваходзяць прадстаўнікі дэмакратычнага руху, бізнесу і сілавога блоку Беларусі, якія прызнаюць Ціханоўскую за нацыянальную лідарку краіны. == Перадумовы == 9 жніўня 2020 года ў Беларусі прайшлі прэзідэнцкія выбары, вынікі якіх не былі прызнаныя вялікай часткай насельніцтва, у выніку чаго распачаліся самыя масавыя пратэсты ў гісторыі краіны. Пратэстоўцы, а таксама ўсе краіны ЕС і ЗША прызналі Святлану Ціханоўскую пераможцай выбараў і нацыянальнай лідаркай. У эміграцыі вакол Офіса Святланы Ціханоўскай былі створаныя шматлікія дэмакратычныя структуры, якія, аднак, не мелі агульнага каардынацыйнага органа. Тым часам у Беларусі ўвесну 2021 года масавыя акцыі пратэсту былі задушаныя шырокамаштабнымі рэпрэсіямі рэжыму Лукашэнкі пры падтрымцы Расіі. 24 лютага 2022 года Расія пачала ўварванне на тэрыторыю Украіны, у тым ліку з тэрыторыі Беларусі. У той жа дзень Святлана Ціханоўская абвясціла пра намер стварэння пераходнага кабінета ў якасці нацыянальнага органа Беларусі. Свой намер яна патлумачыла тым, што Аляксандра Лукашэнку больш нельга лічыць гарантам незалежнасці і тэрытарыяльнай цэльнасці Беларусі. == Дзейнасць == Аб’яднаны пераходны кабінет Беларусі быў створаны 9 жніўня 2022 года на канферэнцыі «Новая Беларусь», якая праходзіла ў Вільнюсе на другую гадавіну пачатку масавых пратэстаў пасля прэзідэнцкіх выбараў. Адразу па абвяшчэнні пра стварэнне кабінета Святлана Ціханоўская прызначыла прадстаўнікоў кабінета. Імі сталі Павел Латушка, Аляксандр Азараў, Валерый Кавалеўскі і Валерый Сахашчык. Было заяўлена, што кабінет яшчэ будзе пашырацца і ўключыць у сябе прадстаўніцтвы па сацыяльнай палітыцы, эканоміцы і фінансах і нацыянальным адраджэнні. 7 верасня 2022 года ад імя кабінета была выдадзена першая пастанова, у ёй прыярытэтнай задачай арганізацыі аб’явілі аднаўленне і абарону суверэнітэту краіны. 9 верасня 2022 года прэс-служба арганізацыі паведаміла пра новага прадстаўніка кабінета па пытаннях фінансаў і эканомікі, ім стала прадпрымальніца і заснавальніца кампаніі «Laava Tech» Таццяна Зарэцкая. 16 верасня стала вядома, што прадстаўніком па пытанні нацыянальнага адраджэння прызначаная гісторык і экс-тэлевядучая тэлеканала «Белсат» Аліна Коўшык. 11 лютага 2023 года Аб’яднаны пераходны кабінет Беларусі зацвердзіў узнагароду Медаль «Гонар і Годнасць» за выключную адданасць у служэнні Беларусі. 6 жніўня 2023 года ў адказ на запыт беларусаў-эмігрантаў, якія сутыкнуліся з праблемай заканчэння тэрміну дзеяння пашпартаў, кабінет прэзентаваў праект праязнога дакумента, які будуць выдаваць без удзелу афіцыйных органаў Беларусі. У АПК падкрэслілі, што альтэрнатыўны беларускі пашпарт - не замена для нацыянальнай візы, аднак працэс легалізацыі ў дзяржавах, якія прызналі дакумент, перастане быць праблемай у выпадках непрыдатнасці або страты ранейшага дакумента. == Прадстаўнікі == Транзіт улады - Павел Латушка (з 9 жніўня 2022) Аднаўленне правапарадку - Аляксандр Азараў (9 жніўня 2022 - 6 жніўня 2023) Замежныя справы - Валерый Кавалеўскі (з 9 жніўня 2022) Абарона і нацыянальная бяспека - Валерый Сахашчык (з 9 жніўня 2022) Фінансы і эканоміка - Таццяна Зарэцкая (9 верасня 2022 - 2 лістапада 2022) Нацыянальнае адраджэнне - Аліна Коўшык (з 16 верасня 2022) == Публічныя супрацоўнікі == Прадстаўніцтва па нацыянальным адраджэнні: Павел Баркоўскі - намеснік прадстаўніцы па нацыянальным адраджэнні Яўген Андрэйчык - дарадца па інфармацыйнай палітыцы == Рэакцыя рэжыму Лукашэнкі == 30 жніўня 2022 года КДБ Рэспублікі Беларусь прызнаў Аб’яднаны пераходны кабінет экстрэмісцкім фарміраваннем. 5 верасня орган быў унесены ў адпаведны спіс. У канцы 2022 года Telegram-канал кабінета прызналі экстрэмісцкім матэрыялам у Беларусі. == Спасылкі == Нацыянальны пашпарт Беларусі (нявызн.). belarus-passport.com. Прадстаўніцтва па нацыянальным адраджэннi",be,Палітыка (Sous-catégorie),,https://be.wikipedia.org/?curid=720202,541,720202.0,"['ru', 'uk']",True,Палітыка,Sous-catégorie
,Офіс Святланы Ціханоўскай,"Офіс Святланы Ціханоўскай - арганізацыя, звязаныя з палітычнай дзейнасцю беларускай дэмакратычнай лідаркі Святланы Ціханоўскай. Размяшчаецца ў Вільні (Літва). Офіс забяспечвае дзейнасць Святланы Ціханоўскай па абароне інтарэсаў і правоў грамадзян Беларусі, прадстаўленні Беларусі і беларусаў у адносінах з іншымі дзяржавамі і міжнароднымі арганізацыямі, кансалідацыі дэмакратычных сілаў для пераходу Беларусі ад дыктатуры да дэмакратыі. Пры Офісе створны Хаб для актывістаў, прадстаўнікоў грамадзянскіх праектаў, ініцыятыў і арганізацый, медыя (а таксама блогераў і медыя праектаў), якія знаходзяцца ў Вільні. Дзейнічае валанцёрская праграма. == Каманда == Нацыянальная лідарка Беларусі - Святлана Ціханоўская; Галоўны дарадца - Франак Вячорка; Старэйшы палітычны дарадца - Аляксандр Дабравольскі; Дарадца па пытаннях дыпламатыі - Дзяніс Кучынскі; Кіраўнік аддзела міжнародных камунікацый - Карым Педэрсен; Кіраўнік аддзела па знешніх сувязях - Данііл Гаркавы; Прадстаўнік у Эстонскай і Латвійскай Рэспубліках - Віталь Малчанаў; Прадстаўніца ў Чэшскай Рэспубліцы - Крысціна Шыянок; Прэс-сакратарка - Ганна Красуліна. === Іншыя дарадцы Святланы Ціханоўскай === дарадца па эканамічных рэформах і кіраўнік эканамічнай каманды - Алесь Аляхновіч; дарадца па моладзевай палітыцы і студэнцтву - Маргарыта Ворыхава; дарадца па парламенцкім супрацоўніцтве і Канстытуцыйнай рэформе - Анатоль Лябедзька; дарадца па рэалізацыі еўрапейскага выбару Беларусі (пазаштатны) - Аляксандр Мілінкевіч; дарадца па прававых пытаннях - Крысціна Рыхтэр; спецыяльны дарадца па выбарах - Аляксандр Шлык; дарадца Святланы Ціханоўскай па пытаннях адукацыі і навукі - Таццяна Шчытцова. == Спасылкі == Афіцыйны сайт",be,Палітыка (Sous-catégorie),,https://be.wikipedia.org/?curid=765669,219,765669.0,"['uk', 'ru']",True,Палітыка,Sous-catégorie
,Новае Пакаленне,"«Новае Пакаленне» (НП) - моладзевая кааліцыя, заснаваная 5 снежня 2009 года дзевяццю дэмакратычнымі моладзевымі арганізацыямі Беларусі. == Гісторыя == Моладзевая кааліцыя ""Новае Пакаленне"" была ўтвораная 5 снежня 2009 года па ініцыятыве Маладога Фронту. У кааліцыю ўвайшло дзевяць моладзевых арганізацый рознай ідэалагічнай арыентаванасці.""Новае Пакаленне"" з'яўляецца адной з чатырох палітычных кааліцыяў і адзінай кааліцыяй моладзевых дэмакратычных аб'яднанняў Беларусі. == Праграма == Праграма кааліцыі ""Новае Пакаленне"" заснавана на хрысціянскіх і нацыянальных каштоўнасцях, прынцыпах сацыяльнай справядліваьці ды ідэалах свабоды. Праграмнымі накірункамі дзейнасці кааліцыя ""Новае Пакаленне"" вызначыла адстойванне незалежнасці Беларусі; абарона і развіццё беларускае культуры; вызваленне палітвязняў і спыненне палітычных рэпрэсіяў; асуджэнне злачыннай ідэалогіі камунізму і палітыкі савецкага этнацыду Беларусі; спрыяння Еўраінтэграцыі Беларусі; змены аўтарытарнага рэжыму і ўсталяванне ў Беларусі дэмакратычнага ладу кіравання. == Дзейнасць == Адной з галоўных задачаў сваёй дзейнасці кааліцыя ""Новае Пакаленне"" вызначае супольны ўдзел у агітацыйнай і мабілізацыйнай кампаніях, накіраваных на адстойванне грамадзянамі Беларусі свайго голасу падчас мясцовых, парламенцкіх і прэзідэнцкіх ""выбараў"". 7 студзеня 2010 года кааліцыя ""Новае Пакаленне"" стварыла перадвыбарчы штаб для ўдзелу ў мясцовых выбарах 2010 году. Кіраўніком перадвыбарчага штабу быў прызначаны дэпутат мясцовых Саветаў, сябра Сойму Маладога Фронту Зміцер Кухлей. 1 сакавіка 20010 года да спісу кандыдатаў ""Новага Пакалення"" на мясцовыя выбары далучыліся кандыдаты Прадпрымальніцкага блоку. Як заявілі лідары ""Новага Пакалення"", гэта было здзейснена дзеля таго, каб ""супольна весці барацьбу за нацыянальныя каштоўнасці, дэмакратыю і таксама адстойваць інтарэсы прадпрымальніцкага руху"". Па выніках рэгістрацыі кандыдатаў у дэпутаты кааліцыя ""Новае Пакаленне"" абвясціла, што з 53 прэтэндэнтаў у кандыдаты, якія падалі ў выбарчыя камісіі подпісы і іншыя дакументы для рэгістрацыі, 22 прадстаўніка кааліцыі былі зарэгістраваныя ў якасці кандыдатаў у дэпутаты. Сябрамі ініцыятыўных групаў прэтэндэнтаў у кандыдаты было сабрана больш 10 000 подпісаў у сваю падтрымку. Падчас рэгістрацыі кандыдатаў ад кааліцыі было адмоўлена ў рэгістрацыі пераважна лідарам, якія праводзілі моцныя кампаніі на сваіх акругах. Так, не прайшлі сіта рэгістрацыі старшыня ""Правага Альянсу"" Юрась Карэтнікаў, лідар ""Вольнай моладзі"" Мікіта Красноў, намесніца старшыні ""Маладога Фронту"" Наста Палажанка. == Удзельнікі == Малады Фронт Правы Альянс Моладзь БНФ Ініцыятыва МХСЗ «Маладыя Дэмакраты» Маладыя хрысціянскія дэмакраты Вольная Моладзь Моладзь руху «Разам» Моладзь Народнай Грамады",be,Палітыка (Sous-catégorie),,https://be.wikipedia.org/?curid=52680,347,52680.0,['uk'],False,Палітыка,Sous-catégorie
,Каардынацыйная рада (Беларусь),"Каардынацыйная Рада па арганізацыі працэсу пераадолення крызісу, якая першапачаткова называлася «Каардынацыйная Рада па забеспячэнні трансферу ўлады», - недзяржаўны палітычны і грамадзянскі орган на тэрыторыі Беларусі. Рада створаная з даручэння Святланы Ціханоўскай з мэтай прыняцця захадаў па стабілізацыі сітуацыі ў краіне, забеспячэння трансферу ўлады і абароны суверэнітэту і незалежнасці Рэспублікі Беларусь. У студзені 2023 года МУС Беларусі прызнала Каардынацыйную раду экстрэмісцкім фарміраваннем. Паводле беларускага заканадаўства, членам экстрэмісцкіх фарміраванняў пагражае пазбаўленне волі. Раней, у 2021-2022 гадах, беларускія суды прызнавалі інтэрнэт-рэсурсы Рады экстрэмісцкімі матэрыяламі. === Першае скліканне === У склад Рады першапачаткова ўвайшлі каля 70 чалавек. 19 жніўня абраны Прэзідыум з сямі чалавек: Святлана Алексіевіч (нобелеўская лаўрэатка па літаратуры) Сяргей Дылеўскі (лідар стачкама Мінскага трактарнага завода) Максім Знак (юрыст штаба Віктара Бабарыкі, пазней юрыст Аб’яднанага штаба) Вольга Кавалькова (давераная асоба Святланы Ціханоўскай) Марыя Калеснікава (кіраўнік штаба Віктара Бабарыкі) Павел Латушка (экс-міністр культуры, дыпламат) Лілія Уласава (юрыст, медыятар) Асноўны склад: === Другое скліканне === Да лютага 2023 года скончыўся этап рэфармавання складу Каардынацыйнай рады. З гэтага часу Каардынацыйная рада пачала складацца з 22 старых членаў, 73 новых дэлегатак і дэлегатаў ад грамадскіх арганізацый і 15 самавылучэнцаў. === Трэццяе скліканне === 28 мая 2024 года былі абвешчаны папярэднія вынікі выбараў у Каардынацыйную Раду III-га склікання. Выбары праводзіліся з 25 па 27 мая ў электронным фармаце з праверкай праз беларускі пашпарт. Прынялі ўдзел у галасаванні 6723 выбаршчыкі. Балатаваліся 12 спісаў, 1 спіс быў выключаны да пачатку выбараў. == Народнае антыкрызіснае ўпраўленне == 26 кастрычніка 2020 года Каардынацыйная рада ўхваліла прынцыпы дзейнасці Народнага антыкрызіснага ўпраўлення, якое ўзначаліў Павел Латушка. Заяўленыя мэты: забяспечыць мірнае завяршэнне выканання функцый нелегітымнымі органамі ўлады, стабілізацыя сістэмы кіравання краінай пасля пераходу ўлады да народа. == Пераслед == З моманту стварэння Каардынацыйнай рады і абрання Прэзідыума іх сябры падвяргаюцца жорсткаму ціску з боку ўладаў Беларусі. 20 жніўня 2020 года Генеральная пракуратура па факце стварэння і дзейнасці КР узбудзіла крымінальную справу па арт. 361 КК (заклікі да дзеянняў, накіраваных на прычыненне шкоды нацыянальнай бяспецы Рэспублікі Беларусь), у рамках якой адбываліся выклікі на допыты як членаў Прэзідыума, так і іншых членаў рады. 25 жніўня 2020 года Канстытуцыйны суд Беларусі выказаў меркаванне аб тым, што стварэнне Каардынацыйнай рады з’яўлялася «антыканстытуцыйным». У снежні 2020 года Генеральная пракуратура распачала крымінальныя справы ў дачыненні Святланы Ціханоўскай, Марыі Калеснікавай, Максіма Знака, Паўла Латушкі, Вольгі Кавальковай і іншых асоб па факце стварэння экстрэмісцкага фармавання і кіраўніцтва ім, г. зн. здзяйснення злачынства, прадугледжанага ч. 1 ст. 361-1 Крымінальнага кодэксу. 6 сакавіка 2023 года Мінскі гарадскі суд завочна прысудзіў Святлане Ціханоўскай 15 гадоў пазбаўлення волі, Павел Латушка атрымаў 18 гадоў зняволення, а Марыі Мароз, Вользе Кавальковай і Сяргею Дылеўскаму прызначылі па 12 гадоў. Падчас выбараў у Каардынацыйную Раду III-га склікання Следчы камітэт Беларусі завёў крымінальныя справы на ўсіх, хто вырашыў удзельнічаць у выбарах. У сваёй заяве Камітэт зрабіў асобны акцэнт на тым, што ўдзельнікі выбараў маюць аб’екты нерухомасці і маёмасці на тэрыторыі Рэспублікі. == Ацэнкі == У кастрычніку 2020 года Еўрапейскі парламент узнагародзіў беларускую апазіцыю, прадстаўленую ў тым ліку Каардынацыйнай радай, прэміяй «За свабоду думкі» імя Андрэя Сахарава. У спісе лаўрэатаў: Марыя Калеснікава, Святлана Ціханоўская, Святлана Алексіевіч, Вольга Кавалькова, Вераніка Цапкала, Сяргей Ціханоўскі, Алесь Бяляцкі, Сяргей Дылеўскі, Сцяпан Пуціла, Мікалай Статкевіч. У канцы жніўня 2020 года палітолаг Вольф Рубінчык заўважыў, што Рада «ціха ператварылася з органа ""па забеспячэнні трансферу ўлады“ (мэту абвясціла Святлана Ціханоўская 14 жніўня, і гэта гучала цягам некалькіх дзён) у орган для ""арганізацыі працэсу пераадолення палітычнага крызісу“ - гэткае грувасткае і цьмянае мэтавызначэнне з’явілася на сайце КР у апошняй дэкадзе жніўня». == Спасылкі == На Вікісховішчы ёсць медыяфайлы па тэме Каардынацыйная рада (Беларусь) rada.vision/by - афіцыйны сайт Каардынацыйнай рады",be,Палітыка (Sous-catégorie),,https://be.wikipedia.org/?curid=653393,594,653393.0,"['uk', 'ru']",True,Палітыка,Sous-catégorie
,Агафонава,"Агафонава - жаночая форма прозвішча Агафонаў. == Вядомыя носьбіткі == Ала Іванаўна Агафонава (нар. 1937) - беларускі архітэктар. Алена Яўгенаўна Агафонава-Шох (нар. 1964) - беларуская мастачка. Аліса Аляксандраўна Агафонава (нар. 1991) - украінская і турэцкая фігурыстка. Аляксандра Яўгенаўна Агафонава (нар. 1993) - расійская плыўчыха, удзельнік Параалімпійскіх гульняў. Кацярына Андрэеўна Агафонава (нар. 1984) - расійская тэлевядучая, прэс-сакратар камандавання Цэнтральнага спартыўнага клуба Арміі. Наталля Уладзіміраўна Агафонава (нар. 1977) - народны дэпутат Украіны 7-га і 8-га скліканняў. Паліна Уладзіславаўна Агафонава (нар. 1996) - расійская фігурыстка. Серафіма Андрэеўна Агафонава (нар. 1939) - савецкі майстар машыннага даення, Герой Сацыялістычнай Працы. Таццяна Іванаўна Агафонава (нар. 1963) - савецкая і расійская кінаактрыса. Яўгенія Аляксандраўна Агафонава (нар. 1931) - даярка жывёлагадоўчага саўгаса «Гарадзішча» Міністэрства мясной і малочнай прамысловасці СССР, Васкрасенскі раён Маскоўскай вобласці, Герой Сацыялістычнай Працы.",be,Асобы (Sous-catégorie),,https://be.wikipedia.org/?curid=632060,131,632060.0,['uk'],False,Асобы,Sous-catégorie
,Яўген Паўлавіч Урублеўскі,"Яўген Паўлавіч Урублеўскі (нар. 16 лютага 1952, пгт Тоўстэ, Цярнопальская вобласць, УССР) - беларускі педагог, спецыяліст у галіне тэорыі і методыкі фізічнага выхавання, спартыўнай трэніроўкі, аздараўленчай і адаптыўнай фізічнай культуры. Доктар педагагічных навук (Расія, 2009; Беларусь, 2010), прафесар (Расія, 2009; Беларусь, 2010). == Біяграфія == Скончыў Гомельскі дзяржаўны ўніверсітэт (спецыяльнасць «Фізічнае выхаванне», 1973), Дзяржаўны цэнтральны інстытут фізічнай культуры (аспірантура, 1983), Расійскі дзяржаўны ўніверсітэт фізічнай культуры, спорту і турызму (дактарантура, 2006). Працаваў у Беларускім інстытуце інжынераў чыгуначнага транспарту (1974-1981, кафедра фізічнага выхавання і спорту, выкладчык), Смаленскай дзяржаўнай акадэміі фізічнай культуры, спорту і турызму (1983-2009, у 1991-2003 і 2006-2009 - загадчык кафедры тэорыі і методыкі лёгкай атлетыкі), Палескім дзяржаўным універсітэце (2009-2015, загадчык кафедры фізічнай культуры і спорту), Гомельскім дзяржаўным універсітэце імя Ф. Скарыны (з 2015, факультэт фізічнай культуры, у 2015-2017 - кафедра тэорыі і методыкі фізічнай культуры, з 2017 - кафедра спартыўных дысцыплін, прафесар). Навуковыя інтарэсы: лёгкая атлетыка; спартыўная трэніроўка; індывідуалізацыя падрыхтоўкі жанчын у спартыўнай дзейнасці. Пазапрафесійная дзейнасць: спартыўныя танцы. == Узнагароды == Знакі «Выдатнік фізічнай культуры і спорту» (Расія, 2000), «За заслугі ў развіцці фізічнай культуры і спорту» (Расія, 2005), медалі «80 гадоў Дзяржкамспорту Расіі» (2003), «Ветэран працы» (Расія, 2009) і інш. == Спасылкі == Врублевский Евгений Павлович Доктор педагогических наук, профессор ВРУБЛЕВСКИЙ Евгений Павлович",be,Асобы (Sous-catégorie),,https://be.wikipedia.org/?curid=722610,207,722610.0,['uk'],False,Асобы,Sous-catégorie
,Уладзіслаў Аляксеевіч Баркоў,"Уладзіслаў Аляксеевіч Баркоў (нар. 28 ліпеня 1947, Харкаў, Украіна) - педагог, спецыяліст у галіне тэорыі і методыкі фізічнага выхавання, спартыўнай трэніроўкі, аздараўленчай і адаптыўнай фізічнай культуры. Доктар педагагічных навук (Расія, 1998; Беларусь, 2003), прафесар (2000). Член-карэспандэнт Беларускай акадэміі адукацыі. == Біяграфія == Скончыў Гомельскі дзяржаўны ўніверсітэт (спецыяльнасць «Фізічная культура», 1973; аспірантура, 1977), Цэнтральны інстытут павышэння кваліфікацыі кіруючых работнікаў і спецыялістаў народнай гаспадаркі ў галіне патэнтнай работы (1990). Працаваў у Гомельскім дзяржаўным універсітэце імя Ф. Скарыны (1983-1989, загадчык кафедры), Гродзенскім абласным інстытуце павышэння кваліфікацыі і перападрыхтоўкі кіруючых работнікаў і спецыялістаў адукацыі (1999-2008, рэктар), Гродзенскім дзяржаўным універсітэце імя Я. Купалы (1990-1999 і з 2008, факультэт фізічнай культуры, кафедра тэорыі і методыкі фізічнай культуры, прафесар, у 1990-1999 і 2010-2014 - загадчык кафедры, у 2008-2010 - дэкан факультэта псіхалогіі). Навуковыя інтарэсы: інавацыйныя падыходы да вучэбнага працэсу па фізічнаму выхаванню дзяцей і навучэнскай моладзі. == Бібліяграфія == Научно-методическое обеспечение физического воспитания детей и подростков в условиях радиационного загрязнения среды : диссертация ... доктора педагогических наук : 13.00.04 : защищена 00.00.0000 : утверждена 00.00.1998 / Барков Владислав Алексеевич. - Москва, 1997. == Літаратура == Баркоў Уладзіслаў Аляксеевіч // Выкладчыкі Гродзенскага дзяржаўнага універсітэта імя Янкі Купалы : біябібліяграфічны даведнік. - Гродна, 1999. - С. 56-57.",be,Асобы (Sous-catégorie),,https://be.wikipedia.org/?curid=722715,201,722715.0,['uk'],False,Асобы,Sous-catégorie
,Мікалай Мікалаевіч Філіпаў,"Мікалай Мікалаевіч Філіпаў (нар. 12 студзеня 1952, в. Патаронаўка, Клімавіцкі раён, Магілёўская вобласць) - беларускі педагог, спецыяліст у галіне тэорыі і методыкі фізічнага выхавання, спартыўнай трэніроўкі. Доктар педагагічных навук (2006), дацэнт (1991). == Біяграфія == Скончыў Беларускі дзяржаўны інстытут фізічнай культуры (спецыяльнасць «Фізічная культура і спорт», 1977; аспірантура, 1982), Расійскі дзяржаўны ўніверсітэт фізічнай культуры і спорту (дактарантура, 1994). Працаваў у Гродзенскім сельскагаспадарчым інстытуце (1982-1987, загадчык кафедры фізічнага выхавання), НДІ фізічнай культуры і спорту Рэспублікі Беларусь (1996-2001, намеснік дырэктара), Беларускім дзяржаўным тэхналагічным універсітэце (з 2010, інжынерна-эканамічны факультэт, кафедра фізічнага выхавання і спорту, загадчык кафедры). Навуковыя інтарэсы: праблемы сацыяльнай значнасці фізічнай культуры і спорту, фізічнага выхавання студэнтаў; арганізацыя фізкультурна-аздараўленчай работы і прапаганда здаровага ладу жыцця. == Узнагароды == Граматы Міністэрства адукацыі Рэспублікі Беларусь (2001), Міністэрства спорту и турызму Рэспублікі Беларусь (2012), нагрудны знак «Выдатнік адукацыі» (2011). == Бібліяграфія == Организация и содержание физкультурно-оздоровительной работы с населением по месту жительства в современных социально-экономических условиях (на примере Республики Беларусь) : диссертация ... доктора педагогических наук : 13.00.04 : защищена 14.06.2005 : утверждена 19.05.2006 / Филиппов Николай Николаевич. - Москва, 2005. Организация и содержание физкультурно-оздоровительной работы с населением по месту жительства в современных социально-экономических условиях / Н. Н. Филиппов. - Минск, 2009. == Літаратура == Філіпаў Мікалай Мікалаевіч // Хто ёсць хто ў Беларускім дзяржаўным тэхналагічным універсітэце. - Мінск, 2010. - С. 149.",be,Асобы (Sous-catégorie),,https://be.wikipedia.org/?curid=729206,221,729206.0,"['ru', 'uk']",True,Асобы,Sous-catégorie
,Генадзь Іванавіч Нарскін,"Генадзь Іванавіч Нарскін (нар. 17 лістапада 1952, Ліда, Гродзенская вобласць) - беларуск педагог, спецыяліст у галіне тэорыі і методыкі фізічнага выхавання, спартыўнай трэніроўкі, аздараўленчай і адаптыўнай фізічнай культуры. Доктар педагагічных навук (2004), прафесар (2004). == Біяграфія == Скончыў Гомельскі дзяржаўны ўніверсітэт (1974). Працуе ў Гомельскім дзяржаўным універсітэце імя Ф. Скарыны (з 1974, факультэт фізічнай культуры, кафедра тэорыі і методыкі фізічнай культуры, прафесар, з 2017 - загадчык кафедры і з 2002 - навуковы кіраўнік НДЛ алімпійскіх відаў спорту, у 2000-2017 - дэкан). Навуковыя інтарэсы: спартыўная трэніроўка высокакваліфікаваных спартсменаў; аздараўленчая фізічная культура. == Узнагароды == Званне «Заслужаны работнік фізічнай культуры і спорту Рэспублікі Беларусь» (2000) і інш. == Бібліяграфія == Система профилактики и коррекции отклонений опорно-двигательного аппарата у детей дошкольного и школьного возраста средствами физического воспитания : диссертация ... доктора педагогических наук : 13.00.04 : защищена 13.03.2003 : утверждена 04.02.2004 / Нарскин Геннадий Иванович. - Москва, 2003. Структура тренировочных нагрузок скоростно-силовой направленности квалифицированных бегунов на средние дистанции в годичном цикле тренировки : диссертация ... кандидата педагогических наук : 13.00.04 : защищена 21.12.1988 : утверждена 28.06.1989 / Нарскин Геннадий Иванович. - Москва, 1987. == Літаратура == За спорт и здоровье / С. Севдалев // Путь в науку : очерки о докторах и профессорах - выпускниках гомельских вузов. - Гомель, 2005. - Вып. 2. - С. 132-138. С физкультурой по жизни / К. Бондаренко, С. Севдалев // Университет профессорский. - Гомель, 2005. - С. 214-220. Лабараторыя поспеху : [да 65-годдзя Г. І. Нарскіна] / Святлана Хазей; фота Уладзіміра Чысціка // Настаўніцкая газета. - 2017. - 7 снежня (No 137). - С. 1.",be,Асобы (Sous-catégorie),,https://be.wikipedia.org/?curid=722634,261,722634.0,"['uk', 'ru']",True,Асобы,Sous-catégorie
,Валерый Інакенцьевіч Загрэўскі,"Валерый Інакенцьевіч Загрэўскі (нар. 30 красавіка 1948, Томск, Расія) - педагог, спецыяліст у галіне біямеханікі, тэорыі і методыкі фізічнага выхавання, спартыўнай трэніроўкі. Доктар педагагічных навук (1995), прафесар (2011). Член-карэспандэнт Акадэміі адукацыі Рэспублікі Беларусь (2001), Беларускай інжынернай акадэміі (2002). == Біяграфія == Скончыў Дзяржаўны інстытут фізічнай культуры імя Ф. Ф. Лесгафта (спецыяльнасць «Фізічная культура і спорт», кваліфікацыя «Трэнер-педагог па гімнастыцы», 1970; аспірантура, 1978), Расійскую дзяржаўную акадэмію фізічнай культуры (дактарантура, 1994). Працаваў у Томскім дзяржаўным педагагічным інстытуце (1973-1995); Магілёўскім дзяржаўным універсітэце імя А. А. Куляшова (з 1995, факультэт фізічнага выхавання, кафедра тэорыі і методыкі фізічнага выхавання, прафесар, у 1997-2008 - загадчык кафедры). Навуковыя інтарэсы: тэхніка спартыўных практыкаванняў. == Узнагароды == Нагрудны знак «Выдатнік адукацыі» (2003), Ганаровая грамата Міністэрства адукацыі Рэспублікі Беларусь (2009) і інш. == Бібліяграфія == Программирование обучающей деятельности спортсменов на основе имитационного моделирования движений человека на ЭВМ : автореферат диссертации ... доктора педагогических наук : 01.02.08 ; 13.00.04 / Загревский Валерий Иннокентьевич. - Москва, 1994. Биомеханика физических упражнений : учебное пособие / В. И. Загревский, О. И. Загревский. - Томск, 2007. == Спасылкі == Загревский Валерий Иннокентьевич",be,Асобы (Sous-catégorie),,https://be.wikipedia.org/?curid=723336,180,723336.0,['uk'],False,Асобы,Sous-catégorie
,Іаан (Пашын),"Епіскап Іаан (у свеце: Іван Дзмітрыевіч Пашын; 20 (8) мая 1881, Петрыкаў, Мазырскі павет, Мінская губерня - 11 сакавіка 1938, Ухта, СССР) - беларускі праваслаўны дзеяч, архіерэй, свяшчэннамучанік, епіскап Тураўскі (1923-1926), епіскап Рыльскі (1929-1933). == Біяграфія == Беларус. Нарадзіўся ў сям’і праваслаўнага святара. Маці паходзіла са старадаўняга беларускага святарскага роду Завітневічаў. Рана страціў бацьку і выхоўваўся пад апекай дзеда, які быў настаяцелем царквы ў Скрыгалаве. У 1895 годзе на выдатна скончыў Слуцкае духоўнае вучылішча, у 1901 годзе - Мінскую духоўную семінарыю. Па заканчэнні семінарыі быў пасвечаны ў іерэя і прызначаны настаяцелем Пакроўскай царквы ў вёсцы Князь-Возера Мазырскага павета. Потым выкладаў у народным вучылішчы ў суседняй вёсцы Дзякавічы. У 1903 годзе па ўласнай просьбе пераведзены ў мястэчка Скрыгалаў. Па яго ініцыятыве ў мястэчку збудавалі капліцу ў гонар мітрапаліта кіеўскага Макарыя, забітага на гэтым месцы крымскімі татарамі ў 1497 годзе. У ёй знаходзіліся прывезеная Іаанам з Кіева часцінка мошчаў мітрапаліта і старажытны абраз. 1 кастрычніка 1905 года стаў настаўнікам Скрыгалаўскай царкоўна-прыходскай школы, з 1906 года - Лешненскай царкоўна-прыходскай школы, з 1907 года - Скрыгалаўскага народнага вучылішча. У 1909 годзе накіраваны ў вёску Прылепы Мінскага павета на пасаду святара Георгіеўскай царквы. Ён заснаваў у прыходзе брацтва цвярозасці, з 1909 да 1922 года вёў летапіс, які ўтрымлівае звесткі пра храм, пастырскае служэнне і жыццё прыхаджан. У 1913-1916 гадах пры яго ўдзеле ў Прылепах зубдавалі новую царкву. У 1916-1917 гадах навучаўся ў Санкт-Пецярбургскай і Маскоўскай духоўных акадэміях. 7 красавіка 1923 года епіскап Мінскі і Тураўскі Мелхіседэк пасвяціў Іаана ў сан епіскапа Тураўскага і Мазырскага, вікарыя Мінскай епархіі. Пасяліўшыся ў Петрыкаве, ён шмат служыў і наведваў прыходы вікарыяцтва. Арыштаваны ў сакавіку 1926 года за адкрыццё царкоўна-прыходскай школы ў сваёй хаце, што разглядалася ўладамі як «агітацыя супраць савецкай улады». Быў высланы з Петрыкава і пасяліўся ў Лоеве, адкуль працягваў кіраваць епархіяй. За гэта яго зноў арыштавалі і прысудзілі да трох гадоў ссылкі ў мястэчка Зыранскае Томскай вобласці. У жніўні 1929 года пераведзены на вольнае пасяленне ў Курскую вобласць, прызначаны епіскапам Рыльскім, вікарыем Курскай епархіі. Паўторна арыштаваны ў 1932 годзе і прысуджаны да 10 гадоў зняволення ў лагерах. Быў этапаваны ў Сароўскі, пасля Цёмнікаўскі, Ветлужскі, Ухта-Пячорскі лагер Комі. 2 снежня 1937 года абвінавачаны ў правядзенні «антысавецкай агітацыі сярод зняволеных» і ў 1938 годзе расстраляны. Рэабілітаваны ў 1994 годзе. == Памяць == Быў праслаўлены Рускай Праваслаўнай Царквой у ліку свяшчэннамучанікаў. У 2004 годзе Святы Сінод Беларускай Праваслаўнай Царквы прыняў рашэнне аб далучэнні свяшчэннамучаніка Іаана да Сабора беларускіх святых. Абраз з выявай святога знаходзіцца ў гродзенскім Пакроўскім саборы. == Узнагароды == Узнагароджаны набедранікам (1903), скуф’яй (1909), Бібліяй (1912) ад Святога Сінода за паспяховае кіраванне царкоўным прыходам у Прылепах. Медаль у памяць руска-японскай вайны 1904-1905 гадоў (1906). Медаль у памяць 25-годдзя царкоўных школ (1909). Медаль у памяць 300-годдзя панавання дома Раманавых (1913). == Літаратура == Маракоў Л. У. Рэпрэсаваныя праваслаўныя свяшчэнна- і царкоўнаслужыцелі Беларусі 1917-1967. Энцыклапедычны даведнік у 2-х тамах. Т. 2. - Мн., 2007.",be,Асобы (Sous-catégorie),,https://be.wikipedia.org/?curid=630506,477,630506.0,"['uk', 'ru']",True,Асобы,Sous-catégorie
,Міхась Ключановіч,"Міхась Ключановіч (20 лістапада 1901, Старобін - студзень 1938, Казахстан ?) - беларускі паэт, грамадскі дзеяч. Падпісваў кніжкі імем Міхаіл. Сын Васіля і Вольгі. Праваслаўны. Удзельнік Слуцкага збройнага чыну (шараговы брыгады). Скончыў Слуцкую беларускую гімназію, у канцы 1920 прыехаў у Лодзь, быў запісаны ў школу падхарунжых. У пачатку 1921 - у вайсковай афіцэрскай школе ў Быдгашчы, у траўні адтуль пайшоў і пасяліўся бліжэй да родных мясцін. Жыў у Пузічах Лунінецкага павета, верагодна, быў у радах «Зялёнага Дуба». У 1922 аддалены ад мяжы, бо яго падазравалі ў «антыдзяржаўнай дзейнасці». Пасяліўся ў Пінску. Працаваў касірам, білецёрам у кінатэатры «Казіно», праз некалькі месяцаў заклаў грамадскую рускую бібліятэку і кнігарню. Выдаў кнігу вершаў «Хрыстовы золак» (1927). У другой палове 1920-х арганізоўваў і падтрымліваў філіі беларускіх арганізацый (Грамада, Кааператыўны банк, Змаганне). Яго бібліятэка становіцца асяродкам расійскага манархізму. Паводле звестак паліцыі, Ключановіч адышоў ад беларускага руху і ўжо ў 1930 агітаваў за спіс «Русскіе люді» на выбарах у гарадскую раду. Сяргей Сіняк сцвярджаў інакшае. Спрабаваў стварыць хрысціянскі манархічны гурток (верасень 1930), удзельнічаў у выданні газет «Под небом Полесья» (1931-1932), «Пинский голос». У 1930-я працягваў даставаць беларускія газеты, ахвяраваў 18 манет Музею імя Івана Луцкевіча, выказаўся ў алфавітнай дыскусіі часопіса «Шлях Моладзі». Быў знаёмы з Язэпам Драздовічам. 4 сакавіка 1933 года пінскае староства дэпартуе яго з Польшчы, 6 сакавіка ён пераходзіць савецка-польскую граніцу. Восенню 1933 сядзеў у менскай гарадской турме, а пазней быў сасланы ў Казахстан. Гэта сведчыў Ул. Сядура, апісаўшы паэта ў аўтабіяграфічным рамане «Тэстамэнт». У 1937 жыў у сяле Сарыагач Туркестанскай вобласці Казахстана, працаваў рахункаводам. 15 верасня 1937 арыштаваны НКВД, 8 студзеня 1938 асуджаны да расстрэлу за «шпіянаж». Рэабілітаваны ў 1989. == Творы == Хрыстовы золак. Вільня, друкарня імя Фр. Скарыны, 1923 [ 1927 ] анлайн Два Дерева. 1924 Древо Жизни, 1925 == Літаратура == Ёрш С. Пра слуцкага паўстанца Міхася Ключановіча // Беларускі Рэзыстанс No 1(16)/2015 == Спасылкі == Ключенович Михаил Васильевич (1901)",be,Асобы (Sous-catégorie),,https://be.wikipedia.org/?curid=684142,309,684142.0,['uk'],False,Асобы,Sous-catégorie
,Касмахімія,"Касмахімія - навука, якая вывучае хімічны састаў касмічных цел, законы распаўсюджвання і размеркавання хімічных элементаў у Сусвеце, працэсы спалучэння і міграцыі атамаў пры ўтварэнні касмічнага рэчыва. У касмахіміі даследуюцца праблемы паходжання хімічных элементаў, гісторыі касмічнага рэчыва з моманту яго ўзнікнення да сучаснага стану ў аб'етках Сонечнай сістэмы, рэканструкцыі дагеалагічнага этапу гісторыі Зямлі і інш. Радзелы касмахіміі - касмахімія ізатопная і касмахімія ядзерная, вылучаны як асобныя навукі. == Гісторыя == У 1937 годзе (год узнікнення касмахіміі як самастойнай навукі) на аснове даных аб саставе метэарытаў, рэчыва Сонца і зорак нарвежскі геахімік В. М. Гольдшміт склаў поўную табліцу распаўсюджанасці хімічных элементаў і іх ізатопаў у космасе. Далейшае развіццё касмахіміі звязана з навуковымі працамі амерыканскага фізікахіміка Г. Юры і савецкага геахіміка А. П. Вінаградава. Да 1950-х гадоў даследаванні хімічных працэсаў у касмічнай прасторы і саставу касмічных цел ажыццяўляліся ў асноўным шляхам спектральнага аналізу рэчыва Сонца, зорак, часткова знешніх слаёў атмасферы планет. Непасрэдным метадам вывучэння касмічных цел быў аналіз хімічнага і фазавага саставу метэаратаў. У апошні час касмахімія значна развіваецца дзякуючы дасягненням касманаўтыкі, якая зрабіла магчымымі непасрэдныя даследаванні пазаземнага рэчыва. == Літаратура == Беларуская энцыклапедыя: У 18 т. Т. 8: Канто - Кулі / Рэдкал.: Г. П. Пашкоў і інш. - Мн. : БелЭн, 1999. - Т. 8. - 576 с. - 10 000 экз. - ISBN 985-11-0035-8. - ISBN 985-11-0144-3 (т. 8).",be,Навука (Sous-catégorie),,https://be.wikipedia.org/?curid=205042,219,205042.0,['uk'],False,Навука,Sous-catégorie
,Астрафізіка,"Астрафізіка (ад грэч. αστρον - «свяціла» і φύσις - «прырода») - раздзел астраноміі, які вывучае фізічны стан і працэсы, якія адбываюцца на паверхні і ў нетрах нябесных цел, іх хімічны састаў, якасці асяроддзя між нябеснымі целамі і пад. Дзеліцца на практычную астрафізіку, якая распрацоўвае спосабы астрафізічных назіранняў і іх апрацоўкі, займаецца тэорыяй і практычным выкарыстаннем астрафізічных інструментаў, і тэарэтычную астрафізіку, якая займаецца тлумачэннем на падставе тэарэтычнай фізікі фізічных працэсаў, якія адбываюцца на нябесных целах, і назіраных з’яў. Асноўныя раздзелы астрафізікі: Радыёастраномія Інфрачырвоная астраномія Рэнтгенаўская астраномія Гама-астраномія Нейтрынная астраномія == Гл. таксама == Арыстарх Апалонавіч Белапольскі Мацвей Мацвееевіч Гусеў",be,Навука (Sous-catégorie),,https://be.wikipedia.org/?curid=1374,98,1374.0,['uk'],False,Навука,Sous-catégorie
,Касмалогія,"Касмалогія - раздзел астраноміі, які вывучае Сусвет як адзінае цэлае, выяўляе геаметрычную структуру Сусвету, яе эвалюцыі і паходжання ўсіх аб'ектаў, якія яе запаўняюць. Назіральныя асновы касмалогіі абапіраюцца на даныя астрафізікі і зорнай астраноміі, а тэарэтычныя - на найбольш агульныя законы фізікі: агульную тэорыю адноснасці, фізіку элементарных часціц і электрадынаміку. == Літаратура == P. Barker, Copernicus, the orbs, and the equant, Pierre Duhem : historian and philosopher of science I, Synthese 83 (2) (1990), 317-323. 01A40. C. Bonneau, S. Brunier. Une sonde defie l'espace et le temps. Science&Vie, No 1072, Janvier 2007, p. 43 David J. Furley, The Greek Theory of the Infinite Universe, Journal of the History of Ideas, Vol. 42, No. 4 (Oct. - Dec., 1981), pp. 571-585. == Спасылкі == Сайт пра сучасную касмалогію (нявызн.). Ned Wright's Cosmology Tutorial (нявызн.).",be,Навука (Sous-catégorie),,https://be.wikipedia.org/?curid=2062,132,2062.0,"['uk', 'ru']",True,Навука,Sous-catégorie
,Біятрыбалогія,"Біятрыбалогія - раздзел навукі, які займаецца вывучэннем трэння, зносу і змазкі біясістэм, асабліва суставаў чалавека, такіх як сцёгны і калені. У цэлым гэтыя працэсы вывучаюцца ў кантэксце механікі кантактнага ўзаемадзеяння і трыбалогіі. Калі дзве паверхні труцца адна аб адну, эфект трэння кожнай паверхні будзе залежаць ад трэння, зносу і змазкі ў месцы кантакту. Напрыклад, сцегнавыя і вялікабярцовыя кампаненты каленных імплантатаў рэгулярна труцца адзін аб аднаго падчас паўсядзённых заняткаў, такіх як хада ці ўздымаў па лесвіцы. Калі працаздольнасць вялікабярцовага кампанента неабходна прааналізаваць, прынцыпы кантактнай механікі і трыбалогіі выкарыстоўваюцца для вызначэння прадукцыйнасці зносу імплантата і эфектаў змазкі сінавіяльнай вадкасці. Дадатковыя аспекты біятрыбалогіі ўключаюць аналіз пашкоджанняў паверхняў выніку кантакту паверхняў, якія датыкаюцца падчас руху.",be,Навука (Sous-catégorie),,https://be.wikipedia.org/?curid=638115,114,638115.0,['uk'],False,Навука,Sous-catégorie
,Біяцэналогія,"Біяцэнало́гія - навука пра згуртаванні жывых арганізмаў - біяцэнозы; частка біягеацэналогіі. Вывучае ўзнікненне, развіццё, структуру, размеркаванне ў прасторы, прадукцыйнасць і дынаміку біяцэнозу, узаемаадносіны паміж рознымі біяцэнозамі і асобнымі іх кампанентамі. Некаторыя вучоныя лічаць біяцэналогію раздзелам экалогіі і геабатанікі. Даследаванні па біяцэналогіі ўключаюць мадэліраванне біяцэналагічных працэсаў, маніторынг і прагназаванне. На развіццё біяцэналогіі вялікі ўплыў зрабілі працы амерыканскага заолага В. Шэлфарда, беларускіх вучоных Г. Г. Вінберга, І. Д. Юркевіча і інш. На Беларусі даследаванні ў галіне аграбіяцэналогіі праводзяцца ў НДІ аховы раслін. == Літаратура == Беларуская энцыклапедыя: У 18 т. Т. 3: Беларусы - Варанец / Рэдкал.: Г. П. Пашкоў і інш. - Мн. : БелЭн, 1996. - Т. 3. - 511 с. - 10 000 экз. - ISBN 985-11-0035-8. - ISBN 985-11-0068-4 (т. 3). Биоценоло́гия // Лесная энциклопедия: В 2-х т. / Ред. кол.: Г. И. Воробьёв (гл. ред.) и др.. - М.: Сов. энциклопедия, 1985. - Т. 1. Абелия - Лимон. - С. 91. - 593 с. - 100 000 экз. (руск.) Биоценоло́гия // Краткий словарь ботанических терминов / Сост. М. В. Буланая и др.; Под ред. А. Г. Еленевского. - Саратов: Изд-во Сарат. пед. ин-та, 1993. - С. 21. - 151 с. - 10 000 экз. - ISBN 5-87077-064-5. (руск.)",be,Навука (Sous-catégorie),,https://be.wikipedia.org/?curid=203409,201,203409.0,"['uk', 'ru']",True,Навука,Sous-catégorie
,Крыябіялогія,"Крыябіялогія (ад грэч. κρύος - холад, bios - жыццё і logos - навука) - раздзел біялогіі, у якім вывучаюцца эфекты ўздзеяння нізкіх тэмператур на жывыя арганізмы. На практыцы, у рамках крыябіялогіі займаюцца даследаваннямі біялагічных аб'ектаў або сістэм пры тэмпературах ніжэй нармальных. У якасці аб'ектаў могуць служыць бялкі, клеткі, тканкі, органы, або цэлыя арганізмы. Выкарыстоўваюцца дыяпазон тэмператур ад умерана нізкіх да крыягенных. Навуковыя асновы закладзены ў канцы 19 стагоддзя П. І. Бахмецьевым. == Гл. таксама == Крыякансервацыя Касмічная біялогія Крыёніка Крыяпратэктар Крыястат == Літаратура == Беларуская энцыклапедыя: У 18 т. Т. 8: Канто - Кулі / Рэдкал.: Г. П. Пашкоў і інш. - Мн. : БелЭн, 1999. - Т. 8. - 576 с. - 10 000 экз. - ISBN 985-11-0035-8. - ISBN 985-11-0144-3 (т. 8). Кен Малдру. Кароткі курс крыябіялогіі. 1999. Універсітэт Калгары. Канада. на англ. яз. / Ken Muldrew. Cryobiology - A Short Course. 1999 Архівавана 14 кастрычніка 2009. Дж. Вольф і Г. Браянт. Крыябіялогія і біялогія абязводжвання клетак. 2004. Універсітэт Нью-Саус-Уэлса, Сідней, Аўстралія. на англ. мове. / J.Wolfw and G.Bryant. Cryobiology and anhydrobiology of cells. 2004.",be,Навука (Sous-catégorie),,https://be.wikipedia.org/?curid=115759,177,115759.0,"['uk', 'ru']",True,Навука,Sous-catégorie
,Імуналогія,"Імунало́гія - медыка-біялагічная навука аб імунітэце жывых арганізмаў, якая вывучае біялагічныя механізмы самаабароны арганізма ад любога чужароднага рэчыва. Імуналогія - навука аб будове і заканамернасцях функцыянавання імуннай сістэмы, яе захворваннях і спосабах імунатэрапіі. Механізмы сералагічных рэакцый вывучае раздзел імуналогіі сералогія. == Літаратура == Імуналогія // Беларусь: энцыклапедычны даведнік / Рэдкал. Б. І. Сачанка (гал. рэд.) і інш.; Маст. М. В. Драко, А. М. Хількевіч. - Мн.: БелЭн, 1995. - С. 346. - 800 с. - 5 000 экз. - ISBN 985-11-0026-9.",be,Навука (Sous-catégorie),,https://be.wikipedia.org/?curid=58124,84,58124.0,['uk'],False,Навука,Sous-catégorie
,Дзмітрый Вячаслававіч Скварчэўскі,"Дзмітрый Вячаслававіч Скварчэўскі (нар. 1988, Барысаў) - беларускі гісторык. Даследчык і гісторыі станаўлення навуковай астраноміі ў Вялікім Княстве Літоўскім. Кандыдат гістарычных навук (2017). == Біяграфія == Нарадзіўся ў 1988 годзе ў Барысаве. Скончыў у 2011 годзе гістарычны факультэт БДУ, у 2012 годзе - магістратуру, у 2015 годзе - аспірантуру БДУ. У 2017 годзе абараніў кандыдацкую дысертацыю па тэме «Фарміраванне і развіццё астранамічных ведаў у Вялікім Княстве Літоўскім у XIV-XVII стст.». Працуе дацэнтам кафедры гісторыі Беларусі Старажытнага часу і Сярэдніх вякоў гістфака БДУ. == Навуковая дзейнасць == Напрамкі даследаванняў: беларуская дахрысціянская традыцыя; этнаастраномія; уяўленні жыхароў Вялікага Княства Літоўскага пра Сусвет; апісанне астранамічных з’яў у летапісах Вялікага Княства Літоўскага; традыцыйная культура насельніцтва беларускіх зямель. == Бібліяграфія == Навука звяздарская: астраномія ў Вялікім Княстве Літоўскім у XIV-XVII ст. Мінск, 2022. Па слядах багоў : нарысы беларускай міфалогіі. Мінск, 2019. Удзел у калектыўных працах Трошкі бліжэй да Сонца, трошкі далей ад Месяца: беларуская народная філасофія. Мінск, 2021; 2022. Беларусь: путь в космос = Belarus: the way to space. Минск, 2018. == Літаратура == СКВАРЧЭЎСКІ Дзмітрый Вячаслававіч // Сучасныя беларускія даследчыкі гісторыі Вялікага Княства Літоўскага : біябібліяграфічны даведнік / С. П. Марозаў. - Гродна-Каўнас: ЮрСаПрынт, 2022. - 290 с. - ISBN 978-985-7257-57-7, 978-609-96340-1-2.",be,Навука (Sous-catégorie),,https://be.wikipedia.org/?curid=743077,201,743077.0,['uk'],False,Навука,Sous-catégorie
,Сёрфінг,"Сёрфінг (англ.: surfing - слізгаценне) - водны від спорту. == Гісторыя == Сёрфінг узнік у Палінезіі. Упершыню быў апісаны ў канцы XVIII ст. пасля наведвання экспедыцыяй Дж. Кука Гавайскіх астравоў. Акрамя Гаваяў быў добра вядомы на Самоа і Тонга. Папулярызацыя сёрфінгу ў ЗША адбылася дзякуючы выдатнаму плыўцу гавайскага паходжання Дзюку Каханамоку (1890-1968), які распачаў катанне на дошках па хвалях у Каліфорніі. Пасля II Сусветнай вайны гэты спорт развіваецца і ў іншых краінах свету. Для прыхільнікаў сёрфінгу характэрна наяўнасць асаблівай субкультуры. == Разнавіднасці == Цяпер сёрфінг падзяляецца на шмат розных відаў: сёрфінг на доўгай і кароткай дошках, віндсёрфінг (з выкарыстаннем ветразя), бодысёрфінг (без дошкі) і г. д. == Літаратура == Сёрфінг // Беларуская энцыклапедыя: У 18 т. Т. 14: Рэле - Слаявіна / Рэдкал.: Г. П. Пашкоў і інш. - Мн. : БелЭн, 2002. - Т. 14. - С. 361. - 10 000 экз. - ISBN 985-11-0035-8. - ISBN 985-11-0238-5 (т. 14). == Спасылкі == На Вікісховішчы ёсць медыяфайлы па тэме Сёрфінг",be,Спорт (Sous-catégorie),,https://be.wikipedia.org/?curid=120638,161,120638.0,['uk'],False,Спорт,Sous-catégorie
,Допінг,"Допінг (англ.: doping, ад англ.: dope - даваць наркотыкі) - тэрмін мае ўжыванне ў спорце не толькі да наркатычных рэчываў, але да любых рэчываў прыроднага ці сінтэтычнага паходжання, якія дазваляюць у выніку іх прыёму дамагчыся паляпшэння спартыўных вынікаў. Напрыклад могуць рэзка падымаць на кароткі час актыўнасць нервовай і эндакрыннай сістэм і цягліцавую сілу, да іх таксама адносяцца прэпараты, якія стымулююць сінтэз цягліцавых бялкоў пасля ўздзеяння нагрузак на цягліцы. Велізарная колькасць лекавых сродкаў маюць статус забароненых для спартсменаў падчас спаборніцтваў. Сучасная канцэпцыя ў галіне барацьбы з допінгам у спорце вышэйшых дасягненняў прыведзена ў антыдопінгавым Кодэксе САДА (Сусветнае антыдопінгавае агенцтва, заснаванае па ініцыятыве Міжнароднага алімпійскага камітэта - МАК). САДА кожны год выдае забаронены спіс прэпаратаў для спартсменаў і новыя версіі так званых стандартаў: міжнародны стандарт для лабараторый, міжнародны стандарт для тэставанняў і міжнародны стандарт для афармлення тэрапеўтычных выключэнняў. Сёння прынята лічыць, што ўжыванне допінгу - гэта свядомы прыём рэчыва, залішняга для нармальнага функцыянавання арганізма спартсмена, альбо празмернай дозы лекаў, з адзінай мэтай - штучна ўзмацніць фізічную актыўнасць і цягавітасць на час спартыўных спаборніцтваў.",be,Спорт (Sous-catégorie),,https://be.wikipedia.org/?curid=88344,171,88344.0,['uk'],False,Спорт,Sous-catégorie
,Страгаўскі стадыён,"Стра́гаўскі стадыён (чэшск.: Velký strahovský stadion) - стадыён на вяршыні Страгаўскага ўзгорка ў чэшскім горадзе Прага. Паводле некаторых крыніц, ён мае самую вялікую ў свеце плошчу поля (63 000 м²), а трыбуны могуць змясціць больш 220 000 гледачоў. З'яўляўся адным з самых вядомых у Чэхаславакіі будынкам з жалезабетонных панэляў, будаўніцтва ўнесла ўклад у распрацоўку тэхналогій сучаснага будаўніцтва. Асноўным прызначэннем было правядзенне злётаў Сокальскага руху. == Канцэрты == Rolling Stones - 18 жніўня 1990 і 5 жніўня 1995 года, 100 і 127 тысяч наведвальнікаў Guns N' Roses - 20 мая 1992, 60 тысяч гледачоў Bon Jovi - 4 верасня 1993 Aerosmith - 27 мая 1994 Pink Floyd - 7 верасня 1994, 115 тысяч гледачоў U2 - 14 жніўня 1997, 75 тысяч гледачоў AC/DC - 12 чэрвеня 2001, 25 тысяч гледачоў Ozzfest - 30 мая 2002, 30 тысяч гледачоў. == Параметры == Трыбуны: 220 000 месцаў, з іх 56 000 сядзячых Памер: 310,5 х 202,5 м Плошча: 62 876 кв.м",be,Спорт (Sous-catégorie),,https://be.wikipedia.org/?curid=100311,161,100311.0,"['ru', 'uk']",True,Спорт,Sous-catégorie
,Чэмпіянат Еўропы па лёгкай атлетыцы ў памяшканні 2015,"33-і чэмпіянат Еўропы па лёгкай атлетыцы ў памяшканні праходзіў з 5 па 8 сакавіка 2015 года на «O2 Арэне» ў Празе, сталіцы Чэхіі. У барацьбе за права прыняць турнір у фінальным галасаванні на савеце Еўрапейскай лёгкаатлетычнай асацыяцыі ў Сафіі 5 мая 2012 года Прага абыйшла турэцкі Стамбул. Талісманам чэмпіянату быў абраны Крот (чэш. Krtek), персанаж аднайменнага мультфільма, папулярнага ў Чэхіі і краінах былога СССР. Турнір быў паказаны 28 еўрапейскімі тэлекампаніямі. Агульны аб'ём трансляцый склаў сумарна 283 гадзіны. У спаборніцтвах прынялі ўдзел 643 лёгкаатлеты (363 мужчыны і 280 жанчын) з 49 краін Еўропы. З усіх 50 нацыянальных федэрацый на турнір не накіраваў сваіх удзельнікаў толькі Ліхтэнштэйн. У мужчынскай эстафеце 4×400 метраў адбылася рэдкая падзея - у складзе зборнай Бельгіі чэмпіёнамі сталі адразу тры родныя браты Барле. == Прызёры == Скарачэнні: WR - сусветны рэкорд | ER - рэкорд Еўропы | NR - нацыянальны рэкорд | CR - рэкорд чэмпіянату == Медальны залік == Медалі ў 26 дысцыплінах лёгкай атлетыкі заваявалі прадстаўнікі 24 краін-удзельніц. Краіна-гаспадыня == Спасылкі == Афіцыйны сайт чэмпіянату Старонка спаборніцтваў на сайце Еўрапейскай лёгкаатлетычнай асацыяцыі",be,Спорт (Sous-catégorie),,https://be.wikipedia.org/?curid=339975,185,339975.0,"['uk', 'ru']",True,Спорт,Sous-catégorie
,Джэнералі Арэна,"Generali Арэна - футбольны стадыён у Празе, хатні для пражскай «Спарты», таксама тут часта праводзяцца хатнія матчы зборнай Чэхіі па футболе. Раней вядомы як Стадыён Летна (чэшск.: Letná Stadium), Таёта Арэна (2003-2007), AXA Арэна (2007-2009), з 2009 года пераназваны ў гонар фундатара ў Generali Арэна. Першы стадыён на гэтым месцы быў пабудаваны ў 1921 годзе і быў цалкам драўляным. У 1934 годзе арэна перажыла моцны пажар і была перабудавана нанова. Такім чынам, да 1937 годзе з'явілася жалезабетонная канструкцыя галоўнай трыбуны. У 1969 годзе пачалася рэканструкцыя стадыёна, і да 1973 годзе ён прыняў сучасны выгляд, умяшчаючы 35 880 чалавек. Апошні капітальны рамонт быў праведзены ў 1994 годзе. Агульная ёмістасць стадыёна пасля рэканструкцыі склала 20 854 чалавека. Па праве лічыцца лепшым футбольным стадыёнам горада. Зручны, кампактны, ціхі стадыён размясціўся непадалёк ад станцый метро Градчанска (Hradcanska) і Влтаўска (Vltavska) (на шляху да стадыёна ад другой станцыі сустракаецца шмат бараў). Фанаты «Спарты» збіраюцца за паўднёвымі варотамі. Паркоўка на тэрыторыі стадыёна ўмяшчае 8 доўгапамерных грузавікоў, 2 аўтобуса і 50 легкавых аўтамабіляў. За межамі стадыёна маецца больш ёмістая паркоўка для 120 аўтобусаў і 1 200 легкавых аўтамабіляў. == Трыбуны == Агульная ёмістасць стадыёна: 20 854 Ёмістасць без VIP і ложы прэсы: 20 374 Месцаў на адкрытай трыбуне: 9 816 Месцаў на крытай трыбуне: 8 111 (па стане на 15 снежня 2010 усе трыбуны былі пад ""брылямі"") Цэнтральная трыбуна: 2 447 Ложы прэсы: 80 VIP: 800 == Спасылкі == Старонка стадыёна на афіцыйным сайце ФК «Спарта» Прага Архівавана 24 жніўня 2016. (чэшск.) (англ.) Фотагалерэя на Erlebnis-stadion.de",be,Спорт (Sous-catégorie),,https://be.wikipedia.org/?curid=101701,249,101701.0,['ru'],False,Спорт,Sous-catégorie
,Велабол,"Велабол - спартыўная камандная гульня ў мяч на веласіпедах. Гуляюць 2 каманды па 2 чалавекі ў кожнай. Задача спартсменаў - накіраваць мяч у вароты суперніка пярэднім або заднім колам веласіпеда, тулавам або галавой. Праводзіцца на земляной, асфальтавай або драўлянай пляцоўцы. == Гісторыя == Гульня ўзнікла ў канцы 19-га стагоддзя ў ЗША, бацькам гульні лічыцца вядомы ў тыя часы веласіпедыст Нік Каўфман. 14 верасня 1883 г. разам з Джонам Ферлі на суд грамадскасці Рочэстэра, вядомыя амерыканскія веласіпедысты паказалі гульню на веласіпедах з мячом. У Амерыцы гэты від спорту сярод веласіпедыстаў хутка стаў папулярным і неўзабаве трапіў у Еўропу. Адрозніваюць 3 віды велабола: 2 гульцы ў камандзе на гульнявым полі памерам 11 × 14 м 5 гульцоў у камандзе на поле з памерам гандбольнай пляцоўкі 6 гульцоў у камандзе з футбольным мячом, на адкрытым паветры Па ініцыятыве германскага саюза веласіпедыстаў ў 1930 годзе быў праведзены першы чэмпіянат свету (па 2 чалавекі ў камандзе). У цяперашні час гэты від велабола з'яўляецца самым папулярным.",be,Спорт (Sous-catégorie),,https://be.wikipedia.org/?curid=164095,160,164095.0,"['uk', 'ru']",True,Спорт,Sous-catégorie
,Гранд-тур,"Гранд Тур (англ.: Grand Tour) - самы прэстыжны від спаборніцтваў у шашэйным веласпорце, перамога на ім цэніцца больш, чым поспех на любой іншай гонцы (уключаючы чэмпіянат свету і Алімпійскія гульні). Гранд Тур уяўляе сабой трехтыднёвую шматдзёнку, якая складаецца з 21 этапа розных профіляў і двух дзён адпачынку. Акрамя генеральнай класіфікацыі, разыгрываюцца горны, спрынтарскі і камандны залікі, а таксама некаторыя іншыя, спецыфічныя для дадзенай канкрэтнай гонкі. Вырашальнымі для агульнага заліку становяцца «каралеўскія» горныя этапы і гонкі з раздзельным стартам, для фінальнай перамогі спартсмен таксама павінен валодаць добрай аднаўляльнасцю на працягу ўсіх трох тыдняў гонкі. Калі Гранд Тур скончваецца групавым этапам, ён становіцца «этапам сяброўства». На такім этапе веласіпедысты больш часу маюць зносіны паміж сабой і вядуць гонку ў спакойным рытме. Барацьба разгортваецца толькі на апошніх колах па горадзе, калі разыгрываецца спрынтарскі фініш. Адрывы на «этапах сяброўства» перамагаюць не часта. Гранд Тураў ўсяго тры, усе яны праводзяцца ў сярэдзіне сезону па дарогах Францыі, Італіі і Іспаніі: Джыра д'Італія (італ.: Giro d'ItaliaGiro d'Italia) - (праводзіцца ў траўні, з 1909 года) Тур дэ Франс (фр.: Tour de FranceTour de France) - (праводзіцца ў ліпені, з 1903 года) Вуэльта Іспаніі (ісп.: Vuelta a EspañaVuelta a España) - (праводзіцца ў верасні, з 1935 года; праводзілася вясной да 1995 года) Рэкардсменам па колькасці перамог у Гранд Турах з'яўляецца прославенный бельгіец Эдзі Меркс, які па 5 разоў перамагаў на Тур дэ Франс і Джыра д'Італія і 1 раз на Вуэльте. 10 перамог на рахунку француза Бернара Іна (5 у Францыі, 3-у Італіі і 2 у Іспаніі). Пры гэтым ні аднаго велогонщику ў гісторыі не ўдалося выйграць усе 3 Гранд Тура ў адным сезоне, а за кар'еру гэта ўдавалася шасцярым: акрамя ўжо названых Меркса і Іна, гэта італьянцы Фелічэ Джымондзі, Вінчэнца Нібалі, француз Жак Анкеціль і іспанец Альберта Кантадор. Па колькасці перамог на асобных этапах Гранд Тура таксама лідзіруе Эдзі Меркс, які выйграў 64 этапу (34 на Тур дэ Франс, 24 на Джыра д'Італія і 6 на Вуэльте). На 7 перамог адстае ад яго знакаміты італьянскі спрынтар Марыё Чыпаліні. Траім гоншчыкам за ўсю гісторыю ўдалося выйграць хаця б па адным кожнага этапу Гранд Тура на працягу аднаго сезону. Гэта іспанец Мігель Паблет (1956), італьянцы П'ерына Бафі (1958) і Алясандра Пятакі (2003). == Спасылкі == Афіцыйны сайт UCI (англ.)",be,Спорт (Sous-catégorie),,https://be.wikipedia.org/?curid=471210,372,471210.0,"['ru', 'uk']",True,Спорт,Sous-catégorie
,Шашэйны веласпорт,"Шашэйны веласпорт - адна з дысцыплін веласпорту, гонкі па дарогах з цвёрдым пакрыццём на шашэйных веласіпедах. Алімпійская дысцыпліна з 1896 года. Шашэйны веласпорт адносіцца да летніх відаў спорту, сезон стартуе ранняй вясной і заканчваецца ўвосень. Найбольш прэстыжныя спаборніцтвы праходзяць у перыяд з сакавіка па кастрычнік. Гісторыя шашэйнага веласпорту пачалася ў 1868 годзе, а першая буйная велагонка, «бабуля ўсіх аднадзёнак» - Льеж - Бастонь - Льеж, праводзіцца пачынаючы з 1892. Большасць самых вядомых і прэстыжных у наш час гонак з’явілася ў канцы 19 - пачатку 20 стагоддзяў. З’яўляецца найбольш папулярнай і развітай у камерцыйным плане дысцыплінай веласпорту. Асабліва папулярны ў Еўропе, дзе праходзяць найважнейшыя шашэйныя велагонкі: легендарныя класічныя аднадзёнкі і гранд туры. Спаборніцтвы падзяляюцца на групавыя гонкі і гонкі з паасобным стартам. Па класіфікацыі UCI велагонкі падзяляюцца на розныя катэгорыі, якія маюць лікавыя пазначэнні. З 2009 года гонкі вышэйшай катэгорыі, падведамныя UCI, уваходзяць у ПроТур, а гонкі, якія належаць арганізатарам гранд тураў, складаюць серыю Манументаў веласпорту. Па выніках выступаў на ўсіх спаборніцтвах велагоншчыкы атрымліваюць балы ў Рэйтынг UCI.",be,Спорт (Sous-catégorie),,https://be.wikipedia.org/?curid=167137,170,167137.0,"['uk', 'ru']",True,Спорт,Sous-catégorie
,Веласіпедны спорт,"Веласіпе́дны спорт, скарочана веласпо́рт - гэта спаборніцтвы ў фізічнай актыўнасці з выкарыстаннем веласіпедаў. Ёсць многа відаў веласіпедных спаборніцтваў, у іх ліку: шасэйны веласіпедны спорт, велакрос, гонкі на горных веласіпедах, веласіпедныя гонкі на трэку, BMX і веласіпедны спідвэй. Негоначныя веласіпедныя віды спорту ўключаюць артыстычны веласіпедны спорт, веласіпеднае пола, фрыстайл BMX, веласіпедны трыял, велабол. Веласіпедныя заезды на доўгую дыстанцыю з вызначаным для праходжання трасы часам завуцца рандонерынг. Галоўныя кіруючым органам веласіпеднага спорту ёсць Міжнародны саюз веласіпедыстаў (UCI). Многія віды веласіпедных спаборніцтваў адносяцца да ліку алімпійскіх відаў спорту.",be,Спорт (Sous-catégorie),,https://be.wikipedia.org/?curid=27461,88,27461.0,"['uk', 'ru']",True,Спорт,Sous-catégorie
,Міжнародны саюз веласіпедыстаў,"Міжнародны саюз веласіпедыстаў (фр.: Union Cycliste Internationale, UCI) - веласіпедная асацыяцыя, кіруючы орган веласіпеднага спорту ўсяго свету. UCI заснаваны ў швейцарскім горадзе Эгль. == Гісторыя == Міжнародны саюз веласіпедыстаў быў заснаваны ў 1900 годзе. Спачатку ў яго ўваходзілі прадстаўнікі Англіі, ЗША, Швейцарыі, Францыі, Бельгіі, а крыху пазней - Італіі, Даніі. UCI да свайго 50-годдзя аб'ядноўваў велафедэрацыі 87 краін. Месцам знаходжання саюза спачатку быў Парыж. Асноўная мова - французская. Вышэйшым органам Міжнароднага саюза веласіпедыстаў з'яўляецца кангрэс, які збіраецца 2 разы на год. Бягучай дзейнасцю займаецца кіруючы камітэт. У яго ўваходзіць прэзідэнт, віцэ-прэзідэнт, генеральны сакратар, скарбнік. Камітэт выбіраецца тэрмінам на 4 гады. У сваёй дзейнасці Саюз больш увагі надае прафесійнаму спорту, таму што ад яго UCI атрымлівае асноўныя даходы. UCI рэгіструе і зацвярджае ўсе сусветныя рэкорды па веласіпедным спорце на адкрытых і закрытых веладромах для аматараў і прафесіяналаў. Да нядаўняга часу краіны мелі ў Міжнародным саюзе няроўную колькасць галасоў. Так, Англія, Францыя і маленькая Швейцарыя - па 12 галасоў, Італія - 10 галасоў, СССР, Польшча - па 2 галасы, Румынія, Чэхаславакія і многія іншыя дзяржавы мелі права толькі на 1 голас. Гэтая дыскрымінацыя стала вынікам кансерватыўнасці кіраўнікоў Міжнароднага саюза, засяродзілі сваю ўвагу на прафесійным спорце і імкнуліся не заўважаць папулярнасць аматарскага веласіпеднага спорту. Увесну 1965 года ў Жэневе была створана спецыяльная камісія для распрацоўкі статута аматарскай федэрацыі (ФІАС). Прыняцце гэтага статута і выбары кіруючых органаў новай федэрацыі адбыліся на надзвычайным кангрэсе ў часе чэмпіянату свету ў іспанскім горадзе Сан-Себасцьяне. У статуце ФІАС гаворыцца, у прыватнасці, што яна ва ўсёй сваёй дзейнасці кіруецца прынцыпамі Алімпійскай хартыі, не дапушчае ніякай дыскрымінацыі паводле палітычных, расавых ці рэлігійных матываў, імкнецца да пашырэння кантактаў і ўмацавання дружбы паміж спартоўцамі. Хоць ФІАС уваходзіць у Міжнародны саюз веласіпедыстаў, яна самастойна кіруе сваім кангрэсам. Кіруючы кангрэс ФІАС выбіраецца таемным галасаваннем тэрмінам на 4 гады. Кожная федэрацыя, што далучылася да ФІАС, мае права толькі на 1 голас. Кангрэс у Сан-Себасцьяне ўнёс істотныя дапаўненні і ў статут UCI. З тых часоў нацыянальныя федэрацыі ўдзельнікаў UCI маюць наступную колькасць галасоў: заснавальнікі UCI - 3 галасы, федэрацыі, якія знаходзяцца ў UCI не менш за 20 гадоў - 2 галасы, іншыя па 1 голасе. Статут UCI па-ранейшаму не з'яўляецца ўвасабленнем прынцыпаў раўнапраўя і дэмакратыі. Але ўсё ж пэўны прагрэс ужо дасягнуты. На кангрэсе UCI 1977 годзе ў Венесуэле было прынята рашэнне аб тым, што ў кіруючым камітэце UCI абавязкова павінны быць прадстаўнікі ўсіх кантынентаў. Гэта паслужыла добрым стымулам развіцця веласпорту ў такіх рэгіёнах, як Афрыка, Азія, Лацінская Амерыка, Аўстралія і Акіянія. У 1968 кангрэс UCI, які праходзіў у Мехіка, звярнуўся ў МАК з просьбай уключыць жаночы веласпорт ў праграму алімпійскіх гульняў. Але мінула 12 гадоў, перш чым МАК пасля такой жа просьбы Маскоўскага кангрэса UCI ў 1980 прыняў адпаведнае рашэнне; яно тычылася толькі да спаборніцтваў на шашы. У 1984 годзе на Гульнях у Лос-Анджэлесе жанчыны ўпершыню прынялі старт ў групавой гонцы на 50 км, а на Гульнях 1988 года яны спаборнічалі ў спрынтарскай гонцы і ў гонцы пераследу. У 2004 годзе UCI пабудаваў новы 200-метровы веладром у новым цэнтры веласпорту Архівавана 21 жніўня 2006. побач са штаб-кватэрай. == Федэрацыі па кантынентах == Кожная нацыянальная федэрацыя уваходзіць у канфедэрацыю кантынента: Азіяцкая веласіпедная канфедэрацыя (англ.: Asian Cycling Confederation) (ACC) - Азія; Еўрапейскі веласіпедны саюз (фр.: Union Européenne de Cyclisme) (UEC) - Еўропа; Веласіпедная канфедэрацыя Акіяніі (англ.: Oceanian Cycling Confederation) (OCC) - Акіянія; Панамерыканская веласіпедная канфедэрацыя (ісп.: Confederacion Panamericana de Ciclismo) (COPACI) - Амерыка; Афрыканская веласіпедная канфедэрацыя (фр.: Confederation Africaine de Cyclisme) (CAC) - Афрыка. == Спасылкі == Афіцыйны сайт UCI (англ.)",be,Спорт (Sous-catégorie),,https://be.wikipedia.org/?curid=471169,615,471169.0,['uk'],False,Спорт,Sous-catégorie
,Лонданскі велапарк,"Лонданскі велапарк (анг. London Velopark) - веласіпедны цэнтр у Лондане. Складаецца з велатрэка і трасы для BMX. Месца правядзення спаборніцтваў па трэкавых велагонках і гонках BMX ў рамках Летніх Алімпійскіх гульняў 2012 года. Велатрэк пабудаваны ў 2009-2011 гадах. Кошт будаўніцтва склаў 105 млн фунтаў стэрлінгаў. Велатрэк мае стандартную даўжыню 250 метраў. На пабудову палатна спатрэбілася 53 км сібірскага кедра, было забіта 350000 цвікоў. == Спасылкі == На Вікісховішчы ёсць медыяфайлы па тэме Лонданскі велапарк Старонка велатрэка на сайце Алімпіяды 2012",be,Спорт (Sous-catégorie),,https://be.wikipedia.org/?curid=123888,80,123888.0,"['uk', 'ru']",True,Спорт,Sous-catégorie
,Веладром Мінск-Арэны,"Веладром - адно з трох крытых спартыўных збудаванняў МКСК «Мінск-Арэна». Першым уведзены ў эксплуатацыю 30 снежня 2008 года, стаўшы таксама першы ў Беларусі крытым будынкам, пабудаваным для заняткаў усімі відамі спорту. == Апісанне == У аснове велатрэка ляжыць маналітная жалезабетонная пліта. Сам велатрэк складаецца з нахіленых формаў, на якіх мацуецца рэечны драўляны насціл з сібірскай елкі плошчай звыш 2 тыс. кв. м.. Даўжыня велатрэка стандартная - 250 м, шырыня - 7,5 м, ёсць два віражы - справа і злева, вугал нахілу складае 41 градус. Спартсмены выходзяць на трэк з двух падземных пераходаў. Трыбуны ўмяшчаюць да 2 000 гледачоў. Істотную дапамогу ў праектаванні велатрэка аказвала нямецкая кампанія «Schuermann Architects», якая распрацоўвае праекты велатрэкаў па ўсім свеце. На велатрэку могуць займацца толькі прафесійныя спартсмены, навыкі якіх могуць гарантаваць бяспечны пракат. Максімальна можна развіць хуткасць да 110 км/г. Трэкавы веласіпед не мае тармазоў і пераключэння перадач. Вышыня ад верхняга пункта да нізу трэка складае 5 метраў. Цэнтральнае ядро велатрэка можа выкарыстоўвацца для заняткаў такімі гульнявымі відамі спорту, як бадмінтон, настольны тэніс, міні-футбол, баскетбол, валейбол. На першым паверсе веладрома знаходзяцца кафэ, касы, гардэроб, памяшканні допінг-кантролю і медыка-аднаўленчы цэнтр. На другім паверсе - офісныя памяшканні для супрацоўнікаў, два трэнажорных залы з сучасным абсталяваннем, зала харэаграфіі і ўніверсальная спартыўная зала. На трэцім паверсе - размешчаны сектары B і C, дзе абсталяваны VIP-ложы для прыёму гасцей самага высокага ўзроўню, за шклом каментатарскія кабінкі. == Спартыўныя мерапрыемствы == У ліпені 2009 года тут праходзіў Чэмпіянат Еўропы па веласіпедным спорце на трэку, у якім узялі ўдзел звыш 400 спартсменаў з 30 краін. 20-24 лютага 2013 года ў Мінску праходзіў чэмпіянату свету па веласпорце на трэку. == Спасылкі == Пра комплекс. Веладром Архівавана 18 студзеня 2015. Веладром комплексу ""Мінск-Арэна""",be,Спорт (Sous-catégorie),,https://be.wikipedia.org/?curid=222729,279,222729.0,['uk'],False,Спорт,Sous-catégorie
,Спартыўнае арыентаванне,"Спартыўнае арыентаванне - від спорту, у якім спартсмены, выкарыстоўваючы буйнамаштабную карту і компас, павінны прайсці вызначаную колькасць кантрольных пунктаў (КП), размешчаных на мясцовасці, а прамежкавыя вынікі вызначаюцца па часе праходжання дыстанцыі. На мясцовасці кантрольныя пункты абазначаюцца бела-чырвонымі прызмамі памеру 30×30 см, як на летніх, так і на зімовых спаборніцтвах. Кожны кантрольны пункт мае абазначэнне, якое складаецца з двухзначных лічбаў, пачынаючы з 31. Кантрольныя пункты забяспечваюць сродкамі адзнакі (электронныя чыпы, кампосцеры), якія замацоўваюць непасрэдна над прызмай. Мэта спаборніцтваў - як мага хутчэй прайсці дыстанцыю паводле дакладна вызначанага і пазначанага на мапе парадку. Праводзяцца спаборніцтвы ў зададзеным накірунку і па выбары (зададзеную колькасць кантрольных пунктаў спартсмен праходзіць у любой паслядоўнасці). Вылучаюцца наступныя віды арыентавання: бягом (спартыўнае арыентаванне бягом) на лыжах (спартыўнае арыентаванне на лыжах) на веласіпедах (спартыўнае арыентаванне на веласіпед) пешшу і на калясках (спартыўнае арыентаванне па сцежках - спаборніцтвы для спартсменаў-інвалідаў) Адрозніваюцца наступныя віды арыентавання: арыентаванне ў зададзеным накірунку арыентаванне па маркіраванай трасе арыентаванне па выбары арыентаванне па сцежках рагейн Таксама адрозніваюць спаборніцтвы па іншых крытэрыях: па часе дня (дзённыя, начныя) па спосабе ўдзелу спартсменаў (індывідуальныя, эстафэтныя) па спосабе арганізацыі старта (асобны, гандыкап, агульны) Арыентаванне па выбары - праходжанне зададзенай колькасці кантрольных пунктаў з ліку ўстаноўленых у раёне спаборніцтваў. Выбар кантрольных пунктаў і парадак іх праходжання вызначаюцца самім удзельнікам. Неаднаразовы выхад на адзін і той жа кантрольны пункт залічваецца толькі адзін раз. Старт можа быць агульным ці групавым. == Спасылкі == На Вікісховішчы ёсць медыяфайлы па тэме Спартыўнае арыентаванне Міжнародная федэрацыя арыентавання (IOF) (англ.) Беларуская федэрацыя арыентавання (БФА) (руск.) == Гл. таксама == Анастасія Валер’еўна Дзянісава",be,Спорт (Sous-catégorie),,https://be.wikipedia.org/?curid=267753,255,267753.0,"['uk', 'ru']",True,Спорт,Sous-catégorie
,Чэмпіянат свету па спартыўным арыентаванні,"Чэмпіянат свету па спартыўным арыентаванні (англ.: World Orienteering Championships) - штогадовыя спаборніцтвы, арганізаваныя Міжнароднай федэрацыяй спартыўнага арыентавання (ІОФ) для выяўлення наймацнейшых спартсменаў-арыенціроўшчыкаў. == Фармат == Першапачаткова чэмпіянаты свету праводзіліся адзін раз кожныя два гады. З 2003 года яны праводзяцца штогод. Праграма чэмпіянатаў свету змянялася на працягу сваёй гісторыі. Так у 1966 годзе яна складалася толькі з індывідуальнай гонкі і эстафеты, і ўвесь чэмпіянат свету ўкладваўся ў два дні - з 1 па 2 кастрычніка 1966 года. Пачынаючы з чэмпіянату свету 1991 года ў Чэхаславакіі, праграма пашырылася і ўключала ў сябе кароткую дыстанцыю (час пераможцы 25 хвілін), класічную дыстанцыю і эстафету. У 2001 годзе ў праграму чэмпіянатаў свету былі ўведзены спаборніцтвы на спрынтарскай дыстанцыі. Апошняя рэарганізацыя праграмы чэмпіянатаў свету была праведзена ў 2014 годзе, калі з'явілася змяшаная эстафета. І ў цяперашні час чэмпіянаты свету праводзяцца па наступнай праграме: спрынт сярэдняя дыстанцыя доўгая дыстанцыя эстафета змяшаная эстафета == Медальны залік == Пераможцамі чэмпіянатаў свету па спартыўным арыентаванні ў бегавых дысцыплінах станавіліся спартсмены Нарвегіі, Швецыі, Фінляндыі, Венгрыі, Швейцарыі, Чэхіі, Расіі, Украіны, Даніі, Францыі, Аўстрыі, Вялікабрытаніі і Аўстраліі. Аднак па агульнай колькасці заваяваных медалёў дамінаванне «вялікай чацвёркі» - Швецыі, Нарвегіі, Фінляндыі і Швейцарыі - бясспрэчна. Самай тытулаванай спартсменкай на дадзены момант з'яўляецца швейцарка Сімона Ніглі. Яна з'яўляецца дваццаціразовай чэмпіёнкай свету. Прычым, два разы ў 2003 і ў 2005 гадах яна выйграла ўсе чатыры дыстанцыі чэмпіянатаў свету. У 2016 годзе першы медаль у скарбонку зборнай Беларусі прынесла спартсменка Анастасія Дзянісава. == Спасылкі == Статыстыка ўдзелу Беларусі ў чэмпіянатах свету па спартыўным арыентаванні (англ.)",be,Спорт (Sous-catégorie),,https://be.wikipedia.org/?curid=345990,251,345990.0,"['ru', 'uk']",True,Спорт,Sous-catégorie
,Беламорская вуліца (Мінск),"Беламорская вуліца - вуліца ў Савецкім раёне Мінска ў мікрараёне Камароўка, ідзе перпендыкулярна ад вуліцы Кульман да вуліцы Сурганава ў раёне паміж вуліцамі Куйбышава і Якуба Коласа. На вуліцы Беламорскай знаходзіўся дом П.К.Хадасевіча, у якім у верасні 1942 года быў надрукаваны чацвёрты нумар газеты «Звязда» - органа Мінскага падпольнага гаркама КП(б)Б. П.К.Хадасевіч і яго сям'я ў канцы 1942 года забіты фашыстамі. == Спасылкі == На Вікісховішчы ёсць медыяфайлы па тэме Беламорская вуліца (Мінск) Беламорская вуліца на map.by Архівавана 26 лістапада 2010. Беламорская вуліца на АТО.ВУ Беламорская вуліца на фотаграфіях 2023 г.",be,Random,,https://be.wikipedia.org/?curid=44909,91,44909.0,"['uk', 'ru']",True,Random,Aléatoire
,Салёнае,"Салёнае - возера ў Беларусі, у Шумілінскім раёне Віцебскай вобласці, за 5 км на паўночны ўсход ад гарадскога пасёлка Шуміліна, за 2,7 км на паўднёвы захад ад вёскі Мазурына, у басейне ракі Чарніца. Плошча паверхні 0,07 км², даўжыня 0,44 км, найбольшая шырыня 0,27 км. Даўжыня берагавой лініі 1,15 км. Плошча вадазбору 21,4 км². Катлавіна возера выцягнутая ў напрамку з захаду на ўсход. Схілы катлавіны вышынёй да 2 м, разараныя, у ніжняй частцы забалочаныя. Вакол возера забалочаная пойма шырынёй да 100 м. Упадаюць 2 ручаі. Возера бяссцёкавае. == Літаратура == Блакітная кніга Беларусі : Энцыклапедыя / рэдкал.: Н. А. Дзісько і інш. - Мн.: БелЭн, 1994. - 415 с. - 10 000 экз. - ISBN 5-85700-133-1. Садёнае // Энцыклапедыя прыроды Беларусі. У 5-і т. Т. 4. Недалька - Стаўраліт / Рэдкал. І. П. Шамякін (гал. рэд.) і інш. - Мн.: БелСЭ імя Петруся Броўкі, 1985. - 599 с., іл. - 10 000 экз. Республика Беларусь. Витебская область. Шумилинский район: карта. Шумилино: план / Ред. В.А. Змачинская.. - Минск: РУП «Белкартография», 2014. - 2 500 экз. (руск.) == Спасылкі == Агульная характарыстыка азёр Віцебскай вобласці // Даведнік «Водныя аб’екты Рэспублікі Беларусь» Архівавана 6 кастрычніка 2021. (руск.) Морфаметрычныя параметры азёр Віцебскай вобласці // Даведнік «Водныя аб’екты Рэспублікі Беларусь» Архівавана 8 сакавіка 2021. (руск.)",be,Random,,https://be.wikipedia.org/?curid=221928,213,221928.0,"['uk', 'ru']",True,Random,Aléatoire
,Навасёлкі (Запольскі сельсавет),"Навасёлкі (трансліт.: Navasiolki, руск.: Новосёлки) - вёска ў Віцебскім раёне Віцебскай вобласці. Уваходзіць у склад Запольскага сельсавета. У 1954-1960 гадах цэнтр Навасёлкаўскага сельсавета. Знаходзіцца за 60 км у напрамку на паўночны ўсход ад Віцебска, каля ракі Усвяча. == Насельніцтва == 1999 год - 181 жыхар у 71 дварах. == Памятныя мясціны == Брацкая магіла савецкіх воінаў і партызан. == Літаратура == Беларуская энцыклапедыя: У 18 т. Т. 11: Мугір - Паліклініка / Рэдкал.: Г. П. Пашкоў і інш. - Мн. : БелЭн, 2000. - Т. 11. - 560 с. - 10 000 экз. - ISBN 985-11-0035-8. - ISBN 985-11-0188-5 (т. 11). - С. 102. Республика Беларусь. Атлас охотника и рыболова: Витебская область / Редактор Г. Г. Науменко. - Мн.: РУП «Белкартография», 2010. - С. 24. - 72 с. - 10 000 экз. - ISBN 978-985-508-136-5. (руск.) Витебск: План города. Витебский район: Карта / Редактор: В. А. Змачинская. - Мн.: РУП «Белкартография», 2009. - 4 611 экз. (руск.) == Спасылкі == На Вікісховішчы пакуль няма медыяфайлаў па тэме, але Вы можаце загрузіць іх",be,Random,,https://be.wikipedia.org/?curid=234907,175,234907.0,"['uk', 'ru']",True,Random,Aléatoire
,Барыс Мацвеевіч Дзясніцкі,"Барыс Мацвеевіч Дзясніцкі (17 лістапада 1903(1903-11-17), Уладзівасток - 11 лютага 1985(1985-02-11), Масква) - рускі і беларускі тэатральны мастак, кніжны ілюстратар. == Біяграфія == Нарадзіўся 17 лістапада 1903 года ва Уладзівастоку ў дваранскай сям’і. У 1918 годзе ў Саратаве «чырвонымі» быў расстраляны яго бацька, маці павесілася ў турме. З гэтага часу Барыс, якому тады было 16 год, стаў жыць самастойна. У 1919 годзе скончыў тры класы гімназіі, пачаў працаваць. Працаваў грузчыкам, лодачнікам, рэгістратарам, зборшчыкам лекавых траў, калекцыянерам-батанікам у Саратаўскім педагагічным музеі. Працаваў на рыбаводным гадавальніку ў сяле Тэйлаўка Саратаўскага краю. У 1923-1924 гадах вучыўся ў землеўпарадкавальным тэхнікуме, сумяшчаючы вучобу і працу. У 1924-1926 гадах вучыўся у мастацкім тэхнікуме. Працаваў мастаком у Саратаве, працягваючы вучыцца ў П. С. Уткіна. У 1927/1928 навучальным годзе годзе чытаў лекцыі па тэорыі выяўленчага мастацтва ў мастацкай школе саратаўскага акруговага аддзела прафесійнай адукацыі і пачаў працу над тэорыяй колеру і каларыту ў прасторы. У 1929 годзе перабраўся ў Маскву. У 1929-1930 гадах працаваў мастаком у Дзяржаўным выдавецтве мастацкай літаратуры. У 1930-1931 гадах працаваў мастаком на Беларускай сельскагаспадарчай прамысловай выставе. У 1931 годзе працаваў мастаком пастаноўкі «Пяты гарызонт» у Адэскім дзяржаўным яўрэйскім тэатры. У 1932-1933 гадах працаваў мастаком у Беларускай студыі оперы і балета. У 1933 годзе ў Мінску пазнаёміўся са сваёй будучай жонкай, Кацярынай Аляксандраўнай Бенедскай, якая кіравала балетам у Беларускай студыі оперы і балета. У 1934 годзе працаваў мастаком па афармленні выстаўкі кніг у выданні «Партвыдат». У 1934-1935 гадах працаваў тэатральным мастаком у тэатры «Рамэн» у Маскве. У 1935-1936 гадах працаваў мастаком фільма «Апошні табар» на кінастудыі «Міжрабпомфільм». У 1935-1936 гадах працаваў мастаком па фрэсках на будаўніцтве будынка аэравакзала Маскоўскага аэрапорта. У 1937 годзе да арышту працаваў мастаком па афармленні кастрычніцкіх калон дэманстрантаў на фабрыцы імя Свярдлова (Масква). Арыштаваны уначы 7 лістапада 1937 года (па іншых звестках - 11 лістапада) па месцы жыхарства ў Маскве па даносе «падазрэнні ў шпіянажы», знаходзіўся ў зняволенні ў турме на Лубянцы. 24 чэрвеня 1938 года рашэннем Асобай нарады пры НКУС СССР асуджаны на 8 гадоў папраўча-працоўных лагераў з паразай у правах. Заключэнне адбываў у Паўночна-Усходнім папраўча-працоўным лагеры (Калымскія лагеры), куды прыбыў у 10 жніўня 1938 года. Спачатку - на агульных працах (лесапавал), затым - у Магадане мастаком у выдавецтве «Савецкая Калыма». Захаваліся аформленыя ім кнігі, дзе імя мастака не пазначана. Барыс Дзясніцкі і яго жонка пісалі шмат лістоў і заяваў ва ўсе магчымыя інстанцыі з просьбай аб пераглядзе справы, у тым ліку Сталіну, Берыі, у ваенную пракуратуру. Вызвалены 15 лістапада 1945 года, у ссылцы і на спецпасяленні ў Магаданскай вобласці не значыўся. Пасля вяртання ў Маскву працаваў у кніжнай графіцы, ілюстраваў дзіцячыя кніжкі, складаў альбомы для размалёўвання. Рэабілітаваны ў 1955 годзе Галоўнай ваеннай пракуратурай за адсутнасцю складу злачынства. Памёр 11 лютага 1985 года ў Маскве.",be,Random,,https://be.wikipedia.org/?curid=786350,448,786350.0,"['ru', 'uk']",True,Random,Aléatoire
,Братаўка палявая,"Братаўка палявая (Melampyrum arvense) - двухгадовая кветкавая травяністая расліна роду братаўка (Melampyrum). == Батанічнае апісанне == Сцёблы вышынёй 15-50 см. Суквецце цыліндрычнае, доўгае. Вяночак пурпурны. Прыкветкі плоскія, даўгавата-яйкападобныя, глыбока надрэзаныя на шылападобныя зубцы. Плод - каробачка даўжынёй 1 см, прамая, з прамым носікам. Цвіце ў маі-верасні. == Распаўсюджанне == Від распаўсюджаны ў Еўразіі. Ва Украіне часцей сустракаецца на Правабярэжжы, радзей на Левабярэжжы і ў Крыме, расце на лясных палянах, ускрайку лесу, лугах. Пустазелле. == Літаратура == Определитель высших растений Украины / Акад. наук Украинской ССР; Ин-т ботаники им. Н. Г. Холодного; Редкол.: Ю. Н. Прокудин, Д. Н. Доброчаева, Б. В. Заверуха, В. И. Чопик; Авт.: М. И. Котов, Ю. Н. Прокудин, А. И. Барбарич и др.. - 2-е изд., стереот., с незначительными доп. и исправлениями. - К.: Фитосоциоцентр, 1999. - 548 с. - ISBN 966-7459-18-7. == Спасылкі == Марьянник полевой: інфармацыя пра таксон у праекце «Плантариум» (вызначальнік раслін і ілюстраваны атлас відаў). (руск.) Field Cow-wheat (Melampyrum arvense) (англ.) Братаўка палявая на сайце Флора Украіны",be,Random,,https://be.wikipedia.org/?curid=608326,167,608326.0,['ru'],False,Random,Aléatoire
,Гадуні,"Гаду́ні (трансліт.: Haduni, руск.: Годуни) - вёска ў Акцябрскім раёне Гомельскай вобласці. Уваходзіць у склад Любанскага сельсавета. === Размяшчэнне === У 15 км на ўсход ад гарадскога пасёлка Акцябрскі, 245 км ад Гомеля, 19 км ад чыгуначнай станцыі Рабкор, размешчанай на чыгунцы Бабруйск - Рабкор, адгалінаванні лініі Асіповічы - Жлобін. === Гідраграфія === За 2,5 км на паўднёвы захад ад вёскі знаходзіцца выток ракі Ветка. == Транспартная сетка == Транспартныя сувязі па прасёлкавай, затым аўтамабільнай дарозе Акцябрскі - Азарычы. == Інфармацыя == Планіроўка складаецца з кароткай просталінейнай вуліцы, арыентаванай з паўднёвага ўсходу на паўночны захад, да якой з поўначы далучаюцца 2 кароткія просталінейныя вуліцы. Забудова драўляная, сядзібнага тыпу. У складзе сельскагаспадарчага ААТ «Бумажкова-Агра» з цэнтрам у Любані, малочнатаварная ферма. Крама. == Гісторыя == Вядомая па пісьмовых крыніцах з XVIII стагоддзя як паселішча ў Мінскім ваяводстве Вялікага княства Літоўскага. У 1775 годзе кароль Станіслаў Аўгуст падараваў вёску абознаму літоўскаму М. С. Лапату. Пасля другога падзелу Рэчы Паспалітай (1793 год) у складзе Расійскай імперыі. У XIX ст. ў маёнтку Качай-Балота, сумесным уладанні Веры Анненкавай і Мікалая Бухарына. Пазначана на карце 1866 года, якая выкарыстоўвалася Заходняй меліярацыйнай экспедыцыяй, што працавала ў гэтым раёне ў 1890-я гады. У 1879 годзе згадваецца ў ліку паселішчаў Чэрнінскага царкоўнага прыходу. У 1908 годзе ў Чэрнінскай воласці Бабруйскага павета Мінскай губерні. У 1922 годзе ў наёмнай хаце адкрыта школа. У 1930 годзе арганізаваны калгас. Падчас Вялікай Айчыннай вайны нямецкія акупанты ў красавіку 1942 года цалкам спалілі вёску і забілі 48 жыхароў. Напачатку снежня 1943 года, пасля пасоўвання савецкіх войскаў да Акцябрскай партызанскай зоны, тут, паблізу ад вёсак Майсееўка, Гадуні і Любань, з 28 лістапада да 21 снежня 1943 года існаваў прарыў у абароне нямецкіх войскаў (каля 10 км), вядомы як «Рудабельскія вароты». Праз яго ажыццяўлялася прамая сувязь паміж партызанамі і часткамі 65-й арміі. 25 жыхароў загінулі на фронце. === Колькасць === 2011 год - 15 двароў, 19 жыхароў. === Дынаміка === 1795 год - 4 двары, 27 жыхароў. 1897 год - 21 двор, 172 жыхара (паводле перапісу). 1908 год - 35 двароў, 229 жыхароў. 1925 год - 53 двары. 1940 год - 74 двары, 296 жыхароў. 1959 год - 288 жыхароў (паводле перапісу). 1997 год - 42 двары, 80 жыхароў. 2004 год - 33 двары, 63 жыхары. == Літаратура == Гарады і вёскі Беларусі: Энцыклапедыя. Т.1, кн.1. Гомельская вобласць/С. В. Марцэлеў; Рэдкалегія: Г. П. Пашкоў (галоўны рэдактар) і інш. - Мн.: БелЭн, 2004. 632с.: іл. Тыраж 4000 экз. ISBN 985-11-0303-9 ISBN 985-11-0302-0 Памяць: Гіст.-дакум. хроніка Акцябрскага р-на. - Мн.: БЕЛТА, 1997. - 478 с. ISBN 985-6302-03-X == Спасылкі == На Вікісховішчы пакуль няма медыяфайлаў па тэме, але Вы можаце загрузіць іх",be,Random,,https://be.wikipedia.org/?curid=67993,442,67993.0,"['uk', 'ru']",True,Random,Aléatoire
,Любартаў (гміна),"Люба́ртаў (польск.: Lubartów) - вясковая гміна ў Польшчы, уваходзіць у склад Любартоўскага павета Люблінскага ваяводства. Сядзіба размешчана ў Любартаве. Плошча гміны складае 158,94 км². Станам на 2011 год у гміне Любартаў пражывалі 10 950 чалавек, шчыльнасць - 69 чал./км². Адміністрацыйна падзелена на 23 салецтвы. == Населеныя пункты == На тэрыторыі гміны размешчаны 24 населеныя пункты. == Спасылкі == На Вікісховішчы пакуль няма медыяфайлаў па тэме, але Вы можаце загрузіць іх Афіцыйная старонка",be,Random,,https://be.wikipedia.org/?curid=331790,75,331790.0,"['ru', 'uk']",True,Random,Aléatoire
,Клевяшчына,"Клевяшчы́на (Cnidium) - род кветкавых расліна сямейства Парасонавыя (Umbelliferae). Распаўсюджаны на тэрыторыі Еўразіі. == Батанічнае апісанне == Аднагадовыя, двухгадовыя і шматгадовыя травяністыя расліны. Лісце чаргаванае. Суквецце - парасон. Плод - віслаплоднік. == Віды == Род налічвае каля 20 відаў (10 відаў). Cnidium bhutanicum M.F.Watson Cnidium cnidiifolium (Turcz.) Schischk. Cnidium dauricum (Jacq.) Fisch. & C.A.Mey. Cnidium divaricatum (Jacq.) Ledeb. Cnidium dubium Thell. - Клевяшчына няпэўная, ці Клевяшчыца Cnidium japonicum Miq. Cnidium monnieri (L.) Cusson Cnidium salinum Turcz. Cnidium silaifolium (Jacq.) Simonk. Cnidium sinchianum K.T.Fu == Літаратура == Клевяшчына // Энцыклапедыя прыроды Беларусі. У 5-і т. Т. 3. Катэнарыя - Недайка / Рэдкал. І. П. Шамякін (гал. рэд.) і інш. - Мн.: БелСЭ імя Петруся Броўкі, 1984. - С. 30. - 588 с., іл. - 10 000 экз. == Спасылкі == Жгун-корень - род Cnidium: інфармацыя пра таксон у праекце «Плантариум» (вызначальнік раслін і ілюстраваны атлас відаў). (руск.) Cnidium (англ.) // The Plant List Genus: Cnidium Cusson // Germplasm Resources Information Network (GRIN-Taxonomy) (англ.) Жгун-корень // Энциклопедический словарь Брокгауза и Ефрона: В 86 томах (82 т. и 4 доп.) (руск.). - СПб., 1890-1907.",be,Random,,https://be.wikipedia.org/?curid=628067,184,628067.0,"['uk', 'ru']",True,Random,Aléatoire
,Казімір Рыбалтоўскі,"Казімір Рыбалтоўскі (1909 - 24 ліпеня 1943) - каталіцкі святар заходняга абраду, удзельнік беларускага хрысціянскага руху XX стагоддзя, душпастыр. == Біяграфія == Паходзіў з беларускай каталіцкай сям’і. Скончыў у 1923 годзе Ніжэйшую духоўную семінарыю ў Наваградку, у 1929 годзе - Брэсцкую гімназію, пасля Пінскую духоўную семінарыю. Зацікавіўся ўніяцкім рухам, удзельнічаў у II, III, IV уніяцкіх канферэнцыях у 1931-33 гадах у Пінску. Прыняў сакрамэнт святарства ў 1935 годзе. У 1936 годзе прызначаны вікарыем касцёла св. Апосталаў Пятра і Паўла ў в. Камень Валожынскага павета. Паводле некаторых звестак, таксама служыў у парафіі Св. Міхала Арханёла ў мястэчку Івянец. У жніўні-верасні 1941 года пераехаў у Мінск. З ксяндзом Дз. Мальцом наладжваў душпастырскую дзейнасць. Пасля арышту С. Глякоўскага і Дз. Мальца выехаў з Мінска ў Камень. Загінуў падчас карнай аперацыі «Герман» летам 1943 г. у Налібоцкай пушчы. Расстраляны немцамі за душпастырскую дзейнасць, якую здзяйсняў у адносінах да мясцовага насельніцтва і жаўнераў АК. == Літаратура == Маракоў, Л. Рыбалтоўскі Казімір // Рэпрэсаваныя каталіцкія духоўныя, кансэкраваныя і свецкія асобы Беларусі (1917-1964) / Леанід Маракоў. - Мінск: Смэлтак, 2009. - С. 355-356. - 776 с. - ISBN 978-985-6917-12-0. == Спасылкі == Электронная Энцыкляпэдыя. Беларускія рэлігійныя дзеячы XX ст. Рыбалтоўскі Казімір (нявызн.). Леанід Маракоў. Рэпрэсаваныя літаратары, навукоўцы, работнікі асветы, грамадскія і культурныя дзеячы Беларусі. 1794-1991. Том II. РЫБАЛТОЎСКІ Казімір (нявызн.). Юры ТУРОНАК. ТРАГІЗМ І ЗАГАДКАВАСЦЬ ЛЁСАЎ // Наша вера. - 1996. - No 1(2) (нявызн.).",be,Random,,https://be.wikipedia.org/?curid=641406,227,641406.0,['uk'],False,Random,Aléatoire
,Геркулес з Бычынага форума,"Геркулес з Бычынага форума - пазалочаная бронзавая статуя Геркулеса, выяўленая пры раскопках на Бычыным форуме Рыма пры Папе Сіксце IV. Разумна выказаць здагадку, што ў старажытнасці скульптура вышынёй 241 см стаяла ў захаваным на Бычыным форуме храме Геркулеса Пераможца. Ва ўсякім разе, пра такую статую згадвае ў «Прыродазнаўчыя гісторыі» Пліній Старэйшы. У правай руцэ герой трымае паліцу, у левай - тры яблыкі Гесперыд. Статуя выстаўлена на Капітоліі і датуецца II стагоддзем да н.э. Найбліжэйшы яе адпаведнік - іншая пазалочаная бронзавая статуя Геркулеса, са шкурай нямейскага льва, вынятая ў 1864 годзе з развалін тэатра Пампея. == Гл. таксама == Геркулес Фарнезскі == Литература == Haskell, Francis, and Nicholas Penny, 1981. Taste and the Antique: The Lure of Classical Sculpture 1500-1900 (Yale University Press) Cat. no. 45. Platner, Samuel Ball; Ashby, Thomas. Aedes_Herculis_Victoris (англ.). A Topographical Dictionary of Ancient Rome. Bill Thayer’s Web Site.",be,Random,,https://be.wikipedia.org/?curid=109973,142,109973.0,"['ru', 'uk']",True,Random,Aléatoire
,Кодл,"Кодл - традыцыйная ірландская страва. Асноўнымі інгрэдыентамі стравы з’яўляюцца свіныя сасіскі, тонка нарэзаны бекон, бульба і цыбуля. Па старой традыцыі кодл часам гатуюць з ячменем, морквай, рэпай. Для падрыхтоўкі гэтай стравы спачатку вараць сасіскі і бекон. У неглыбокі рондаль выкладваюць пластамі звараныя сасіскі з беконам і гароднінай (бульба, цыбуля), заліваюць булёнам і тушаць да гатоўнасці гародніны. З прыправаў для гэтай стравы выкарыстоўваецца толькі соль і перац, але часам дадаюць трохі свежай пятрушкі.",be,Random,,https://be.wikipedia.org/?curid=189957,72,189957.0,['uk'],False,Random,Aléatoire
,Квантавая статыстыка,"Квантавая статыстыка - раздзел статыстычнай механікі, у якім n-частковыя квантавыя сістэмы апісваюцца метадам статыстычных аператараў комплексаў часціц (рэдукаванымі матрыцамі шчыльнасці). Колькасць часціц n можа быць адвольным натуральным (канечным) лікам або бесканечнасцю. У вузкім сэнсе пад квантавай статыстыкай маюць на ўвазе статыстыкі Бозэ - Эйнштэйна і Фермі - Дзірака. Пад квантавай статыстыкай часам маюць на ўвазе абагульненне матэматычнай статыстыкі, якое абапіраецца на тэорыю некамутатыўнай (квантавай) імавернасці. == Гл. таксама == статыстыка Бозэ - Эйнштэйна статыстыка Фермі - Дзірака == Літаратура == Боголюбов Н. Н. Лекции по квантовой статистике. (1948) в Боголюбов Н. Н. Избранные труды в трех томах. Том 2. Киев: Наукова думка, 1970. стр.287-493. Бриллюэн Л. Квантовая статистика. Пер с франц. 2-е изд. М.: Едиториал УРСС, 2004. - 514 с. ISBN 5-354-00946-4 Каданов Л., Бейм Г., Квантовая статистическая механика. М.: Мир, 1964. - 256с. Квасников И. А. Термодинамика и статистическая физика. Том 4. Квантовая статистика. М.: КомКнига, 2005. - 352с. Квасников И. А. Квантовая статистика. М.: Красадар, 2011. - 576с. Крефт В.Д., Кремп Д., Эбелинг В., Рёпке Г., Квантовая статистика систем заряженных частиц. М.: Мир, 1988. - 408с. Перина Я. Квантовая статистика линейных и нелинейных оптических явлений. М.: Мир, 1987. - 368с. Фудзита С., Введение в неравновесную квантовую статистическую механику. М.: Мир, 1969. - 208 с. Холево А. С. Статистическая структура квантовой теории. Москва, Ижевск: ИКИ, 2003. - 192с. Холево А. С. Квантовая вероятность и квантовая статистика. Итоги науки и техники. Современные проблемы математики. Фундаментальные направления. Том 83. М.: ВИНИТИ, 1991. стр.3-132. == Спасылкі == Квантавая статыстыка - артыкул з БСЭ В Физическом энциклопедическом словаре",be,Random,,https://be.wikipedia.org/?curid=168128,255,168128.0,['ru'],False,Random,Aléatoire
,Вуліца Залатая Горка,"Вуліца Залата́я Го́рка (руск.: улица Золотая Горка) - вуліца ў Савецкім раёне Мінска. Да Вялікай Айчыннай вайны на месцы вуліцы існавалі Могілкавы і Залатагорскі завулкі. Пасля вайны па колішнім прадмесці Залатая Горка пракладзена новая вуліца, якая мела назву вуліца Радыстаў. У 1987 годзе вуліца перайменавана пад сучасную назву. == Размяшчэнне == Арыентавана з паўднёвага захаду на паўночны ўсход. З’яўляецца працягам вуліцы Румянцава, пачынаецца ад вуліцы Казлова, перасякае Чырваназоркавую вуліцу, з усходняга боку прымыкае Чырваназоркавы завулак, далей з заходняга боку прымыкае бульвар Мулявіна, а з усходняга Берасцянская вуліца, завяршаецца скрыжаваннем з вуліцай Гікалы. == Забудова == No 4 - Рэспубліканскі шпіталь Дэпартамента фінансаў і тылу Міністэрства ўнутраных спраў Рэспублікі Беларусь. No 18 - Сярэдняя школа імя Янкі Купалы No 19 г. Мінска. No 18, корпус 1 - Дзіцячая музычная школа мастацтваў No 1 імя Л. Александроўскай (1973, архітэктар Д. Кудраўцаў). == Спасылкі == На Вікісховішчы ёсць медыяфайлы па тэме Вуліца Залатая Горка Обзор микрорайона Золотая Горка // Денис Блищ. Частное мнение Фотаграфіі вуліцы ў 2025 г.",be,Random,,https://be.wikipedia.org/?curid=656039,168,656039.0,['uk'],False,Random,Aléatoire
,Паліграфічна-выдавецкі дом «Твердиня»,"Паліграфічна-выдавецкі дом «Твердиня» (ПВД «Твердиня», бел.: «Цвярдыня») - украінскае кніжнае выдавецтва прыватнай формы ўласнасці, заснаванае ў Луцку ў 2004 годзе. ПВД «Твердиня» выдае кнігі ўніверсальнага зместу для ўсіх узроставых груп. Заснавальнік і дырэктар выдавецтва - Мікола Мартынюк. == Заснаванне выдавецтва == Паліграфічна-выдавецкі дом «Твердиня» як юрыдычная асоба быў заснаваны 25 кастрычніка 2004 года. Ліцэнзію на права ажыццяўлення выдавецкай дзейнасці прыватнае прадпрыемства атрымала 14 снежня 2004 года. Абноўленая ліцэнзія з пашырэннем відаў кнігавыдавецкай і гаспадарчай дзейнасці ПВД «Твердиня» была ўручана 16 мая 2017 года. == Дэбют выдавецтва == З'яўленне выдавецтва «Твердиня» на кніжным рынку Валыні заўважна ажывіла выдавецкую дзейнасць у рэгіёне. Як па якасці, так і па колькасці кніжнай прадукцыі ад свайго заснавання выдавецтва з'яўляецца адным з лідэраў у Луцку і па вобласці ў цэлым. Кніжным дэбютам выдавецтва сталі падарункавыя міні-выданні «Миколаєва ніч» Васіля Слапчука і «Йде у гості Миколай» Іосіпа Струцюка (абедзве выйшлі накладам адразу па 5 000 асобнікаў). Кожная з кніг пабачыла свет практычна за два дні, напярэдадні свята Мікалая; таму свяціцель Мікалай стаў заступнікам выдавецтва. == Тэматычнае кірунак == Па статусе і тэматычным кірунку ПВД «Твердиня» з'яўляецца універсальным выдавецтвам, нягледзячы на тое, што ў апошні час прыярытэтна больш увагі надаецца навуковай кнізе, тады як у пачатку сваёй дзейнасці яно пазіцыянавала сябе хутчэй як выдавецтва дзіцячай і музычнай літаратуры. == Кнігавыданне == За час свайго існавання ПВД «Твердиня» выдала кніг больш за 500 найменняў агульным тыражом каля 1 млн. асобнікаў. Прадпрыемства выдае не толькі мясцовых аўтараў, але і літаратараў і навукоўцаў далёка за межамі Валыні, у прыватнасці - з Чарнігава, Кіева, Сум, Харкава, Дняпра, Данецка, Ялты, Адэсы, Львова, Роўна, Вінніцы, Івана-Франкоўска і іншых куткоў Украіны, а таксама з блізкага і далёкага замежжа - з Беларусі, Македоніі, Балгарыі, Харватыі, Чэхіі, Польшчы, Расіі. == Папулярныя выданні == Найбольш папулярнымі творчымі праектамі выдавецтва з'яўляюцца кніжныя серыі «Пантэон», «Неверагодна, але факт!», «Літаратурны эксклюзіў», «Хранатоп», «Валынь унікальная», «Сучасная балканская паэзія», «Пісьменнікі Валыні - Лаўрэаты Нацыянальнай прэміі Украіны імя Тараса Шаўчэнкі», «Літтэатр ХХІ». == Удзел у выдавецкіх конкурсах == ПВД «Твердиня» стала з'яўляецца актыўным удзельнікам штогадовых ўсеўкраінскіх і міжнародных кніжных кірмашоў, самымі аўтарытэтнымі з якіх можна назваць Форум выдаўцоў ў Львове, кіеўскі «Кніжны свет» (вясновы і восеньскі) ад выставачнай кампаніі «МЭДВІН», летні кніжны кірмаш ва Украінскім доме ад Дзяржтэлерадыё Украіны, прымеркаваны да Дня незалежнасці Украіны, снежаньскі «Кніжныя кантракты» ў Кіеве, «Украінская кніга на Адэшчыне», «Джура-фэст», «Кнігі вялікай Валыні» і т.п.. == Узнагароды == За высокае прафесійнае майстэрства і творчыя дасягненні калектыў выдавецтва неаднаразова ўзнагароджваўся дыпломамі, падзякамі і ганаровымі граматамі абласнога і гарадскога кіраўніцтва, а таксама розных кніжных форумаў. Па выніках Дзяржкамстата Украіны ў выніку за 2007 год «Твердиня» заняла 36 месца ў Нацыянальным бізнес-рэйтынгу Украіны як Лепшы працадаўца - за высокія паказчыкі прафесійнай дзейнасці і ўзроўню аплаты працы, а па выніках за 2012 год - 2 месца ў Валынскай вобласці ў намінацыі «Паказчыкі эфектыўнасці выкарыстання рэсурсаў» і 44 месца ва Украіне па паказчыку «Прыбытак на акцыянерны капітал». У маі 2008 года выдавецтва адзначана Ганаровай узнагародай Усеўкраінскай праграмы «Залатыя рукі Украіны». Па выніках агульнадзяржаўнага рейтынгавання эканамічных паказчыкаў прадпрыемстваў Украіны 2013-2014 гадоў у намінацыі «Паказчыкі эфектыўнасці выкарыстання рэсурсаў» сярод прадпрыемстваў Валыні, якія займаюцца кнігавыдавецкай справай, выдавецтву «Твердиня» дасталася золата рэйтынгу, а ў намінацыі «Інвестыцыйная прывабнасць» ПВД «Твердиня» заняла другое месца ў выніку па Украіне. У маі 2017 года ПВД «Твердиня» заняла 18 месца і золата Нацыянальнага бізнес-рэйтынгу Украіны ў намінацыі «Выніковасць і рэнтабельнасць» сярод суб'ектаў гаспадарання Украіны і першае месца, а таксама, адпаведна, і золата рэйтынгу ў намінацыі «Каэфіцыент абарачальнасці актываў» сярод суб'ектаў гаспадарання Валынскай вобласці кнігавыдавецкай сферы. == Асноўныя напрамкі == Асноўнымі напрамкамі дзейнасці ПВД «Твердиня» з'яўляюцца: кнігавыдавецкая справа; паліграфічная дзейнасць; мастацкае афармленне твораў, кніг, зборнікаў; рэкламная дзейнасць; гандаль кнігамі, перыёдыкай і т.п..",be,Random,,https://be.wikipedia.org/?curid=721485,600,721485.0,"['ru', 'uk']",True,Random,Aléatoire
,Станулі,"Станулі́ (трансліт.: Stanuli, руск.: Станули) - вёска ў Глыбоцкім раёне Віцебскай вобласці. Уваходзіць у склад Азярэцкага сельсавета. Вёска знаходзіцца каля паўднёва-заходняга берага Станулеўскага возера. == Гісторыя == У 1921-1945 гадах вёска ў складзе гміны Глыбокае Дзісенскага павета Віленскага ваяводства Польскай Рэспублікі. == Насельніцтва == 1921 год - 254 жыхары, 44 двары. 1931 год - 302 жыхары, 48 двароў. == Літаратура == Республика Беларусь. Витебская область. Глубокский район: карта. - Мн.: Белкартография, 2012. - 3 000 экз. (руск.) Staniule, wieś prywatna, powiat dzisieński, gmina Głębokie // Słownik geograficzny Królestwa Polskiego i innych krajów słowiańskich. Tom XI: Sochaczew - Szlubowska Wola (польск.). - Warszawa, 1890. - S. 209. == Спасылкі == На Вікісховішчы ёсць медыяфайлы па тэме Станулі",be,Random,,https://be.wikipedia.org/?curid=235640,119,235640.0,['ru'],False,Random,Aléatoire
,1751,"== Падзеі == 25 сакавіка: Адольф Фрэдрык узышоў на каралеўскі трон Швецыі. 30 жніўня: Адліты Дзісенскі звон - помнік мастацкага ліцця. == Нарадзіліся == 12 студзеня: Фердынанд I, кароль Абедзвюх Сіцылій, кароль Неапаля, кароль Сіцыліі 16 сакавіка: Джэймс Мэдысан, 4-ы прэзідэнт ЗША, удзельнік Вайны за Незалежнасць, адзін з аўтараў Канстытуцыі ЗША 11 ліпеня: Караліна Мацільда Вялікабрытанская, жонка караля Даніі Крысціяна VII, сястра караля Вялікабрытаніі Георга III 30 ліпеня: Марыя Ганна Моцарт, старэйшая сястра Вольфганга Амадэя 1 верасня: Эмануэль Шыканедэр, нямецкі оперны спявак (барытон), імпрэсарыа, драматург і лібрэтыст 28 кастрычніка: Д. С. Бартнянскі, рускі кампазітар (пам. 10.10.1825) 30 кастрычніка: Рычард Брынслі Шэрыдан, англа-ірландскі пісьменнік == Памерлі == 6 ліпеня: Ян Фрыдэрык Сапега, вялікі канцлер літоўскі 11 лістапада: Жульен Афрэ дэ Ламетры, французскі ўрач і філосаф",be,Random,,https://be.wikipedia.org/?curid=8979,124,8979.0,['uk'],False,Random,Aléatoire
,V Усебеларускі з’езд Саветаў,"Пя́ты Усебелару́скі з’езд саве́таў рабочых, сялянскіх і чырвонаармейскіх дэпутатаў. Адбыўся 9 - 15 студзеня 1924 года ў Мінску. == Прадстаўніцтва на з’ездзе == Прысутнічала 236 дэлегатаў з рашаючым і 90 з дарадчым голасам. == Парадак дня == аб міжнародным і ўнутраным становішчы СССР (В. А. Багуцкі); справаздача ўрада БССР (А. Р. Чарвякоў); справаздача аб выкананні дзяржаўнага і мясцовага бюджэту за 1923 і зацвярджэнне на 1924 год (С. Я. Талунціс); аб раянаванні Беларусі і рэарганізацыі савецкага апарату; даклад Наркамата земляробства БССР аб плане землеўпарадкавальных работ на 1924 год і аб сельгаскрэдыце (А. С. Славінскі, Н. Л. Аксючыц); даклад Наркамата асветы БССР (У. М. Ігнатоўскі, А. В. Баліцкі); аб зацвярджэнні Канстытуцыі СССР (А. Х. Гетнер); выбары членаў Савета Нацыянальнасцей ЦВК СССР і дэлегатаў на II Усесаюзны і VI Надзвычайны Усебеларускі з’езды Саветаў; бягучыя справы. == Рашэнні з’езда == З’езд ухваліў дзейнасць СНК БССР, у тым ліку па ўтварэнні СССР, зацвердзіў пастановы ЦВК і СНК БССР аб уступленні Беларускай ССР у Саюз ССР; адобрыў праект Канстытуцыі СССР і даручыў ЦВК прывесці Канстытуцыю БССР у адпаведнасць з Канстытуцыяй СССР. Вітаў рашэнне працоўных Гомельскай, Віцебскай і Смаленскай губерняў уключыць у склад БССР раёны гэтых губерняў з большасцю беларускага насельніцтва, даручыў ураду БССР падрыхтаваць з адпаведнымі органамі ўлады РСФСР і СССР аб’яднанне і зацвердзіць яго на VI Надзвычайным Усебеларускім з’ездзе Саветаў. З’езд адзначыў, што эканоміка БССР развіваецца паспяхова і зацвердзіў бюджэт рэспублікі на 1923-1924 гады. З’езд прыняў рашэнне аб плане ўвядзення Усеагульнага навучання (на працягу 10 гадоў) і ліквідацыі непісменнасці насельніцтва Беларусі; прызнаў неабходным перагледзець сістэму народнай асветы (сувязь з вытворчасцю, развіццё прафесіянальнай адукацыі), звярнуў увагу на развіццё культурна-асветніцкай работы сярод працоўнага сялянства, умацаванне сеткі культурна-асветніцкіх устаноў. З’езд паслаў прывітанні ЦК РКП(б) і У. І. Леніну. З’езд прадоўжыў паўнамоцтвы ЦВК, выбранага на Чацвёртым Усебеларускім з’ездзе Саветаў, да склікання VI Надзвычайнага Усебеларускага з’езда Саветаў; выбраў 4 дэпутата ў Савет Нацыянальнасцей ЦВК СССР (адно месца пакінуў Віцебскай губерні), 19 дэлегатаў з рашаючым і 6 з дарадчым голасам на II Усесаюзны і 115 з рашаючым і 115 з дарадчым голасам на VI Надзвычайны Усебеларускі з’езды Саветаў. == Літаратура == Постановления Пятого Всебелорусского съезда Советов. Мн., 1924; Съезды Советов Союза ССР, союзных и автономных советских социалистических республик: С6. док. Т. 5. М., 1964.",be,Random,,https://be.wikipedia.org/?curid=539763,363,539763.0,"['ru', 'uk']",True,Random,Aléatoire
,Анатоль Мітрафанавіч Мазурэнка,"Анатоль Мітрафанавіч Мазурэ́нка (21 сакавіка 1940, Гарадок, Буда-Кашалёўскі раён - 30 сакавіка 1994) - вучоны ў галіне фізікі цвёрдага цела. Доктар тэхнічных навук (1984), прафесар (1987). Лаўрэат Дзяржаўнай прэміі Рэспублікі Беларусь (1992). == Біяграфія == А. М. Мазурэнка нарадзіўся ў пасёлку Гарадок, Буда-Кашалёўскага раёна Гомельскай вобласці Беларусі. У 1961 годзе скончыў Гомельскі педагагічны інстытут. З 1963 г. у Інстытуце фізікі цвёрдага цела АН БССР (сучасны Аб’яднаны інстытут фізікі цвёрдага цела і паўправаднікоў НАН Беларусі). Займаў пасаду загадчыка Лабараторыі сінтэзу звышцвёрдых матэрыялаў. == Навуковая дзейнасць == Навуковыя працы па фізіцы і тэхніцы высокага ціску. Займаўся даследаваннямі фазавых пераўтварэнняў у нітрыдзе бору і вугляродзе, сінтэзе звышцвёрдых полікрышталічных матэрыялаў. Сярод апублікаванага: Алмазообразование и взаимодействие в системе углерод-бор при высоком давлении и температуре (в соавторстве) // Неорганические материалы, 1995, т. 31, No 1. == Узнагароды == Дзяржаўная прэмія Рэспублікі Беларусь у галіне навукі і тэхнікі (1992) - за распрацоўку навуковых асноў сінтэзу звышцвёрдых інструментальных матэрыялаў, разам з калектывам аўтараў. == Літаратура == Гатальскі Г. В. Мазурэнка Анатоль Мітрафанавіч // Беларуская энцыклапедыя: У 18 т. Т. 9: Кулібін - Малаіта / Рэдкал.: Г. П. Пашкоў і інш. - Мн. : БелЭн, 1999. - Т. 9. - С. 512. - 10 000 экз. - ISBN 985-11-0035-8. - ISBN 985-11-0155-9 (т. 9). == Спасылкі == 21 марта: этот день в истории (руск.)",be,Random,,https://be.wikipedia.org/?curid=548640,218,548640.0,"['uk', 'ru']",True,Random,Aléatoire
,Прымыканне (лінгвістыка),"Прымыканне - від падпарадкавальнай сінтаксічнай сувязі паміж членамі словазлучэння, пры якой незмяняльныя словы (прыслоўі, дзеепрыслоўі, інфінітывы) сэнсава і граматычна залежыць ад іншых адзінак. Напрыклад, «размаўляць стоячы», «прыйсці ўвечары», «аматар пажартаваць», «дарога ўгору». Прымыкаюць да галоўнага слова і асобныя формы змяняльных адзінак («дом восем», «крычы грамчэй», «словы «не хачу», «у возеры Нарач», «з паэмы «Новая зямля»), але форма залежнага элемента не вызначаецца (не кіруецца) галоўным кампанентам і не падлягае зменам. На мяжы чыстага прымыкання і слабага кіравання знаходзіцца т.зв. іменнае (склонавае) прымыканне: «падарунак ад бацькі», «чытаць па вечарах». Сродкі афармлення прымыкання - інтанацыя, парадак слоў у сказе, сэнсавыя сувязі слоў у кантэксце. == Літаратура == Беларуская граматыка: У 2 ч. / АН БССР, Інстытут мовазнаўства імя Я. Коласа; Рэд. М. В. Бірыла, П. П. Шуба. Ч. 2: Сінтаксіс. - Мінск: Навука і тэхніка, 1986. - 327 с. Лопатина Л. Е. Примыкание // Лингвистический энциклопедический словарь / Главный редактор В. Н. Ярцева. - М.: Советская энциклопедия, 1990. - 685 с. - ISBN 5-85270-031-2. Міхневіч, А. Я. Прымыканне // Беларуская энцыклапедыя: У 18 т. Т. 13: Праміле - Рэлаксін / Рэдкал.: Г. П. Пашкоў і інш. - Мн. : БелЭн, 2001. - Т. 13. - С. 74. - 10 000 экз. - ISBN 985-11-0035-8. - ISBN 985-11-0216-4 (т. 13). Ширяев Е. Н. Примыкание // Русский язык. Энциклопедия / Ю. Н. Караулов (гл. ред.). - 2-е изд., перераб. и доп. - М.: Большая российская энциклопедия, Дрофа, 1997. - 703 с. - ISBN 5-85270-248-X.",be,Random,,https://be.wikipedia.org/?curid=657103,239,657103.0,['ru'],False,Random,Aléatoire
,Адаменская горка,"Адаменская горка - вайсковае пахаванне ў гарадскім пасёлку Лёзна (Віцебская вобласць, Беларусь). == Апісанне == З’явілася ў 1943-1944 гадах. Пахавана больш за 800 чырвонаармейцаў, якія загінулі ў час вызвалення Лёзна. У 1983 годзе на могілках быў пастаўлены помнік, архітэктар А. Сцяблецкі. Архітэктурна-прасторавая кампазіцыя з прамавугольнай стэлай у цэнтры, на фасаднай плоскасці якой барэльефныя выявы ордэна Айчыннай вайны, твараў 4 воінаў і партызан. Абапал стэлы - пліты з імёнамі загінуўшых. У 2018 годзе комплекс быў урачыста адкрыты пасля маштабнай рэканструкцыі. == Літаратура == Вайсковыя могілкі // Збор помнікаў гісторыі і культуры Беларусі. Віцебская вобласць / рэдкал.: С. В. Марцэлеў [і інш.]. - Мінск : БелСЭ імя П. Броўкі, 1985. - С. 288. Голесник, С. В Лиозно открыли мемориал «Адаменская горка». / С. Голесник // Сельская газета. - 2018. - 16 окт. - С. 3.",be,Random,,https://be.wikipedia.org/?curid=639163,133,639163.0,"['uk', 'ru']",True,Random,Aléatoire
,Піт Мандрыян,"Пітэр Карнеліс (Піт) Мандрыян (нідэр. Pieter Cornelis (Piet) Mondriaan, з 1911 - Mondrian; 7 сакавіка 1872, Амерсфарт - 1 лютага 1944) - мастак, які адначасова з Кандзінскім і Малевічам паклаў пачатак абстрактнага жывапісу. == Біяграфія == Нарадзіўся ў невялікім галандскім мястэчку Амерсфарт, у сям’і дырэктара мясцовай школы. Бацька не мог забяспечыць сям’ю, але падтрымаў талент сына, у 20 гадоў Мандрыян з’ехаў вучыцца ў Амстэрдам. Пачынаў выкладчыкам малявання ў пачатковай школе, раннія працы - пейзажы Галандыі ў духу імпрэсіянізму. Захапіўся тэасофіяй Алены Блавацкай. Глыбока ўспрыняў шуканні кубізму на выставе кубістаў у Амстэрдаме (1911). У 1912 пераехаў у Парыж, у знак пачатку новага жыцця змяніў прозвішча на «Мандрыян». Гады Першай сусветнай вайны правёў на радзіме, у 1915 годзе зблізіўся з мастаком Тэа ван Дусбургам, заснаваў з ім разам рух «Стыль» і аднайменны мастацкі часопіс. Часопіс стаў органам неапластыцызму - утопіі новай пластычнай культуры як лімітавай свядомасці ў скрупулёзнай перадачы абагульненай прыгажосці і ісціны самымі аскетычнымі сродкамі, асноўнымі, першаснымі маляўнічымі тонамі, лініямі, формамі Гэты нефігуратыўны кірунак Мандрыян паслядоўна развіваў у Францыі, дзе пражыў з 1919 па 1938, затым у Вялікабрытаніі, а з 1940 - у ЗША. У амерыканскі перыяд сваёй творчасці паспрабаваў прыстасаваць прынцыпы неапластыцызму для перадачы дынамічных эфектаў («Бугі-вугі на Брадвеі»). Памёр ад запалення лёгкіх 1 лютага 1944 года і быў пахаваны на могілках Cypress Hills у нью-ёркскім Брукліне.",be,Random,,https://be.wikipedia.org/?curid=702515,220,702515.0,['uk'],False,Random,Aléatoire
,Дзмітрый Аляксандравіч Апарын,"Дзмітрый Аляксандравіч Апарын (2 верасня 1952, Мядзел, Мінская вобласць - 13 лістапада 1999) - беларускі хімік-арганік. Доктар хімічных навук (1997), прафесар. == Біяграфія == Скончыў Ленінградскі тэхналагічны інстытут. Працаваў у Інстытуце біяхіміі АН Беларусі (1979-1997), Гродзенскім дзяржаўным універсітэце імя Я. Купалы (з 1997, кафедра матэрыялазнаўства і рэсурсазберагальных тэхналогій, прафесар). Навуковыя інтарэсы: хімія і біялагічная актыўнасць гетэрацыклічных злучэнняў; будова, устойлівасць і рэакцыйная здольнасць арганічных катыёнаў; карэляцыйны аналіз. == Бібліяграфія == Соли тиофталилия. Синтез, строение, свойства : диссертация ... доктора химических наук : 02.00.03 : защищена 01.10.1996 : утверждена 00.00.0000 / Опарин Дмитрий Александрович. - Гродно, 1996. Строение и свойства тиофталлиевых ионов и их сопряженных оснований : автореферат диссертации ... кандидата химических наук : 02.00.03 / Опарин Дмитрий Александрович. - Ленинград, 1978. == Літаратура == Апарын Дзмітрый Аляксандравіч // Выкладчыкі Гродзенскага дзяржаўнага універсітэта імя Янкі Купалы : біябібліяграфічны даведнік. - Гродна, 1999. - С. 37-38. Дмитрий Александрович Опарин : [некролог] // Гродзенскі універсітэт. - 1999. - 1 снежня (No 10). - С. 6. - Сведения доступны также по Интернету:",be,Random,,https://be.wikipedia.org/?curid=722966,170,722966.0,"['uk', 'ru']",True,Random,Aléatoire
,Касянічы,"Касяні́чы (трансліт.: Kasianičy, руск.: Косеничи) - вёска ў Крупскім раёне Мінскай вобласці. Уваходзіць у склад Акцябрскага сельсавета. == Гісторыя == Упамінаецца ў пачатку 16 ст., уваходзіла ў Чарэйскі маёнтак, уладанне князя Фёдара Фёдаравіча Сакалінскага-Каноплі. У 1554 г. ўласнасць Фёдара Уладыкі (пасаг жонкі, дачкі Ф. Ф. Сакалінскага-Каноплі - Альжбеты Касініч). Род Уладыкаў валодаў сялом на працягу 16 ст. Згадваецца ў 1669 годзе ў складзе Аршанскага павета ВКЛ. У 1880 г. у сяле 63 двары, 452 жыхары, праваслаўная царква, пабудаваная ў 1669 г. У 1897 г. у Высокагарадзецкай воласці Сенненскага павета Магілёўскай губерні, 110 двароў, 730 жыхароў, дзейнічалі кузня, царква, пастаялы двор, царкоўнапрыходская школа. У пачатку 20 ст. вёска, 124 двары, 785 жыхароў, належала памешчыку Галаўдзевічу. Пасля ўстанаўлення Савецкай улады - у складзе Чарэйскага раёна, потым Крупскага. У гэты час ў Касянічы ўваходзілі 23 пасёлкі і хутары. Сярод іх: Гавары (згадваецца ў 1669 годзе), Горкі, Майскі, Жданоўка, Малыя Касянічы, Вялікія Касянічы, Васелькава, Гарадок, Красная Дубрава, Барысаўка, Марозаўка, Іскра, Дон. Рабіннікі, Кіслая Гара, Краснае, Блындаўка, Пятроўка, Байкал. У 1930-1940 гг. хутары былі сселены ў цэнтр. У 1941 г. ў вёсцы 243 двары, 894 жыхары. У 1930-я гады створаны калгас «Новы буд» (старшыня Нічыпар Баравік). У Вялікую Айчынную вайну вёска часткова спалена. На франтах і ў партызанскай барацьбе загінулі 106 чалавек, знішчана 25 мірных жыхароў. Пасля вайны вёска адбудавана, з 1957 г. ў складзе саўгаса «40 год Кастрычніка», з 1965 г. - цэнтр саўгаса, потым - калгаса «Касянічы». На 01.01.1998 г. 184 гаспадаркі, 342 жыхары. Пачатковая школа, клуб, бібліятэка, комплексны прыёмны пункт бытавога абслугоўвання насельніцтва, аддзяленне сувязі, крама. Каля вёскі ў 1968 г. пастаўлены помнік на ўшанаванне памяці 44 аднавяскоўцаў, якія загінулі ў Вялікую Айчынную вайну. Да 5 мая 1962 года вёска ўваходзіла ў склад Заборскага сельсавета, да 28 мая 2013 года - у склад Абчугскага сельсавета. == Спасылкі == На Вікісховішчы пакуль няма медыяфайлаў па тэме, але Вы можаце загрузіць іх",be,Random,,https://be.wikipedia.org/?curid=49543,311,49543.0,"['uk', 'ru']",True,Random,Aléatoire
,NGC 6068,"NGC 6068 (іншыя абазначэнні - UGC 10126, IRAS15575+7908, MCG 13-11-19, ZWG 355.5, ZWG 354.31, ARAK 492, KCPG 476B, KAZ 53, PGC 56388) - галактыка ў сузор’і Малая Мядзведзіца. Гэты аб’ект уваходзіць у лік пералічаных у арыгінальнай рэдакцыі «Новага агульнага каталога». == Гл. таксама == Спіс аб’ектаў Месье Новы агульны каталог == Спасылкі == Інфармацыя на англійскай і французскай з арыгінальнага Новага агульнага каталога Інфармацыя (англ.) з Перагледжанага Новага агульнага каталога SIMBAD (англ.) VizieR (англ.) NASA/IPAC Extragalactic Database (англ.) Спіс публікацый, прысвечаных NGC 6068",be,Random,,https://be.wikipedia.org/?curid=444451,83,444451.0,"['uk', 'ru']",True,Random,Aléatoire
,Валерый Васілевіч Казлоў,"Валерый Васілевіч Казлоў (1 студзеня 1950, Кастылі, Разанская вобласць, РСФСР) - савецкі і расійскі матэматык і механік. Выканавец абавязкаў прэзідэнта Расійскай акадэміі навук (24 сакавіка- 26 верасня 2017), віцэ-прэзідэнт Расійскай акадэміі навук (з 2001), дырэктар Матэматычнага інстытута імя У. А. Сцяклова РАН (2004-2016) , акадэмік РАН (2000, член-карэспандэнт з 1997), доктар фізіка-матэматычных навук (1978), прафесар (1983). Поўны кавалер Ордэна «За заслугі перад Айчынай». Асноўныя напрамкі даследаванняў - тэарэтычная механіка, праблема дакладнай інтэгравальнасці раўнанняў руху, варыяцыйныя метады механікі, тэорыя ўстойлівасці руху, дынаміка цвёрдага цела, негаланомная механіка, тэорыя ўдару, сіметрыі і інтэгральныя інварыянты, матэматычныя пытанні статыстычнай механікі, эргадычная тэорыя і матэматычная фізіка. Вырашыў шэраг класічных задач: задачу Пуанкарэ аб неіснаванні дадатковых законаў захавання для цяжкага несіметрычнага цвёрдага цела з нерухомай кропкай, задачу Пэнлеве-Голубева аб галінаванні рашэнняў ураўненняў дынамікі ў плоскасці комплекснага часу і наяўнасці поўнага набору галаморфных першых інтэгралаў ураўненняў Гамільтана, задачу Чаплыгіна аб падзенні цвёрдага цела ў бязмежным аб’ёме ідэальнай вадкасці. Упершыню даў поўны і строгі доказ тэарэмы аб няўстойлівасці раўнаваг у поле з гарманічным патэнцыялам, выказанай Самуэлем Ірншоў.",be,Random,,https://be.wikipedia.org/?curid=777739,171,777739.0,"['uk', 'ru']",True,Random,Aléatoire
,Ржача,"Ржа́ча, канал Р-3 - рака ў Жлобінскім і Рагачоўскім раёнах Гомельскай вобласці Беларусі, левы прыток ракі Ржаўка (прыток Дняпра). Даўжыня ракі 16,1 км. Плошча вадазбору 62 км². Сярэдні нахіл воднай паверхні 1 м/км. Выток ракі знаходзіцца за 0,8 км у напрамку на паўднёвы ўсход ад вёскі Селівонаўка Жлобінскага раёна. Упадае ў Ржаўку з тэрыторыі Рагачоўскага раёна прыкладна за 0,6 км на паўночны захад ад вёскі Ветачка. Вадазбор у межах Прыдняпроўскай нізіны. Рэчышча Ржачы каналізаванае. == Літаратура == Энцыклапедыя прыроды Беларусі. У 5-і т. Т. 4. Недалька - Стаўраліт / Рэдкал. І. П. Шамякін (гал. рэд.) і інш. - Мн.: БелСЭ імя Петруся Броўкі, 1985. - С. 374. - 599 с., іл. - 10 000 экз. Республика Беларусь. Атлас охотника и рыболова: Гомельская область / Редактор Г. Г. Науменко. - Мн.: РУП «Белкартография», 2011. - С. 9. - 68 с. - 10 000 экз. - ISBN 978-985-508-107-5. (руск.) Ліст карты N-36-109. Выданне 1970 г. (руск.) == Спасылкі == Общая характеристика речной сети Гомельской области (в разрезе районов) // Справочник «Водные объекты Республики Беларусь» Архівавана 8 снежня 2014. (руск.)",be,Random,,https://be.wikipedia.org/?curid=473845,180,473845.0,"['ru', 'uk']",True,Random,Aléatoire
,Рэплікацыя ДНК,"Рэпліка́цыя (ад лац.: replicatio - паўтарэнне) - працэс самаўзнаўлення макрамалекул нуклеінавых кіслот, які забяспечвае дакладнае капіраванне генетычнай інфармацыі і перадачу яе з пакалення ў пакаленне. Аснова - ферментатыўны сінтэз ДНК на матрыцы ДНК або РНК на матрыцы РНК. Адзінка - рэплікон - участак генома, што знаходзіцца пад кантролем аднаго пункта пачатку (ініцыяцыі) рэплікацыі. У працэсе рэплікацыі ДНК акрамя ферментаў (ДНК-полімеразы, ДНК-лігазы, ДНК-метылазы і іншыя) удзельнічаюць бялкі, якія расплятаюць двайную спіраль ДНК, стабілізуюць расплеценыя ўчасткі, прадухіляюць заблытванне малекул. У бактэрый сінтэз ДНК адбываецца з хуткасцю 1 тыс., у эўкарыётаў - каля 100 нуклеатыдаў за секунду, але адначасова ў многіх пунктах адной малекулы; мае паўкансерватыўна характар: пры сінтэзе 2 даччыных малекул кожная ДНК утрымлівае адзін «стары» і адзін «новы» ланцужок. У арганізме рэплікацыя ДНК - вельмі дакладны працэс - частата памылак, якія прыводзяць да спантанных кропкавых мутацый, не перавышае 10−9 на 1 нуклеатыд у пакаленне. == Літаратура == Беларуская энцыклапедыя: У 18 т. Т. 14: Рэле - Слаявіна / Рэдкал.: Г. П. Пашкоў і інш. - Мн. : БелЭн, 2002. - Т. 14. - 512 с. - 10 000 экз. - ISBN 985-11-0035-8. - ISBN 985-11-0238-5 (т. 14).",be,Random,,https://be.wikipedia.org/?curid=222799,186,222799.0,"['uk', 'ru']",True,Random,Aléatoire
,Шапуры (археалагічны помнік),"Шапуры - археалагічныя помнікі каля вёскі Шапуры (Віцебскі раён, Віцебская вобласць, Беларусь). == Гарадзішча == Знаходзіцца ў вёсцы, на правым беразе ракі Лучоса, на гары вышынёй 20 м, за 0,3 км на ўсход ад інтэрната інвалідаў Вялікай Айчыннай вайны. Пляцоўка круглая, дыяметрам 18 м. На пляцоўцы - рэшткі падмуркаў старажытнай царквы (старыя і новыя, цагляныя і бетонныя). У 1956 годзе помнік выявіў М. М. Чарняўскі. == Селішча == Знаходзіцца з заходняга боку гары, на якой знаходзіцца гарадзішча. У культурным пласце 0,4 м знойдзена ляпная і ганчарная кераміка. Адносіцца да ранняга жалезнага веку і раннефеадальнага часу. == Літаратура == Археалагічныя помнікі раёна // Памяць: Віцебскі раён: гісторыка-дакументальныя хронікі гарадоў і раёнаў Беларусі / рэдкал.: А. П. Красоўскі [і інш.]; уклад. У. І. Мезенцаў; мастак Э. Э. Жакевіч. - Мінск: Мастацкая літаратура, 2004. - С. 28-33. Збор помнікаў гісторыі і культуры Беларусі. Віцебская вобласць / Рэдкал.: С. В. Марцэлеў [і інш.]. - Мінск: БелСЭ імя Петруся Броўкі, 1985. - С. 178-200. == Спасылкі == Шапуры (археалагічны помнік) на сайце «Архіварта»",be,Random,,https://be.wikipedia.org/?curid=648658,171,648658.0,['uk'],False,Random,Aléatoire
,Буры,"Буры (нідэрл.: boeren - «сяляне») - субкультурная група ў складзе афрыканераў у ПАР і Намібіі. Іншымі словамі, бурамі называюць фермераў-афрыканераў, белых сельскіх жыхароў, а таксама бедных белых (аналагічнае паняцце рэднекі ў ЗША). Самі сябе афрыканеры бурамі ніколі не называлі. У першую чаргу назва «буры» выкарыстаўвалася ў дачыненні да сельскіх пасяленцаў, якія насялялі на ўсходзе Капскай калоніі, у самай мяжы ўладанняў коса (цяпер Усходняя Капская правінцыя), а таксама да тых, хто пасля далучэння Капскай калоніі да Вялікабрытаніі адправіўся ў так званы Вялікі трэк, ва ўнутраныя раёны краіны (гэтых апошніх завуць таксама трэкбуры), пратэстуючы супраць брытанскай палітыкі асіміляцыі. У сярэдзіне XIX стагоддзя бурскія пасяленцы заснавалі Аранжавую Свабодную дзяржаву, Трансвааль і калонію ў Наталі. Пасля англа-бурскіх войн бурскія рэспублікі былі зноў далучаны да Вялікабрытаніі, а ў 1910 годзе ўвайшлі ў склад Паўднёва-Афрыканскага Саюза. Свой сацыяльны статус яны вызначалі як бюргеры, гэта традыцыя захоўвалася яшчэ з часоў кіравання Галандскай Ост-Індскай кампаніі. Таму назва «буры» ў наш час можа мець абразлівы характар (у сэнсе «неадукаваныя, абмежаваныя людзі», «вяскоўцы»). Як і афрыканеры ў цэлым, буры - нашчадкі галандскіх, французскіх і нямецкіх каланістаў у Паўднёвай Афрыцы. Адрозніваюцца кансерватыўным укладам жыцця. Па рэлігіі - пратэстанты. Родная мова - афрыкаанс. Расселены па краіне рассеяна па хутарах і фермах, нідзе не ўтвараючы большасці. Абодва тэрміны (буры і афрыканеры) маюць на ўвазе еўрапейскае паходжанне. З прычыны таго, што мова афрыкаанс з’яўляецца роднай і для значнай колькасці нябелых жыхароў, для апісання ўсіх афрыкаансамоўных выкарыстоўваецца назва афрыкаансы.",be,Random,,https://be.wikipedia.org/?curid=60572,234,60572.0,"['ru', 'uk']",True,Random,Aléatoire
,Радзіслаў Уладзіміравіч Арлоўскі,"Радзіслаў Уладзіміравіч Арлоўскі (нар. 9 сакавіка 1970, Краснадар, СССР) - савецкі і беларускі футбаліст, трэнер. == Клубная кар’ера == Пачынаў кар’еру ў чаркескім «Нарце». Сезон 1989 правёў у старадарожскім «Будаўніку», а ў 1990 годзе перайшоў у мінскае «Дынама». За гады ў складзе бела-блакітных адгуляў 73 матчы, у якіх забіў 17 галоў. У перыяд 1995-1996 гадоў выступаў за «Дынама-93». У 1997 годзе перайшоў у маскоўскае «Тарпеда». Сезон 2001 правёў у варонежскім «Факел», пасля далучыўся да ліепайскага «Металурга». У 2002 годзе вярнуўся ў Беларусь, папоўніўшы склад «Зоркі-ВА-БДУ». У 2003-2004 гадах гуляў у Другой лізе за мінскую «Змену», пасля чаго завяршыў кар’еру. == Трэнерская кар’ера == У 2010-2011 гадах быў памочнікам галоўнага трэнера мінскага «Дынама». З 2015 года працаваў з юнацкімі камандамі клуба. У пачатку 2019 года ўвайшоў у трэнерскі штаб Рамана Піліпчука ў галоўнай камандзе, а пасля яго адстаўкі ў канцы мая стаў выканаўцам абавязкаў галоўнага трэнера на матч з «Віцебскам». Пазней стаў памочнікам Арцёма Чалядзінскага ў дублі «Дынама». З чэрвеня 2021 года, калі Чалядзінскі быў прызначаны выканаўцам абавязкаў галоўнага трэнера асноўнай каманды, стаў яму дапамагаць і ў асноўнай камандзе. Са снежня 2021 года, калі Чалядзінскі быў зацверджаны ў якасці галоўнага трэнера, сканцэнтраваўся на працы ў асноўнай камандзе. Пасля прызначэння ў канцы 2022 года новым галоўным трэнерам дынамаўцаў Вадзіма Скрыпчанкі не трапіў у яго штаб. У жніўні 2023 года атрымаў трэнерскую ліцэнзію катэгорыі PRO. == Дасягненні == 01 Чэмпіён Беларусі (4): 1992, 1992/93, 1993/94, 1994/95 03 Бронзавы прызёр чэмпіянату Беларусі: 1995 Уладальнік Кубка Беларусі (2): 1992 1994 Пераможца Другой лігі чэмпіянату Беларусі: 2004 03 Бронзавы прызёр чэмпіянату Расіі: 2000",be,Random,,https://be.wikipedia.org/?curid=678253,260,678253.0,['uk'],False,Random,Aléatoire
,Помнік Максіму Танку,"Помнік Максіму Танку - першы ў Беларусі помнік паэту Максіму Танку. Адкрыты 5 снежня 2014 года ў Мядзеле ля гарадскога Дома культуры на плошчы Шаранговіча. Конкурс на стварэнне эскізных праектаў помніка быў абвешчаны ў 2012 годзе да 100-годдзя з дня нараджэння выдатнага паэта. == Апісанне == Помнік створаны па праекце скульптараў Івана Міско і Аляксандра Фінскага і архітэктара Армена Сардарава. Бронзавая фігура паэта ў поўны рост будзе ўсталявана на гранітным пастаменце вышынёй адзін метр. Паэт прадстаўлены ў руху: нібыта ён імкліва ідзе па брукаванай дарозе. Недалёка ад яе размесціцца валун з картушам у выглядзе раскрытай кнігі, дзе будуць выбіты радкі з верша Максіма Танка: «Ёсць адна песня песняў - пра Радзіму». == Спасылкі == Першы ў Беларусі помнік Максіму Танку адкрыюць 5 снежня ў Мядзеле // БЕЛТА",be,Random,,https://be.wikipedia.org/?curid=215507,130,215507.0,"['uk', 'ru']",True,Random,Aléatoire
,Праблемы Гільберта,"Праблемы Гільберта - спіс з 23 кардынальных праблем матэматыкі, прадстаўлены Давідам Гільбертам на II Міжнародным Кангрэсе матэматыкаў у Парыжы ў 1900 годзе. Тады гэтыя праблемы (якія ахопліваюць асновы матэматыкі, алгебру, тэорыю лікаў, геаметрыю, тапалогію, алгебраічную геаметрыю, групы Лі, рэчаісны і камплексны аналіз, дыферэнцыяльныя ўраўненні, матэматычную фізіку і тэорыю імавернасцей, а таксама варыяцыйнае злічэнне) не былі рэшаны. На сёння вырашана 16 праблем з 23. Яшчэ 2 не з'яўляюцца карэктнымі матэматычнымі праблемамі (адна сфармулявана занадта расплыўчата, каб зразумець, вырашана яна ці не; другая, далёкая ад рашэння, - фізічная, а не матэматычная). З астатніх 5 праблем дзве не вырашаныя ніяк, а тры вырашаныя толькі для некаторых выпадкаў. == 24-я праблема == Асноўны артыкул: 24-я праблема Гільберта Першапачаткова спіс утрымліваў 24 праблемы, але ў працэсе падрыхтоўкі к дакладу Гільберт адмовіўся ад адной з іх. Гэтая праблема была звязана з тэорыяй доказаў крытэрыя прастаты і агульных метадаў. Дадзеная праблема была знойдзена ў заметках Гільберта нямецкім гісторыкам навукі Рудыгерам Ціле ў 2000 годзе. == Гл. таксама == Праблемы Смэйла Праблемы тысячагоддзя Адкрытыя матэматычныя праблемы == Літаратура == Проблемы Гильберта / Сборник под общ. ред. П. С. Александрова. - М.: Наука, 1969. - 240 с. Архівавана 13 лютага 2018. Болибрух А. А. Проблемы Гильберта (100 лет спустя). - МЦНМО, 1999. - Т. 2. - 24 с. - (Библиотека «Математическое просвещение»). Архівавана 23 жніўня 2018. Демидов С. С. К истории проблем Гильберта // Историко-математические исследования. - М.: Наука, 1966. - No 17. - С. 91-122. Демидов С. С. «Математические проблемы» Гильберта и математика XX века // Историко-математические исследования. - М.: Янус-К, 2001. - No 41 (6). - С. 84-99. Ляшко С. И., Номировский Д. А., Петунин Ю. И., Семенов В. В. Двадцатая проблема Гильберта. Обобщенные решения операторных уравнений. - М.: «Диалектика», 2009. - 192 с. - ISBN 978-5-8459-1524-5. Архівавана 5 сакавіка 2016. Rüdiger Thiele. Hilbert's twenty-fourth problem // The American Mathematical Monthly. - 2003. - No 110 (January). - С. 1-24. == Спасылкі == Арыгінальны тэкст даклада Гільберта на нямецкай мове (ням.) Рускі пераклад даклада Гільберта (уводная частка і заключэнне) (руск.)",be,Random,,https://be.wikipedia.org/?curid=232050,340,232050.0,"['ru', 'uk']",True,Random,Aléatoire
,Беларускі прафсаюз работнікаў аграпрамысловага комплексу,"Беларускі прафсаюз работнікаў аграпрамысловага комплексу - беларускі прафесійны саюз, член Федэрацыі прафсаюзаў Беларусі, аб’ядноўвае работнікаў сельскай гаспадаркі. == Гісторыя == Прафсаюзны рух сялянства ў Беларусі пачаўся ў 1919 годзе ў Літоўска-Беларускай ССР з Вытворчага саюза сельскагаспадарчых рабочых Літбела, устаноўчы з’езд якога прайшоў у Вільні. У далейшым аграрны прафсаюз увайшоў у склад Беларускага рэспубліканскага савета прафесійных саюзаў. У сакавіку 1986 года аб’яднаны пленум галіновых прафсаюзаў сістэмы аграпрамысловага комплексу БССР прыняў рашэнне стварыць прафсаюз работнікаў аграпрамысловага комплексу. У яго склад увайшлі работнікі сельскай гаспадаркі і садавінагароднінай гаспадаркі, мясной, малочнай, харчовай прамысловасці, хлебапрадуктаў, меліярацыі і воднай гаспадаркі, сельскія будаўнікі, работнікі іншых арганізацый, звязаных з абслугоўваннем сельскай гаспадаркі і перапрацоўкі яе прадукцыі. У маі 1990 года Беларускі прафсаюз работнікаў аграпрамысловага комплексу выйшаў з савецкай сістэмы прафсаюзаў, а пасля ўвайшоў у склад Федэрацыі прафсаюзаў Беларусі, у якую ўваходзіць да гэтага часу.",be,Random,,https://be.wikipedia.org/?curid=729722,139,729722.0,['uk'],False,Random,Aléatoire
,Завелле (возера),"Заве́лле - возера ў Беларусі, у Полацкім раёне Віцебскай вобласці ў басейне ракі Дахнарка, за 16 км у напрамку на паўночны захад ад Полацка, за 0,4 км на поўдзень ад вёскі Цінаўка. Плошча паверхні возера 0,32 км². Даўжыня 1,38 км, найбольшая шырыня 0,42 км, даўжыня берагавой лініі 2,8 км. Найбольшая глыбіня 9,4 м, сярэдняя 4,2 м. Плошча вадазбору 2,3 км². Катлавіна Завелля выцягнутая ў напрамку з поўначы на поўдзень. Схілы катлавіны вышынёй 2-5 м, у паўночнай частцы да 10 м. Берагавая лінія звілістая. Берагі нізкія, пясчаныя. На возеры 2 востравы. У паўночнай частцы з возера выцякае ручай. У возеры водзяцца лешч, плотка, гусцяра, краснапёрка, карась, джгір і іншыя віды рыб. == Літаратура == Беларуская энцыклапедыя: У 18 т. Т. 6: Дадаізм - Застава / Рэдкал.: Г. П. Пашкоў і інш. - Мн. : БелЭн, 1998. - Т. 6. - 576 с. - 10 000 экз. - ISBN 985-11-0035-8. - ISBN 985-11-0106-0 (т. 6). Энцыклапедыя прыроды Беларусі. У 5-і т. Т. 2. Гатня - Катынь / Рэдкал. І. П. Шамякін (гал. рэд.) і інш. - Мн.: БелСЭ імя Петруся Броўкі, 1983. - С. 316. - 522 с. - 10 000 экз. Республика Беларусь. Витебская область. Полоцкий район: карта / Ред. В. А. Змачинская. - Мн.: Белкартография, 2012. - 5 000 экз. (руск.) Республика Беларусь. Атлас охотника и рыболова: Витебская область / Редактор Г. Г. Науменко. - Мн.: РУП «Белкартография», 2010. - С. 20. - 72 с. - 10 000 экз. - ISBN 978-985-508-136-5. (руск.) == Спасылкі == Иванов-Смоленский В. Г. Все озёра Беларуси. Популярная иллюстрированная энциклопедия. Т. 3-1. (руск.) Озеро Завелье // Планета Беларусь Архівавана 27 верасня 2022. (руск.)",be,Random,,https://be.wikipedia.org/?curid=174436,271,174436.0,"['uk', 'ru']",True,Random,Aléatoire
,Універсітэт фізічнага выхавання,Універсітэт фізічнага выхавання (венг.: Testnevelési Egyetem) - венгерская дзяржаўная вышэйшая навучальная ўстанова са статусам універсітэта і з сядзібай у горадзе Будапешт. == Гісторыя == 1925-1945 - Венгерскі каралеўскі каледж фізічнага выхавання 1945-1985 - Каледж фізічнага выхавання 1985-2000 - Венгерскі ўніверсітэт фізічнага выхавання 2000-2014 - факультэт фізічнага выхавання і спартыўных навук Універсітэта Земельвайса 2014 - Універсітэт фізічнага выхавання == Структура == Інстытут падрыхтоўкі настаўнікаў Інстытут эканомікі і сацыяльных навук Інстытут спартыўных і навук аб здароўі Інстытут спорту == Спасылкі == На Вікісховішчы ёсць медыяфайлы па тэме Універсітэт фізічнага выхавання Афіцыйная інтэрнэт-старонка ўстановы,be,Random,,https://be.wikipedia.org/?curid=684170,91,684170.0,['uk'],False,Random,Aléatoire
,Рычыя,"Ры́чыя (Riccia) - род пячоначных імхоў з парадку маршанцыевых. == Апісанне == Наземныя, радзей водныя расліны. Слаявіна ў выглядзе разеткі дыяметрам да 2 см з рызоідамі, утворана зверху з асіміляцыйнай, знізу - з асноўнай тканкі. Палавыя органы (антэрыдыі і архегоніі) паглыбленыя ў слаявіну, размешчаны хаатычна. == Арэал і экалогія == Род налічвае каля 200 відаў. Пашыраны паўсюдна пераважна ў паўднёвых шыротах і Паўднёвым паўшар'і. На Беларусі найбольш вядомыя рычыя кучкаплодная (Riccia sorocarpa), плаваючая (Riccia fluitans), шызая (Riccia glauca). Трапляюцца на вільготнай, звычайна гліністай, аголенай глебе. Водную форму рычыі плаваючай вырошчваюць у акварыумах. == Літаратура == Рычыя // Беларуская энцыклапедыя: У 18 т. Т. 13: Праміле - Рэлаксін / Рэдкал.: Г. П. Пашкоў і інш.. - Мн.: БелЭн, 2001. - Т. 13. - С. 530. - 576 с. - 10 000 экз. - ISBN 985-11-0216-4 (Т. 13). == Спасылкі == Биологический энциклопедический словарь / Гл. ред. М. С. Гиляров; Редкол.: А. А. Бабаев, Г. Г. Винберг, Г. А. Заварзин и др. - 2-е изд., исправл. - М.: Сов. Энциклопедия, 1986. (руск.)",be,Random,,https://be.wikipedia.org/?curid=188258,173,188258.0,"['ru', 'uk']",True,Random,Aléatoire
,Белыя росы,"«Белыя росы» (руск.: Белые росы) - мастацкі фільм кінарэжысёра Ігара Дабралюбава. Вытворчасць - «Беларусьфільм», 1983 год. Працягласць - 89 хвілін. Лірычная камедыя, якая ярка паказвае жыццё, радасці і праблемы савецкіх людзей першай паловы 80-х гадоў. == Сюжэт == Усевалад Санаеў у ролі васьмідзесяцігадовага ветэрана працы і трох войнаў Фядоса Ходаса. Ён аўдавеў, у яго выраслі тры сыны. Старэйшы Андрэй (Генадзь Гарбук) - чалавек грунтоўны, але празмерна прадумлівы. Малодшы, Васіль (Мікалай Карачанцаў), дураслівы весялун і свавольнік, усё грае на гармоніку і гуляе. Сярэдні, Сашка (Міхаіл Какшонаў) вядзе вандроўнае жыццё, пятнаццаць гадоў не быў дома - зарабляе доўгі рубель на чужыне (на Курыльскіх астравах). За кожнага з іх перажывае стары, якога сусед Цімафей (Барыс Новікаў) кожную раніцу пытае, калі ён «паміраць» збіраецца. Жыхары вёскі Белыя Росы, у якой адбываюцца асноўныя падзеі, атрымліваюць ордары на кватэры ў шматпавярховых дамах у горадзе, які паступова паглынае вёску. Гэта вымушае Фядоса і яго суседзяў пачаць жыць гарадскім жыццём, адрозным ад іх звыклага ўкладу. Своеасаблівым сімвалам сувязі горада і вёскі служыць драўляны масток, перакінуты праз рэчку, па якім перабіраюцца героі фільма, ідучы дадому ці ў горад. У канцы фільма, на заходзе дня, стары Фядос дзякуе Сонцу за сваё жыццё і просіць шчасця для дзяцей. == Час і месца здымак == Фільм здымаўся ў 1983 годзе ў Гродне ў цэнтральнай частцы горада, у мікрараёнах Пярэселка і Дзевятоўка. == У ралях == Усевалад Санаеў - Фядос Ходас Мікалай Карачанцаў - Васька Ходас, малодшы сын; Міхаіл Какшонаў - Сашка Ходас, сярэдні сын; Генадзь Гарбук - Андрэй Ходас, старэйшы сын; Барыс Новікаў - Цімафей, сусед Фядоса Галіна Польскіх - Маруся, жонка Ваські Наталля Харахорына - Вера Матруніна, паштальён, нявеста (потым жонка) Сашкі Станіслаў Садальскі - Кісель, залётнік Марусі Стэфанія Станюта - Кіселіха Ірына Ягорава - жонка Андрэя Аляксандр Бяспалы - Мішка, сябар Сашкі Юрый Кухаронак - Скварцоў, міліцыянер Юлія Касмачова - Галюня, дачка Ваські Валянцін Букін - грамадзянін з дзіцячай каляскай == Здымачная група == Аўтар сцэнарыя: Аляксей Дудараў Рэжысёр-пастаноўшчык: Ігар Дабралюбаў Аператар-пастаноўшчык: Рыгор Масальскі Мастак-постаноўшчык: Яўген Ганкін Кампазітар: Ян Фрэнкель Вершы: Міхаіл Таніч Дырыжор: Сяргей Скрыпка (Дзяржаўны сімфанічны аркестр кінематаграфіі СССР) == Узнагароды == Спецыяльны прыз Усесаюзнага кінафестывалю за 1984 год Прыз Усесаюзнага кінафестывалю за лепшы сцэнарый за 1984 год Прыз Усесаюзнага кінафестывалю за лепшую акцёрскую працу за 1984 год == Цікавыя факты == Вуліца ў мікрараёне Дзевятоўка ў Гродна на тым месцы, дзе была вёска Белыя Росы, названа ў гонар вёскі - Белыя Росы. У раёне дамоў, паказаных у фільме, у 2018 годзе быў устаноўлены помнік героям стужкі. == Экранізацыя працягу фільма == 6 кастрычніка 2011 года аўтар сцэнарыя карціны Аляксей Дудараў на сустрэчы з гледачамі заявіў, што экранізацыя працягу фільма «Белыя Росы» ў наш час не плануецца. Паводле слоў Дударава, ужо напісан сцэнарый і выдадзена кніга, у якой расказваецца пра далейшы лёс былых жыхароў выдуманай вёскі Белыя Росы, і калі б ён быў прадзюсарам і меў бы грошы, то зняў бы гэты фільм. Аднак ужо 17 лістапада 2011 года генеральны дырэктар «Беларусьфільма» Алег Сільвановіч паведаміў, што кінастудыя плануе зняць працяг фільма. Паводле сцэнарыя Аляксея Дударава галавой роду стане Андрэй Ходас, які будзе жыць у горадзе з назвай Белыя росы. Па сюжэце Андрэй разводзіцца з жонкай і з’яжджае на хутар. Аднак на гэтым месцы будаўнічая кампанія збіраецца ўзвесці катэджны пасёлак Белыя росы. Фільм выйшаў у 2014 годзе. Ролю малодшага сына Фядоса Ходаса, Васіля, зноў выканаў Карачанцаў. Здымалі карціну ў Гродне.",be,Random,,https://be.wikipedia.org/?curid=96071,554,96071.0,"['uk', 'ru']",True,Random,Aléatoire
,Фай (тканіна),"Фай (фр.: faille) - шаўковая тканіна рэпсавага перапляцення, утвораная з параўнальна тонкіх нітак асновы (аргансін 20-26 дэн) і таўсцейшага ўтка (трам 26-32 дэн), які дадаткова пракідывается па дзве ніткі ў кожны зеў, з-за чаго і атрымліваецца характэрны для рэпсу рубчык. Была вядомая таксама пад назвамі пу-дэ-суа (фр.: Poult-de-soie) і фр.: gros-grain; у апошнім выпадку часта мелася на ўвазе тканіна з баваўняным утком. Выпускаўся аднатонным. == Віды == Файдэшын (фр.: faille de Chine - літаральна «кітайскі фай») - высокагатунковая разнавіднасць фая, звычайна жоўта-карычневых адценняў, названая па месцы вытворчасці. Фай-дэ-франсэ («французскі фай») - адценняў сіняга колеру. == Літаратура == Лазука, Барыс Андрэевіч. Слуцкія паясы і еўрапейскі тэкстыль XVIII стагоддзя. Малы лексікон / Б. А. Лазука; [фота: Б. А. Лазука, М. П. Мельнікаў]. - Мінск: Беларусь, 2015. - 170, [2] с. : каляр. іл., партр. ; 30 см. Фактычная дата выхаду ў свет - 2014. - Бібліяграфія: с. 170-171. Ганешин С. А., Менделеев Д. И. Фай, шелковая ткань // Энциклопедический словарь Брокгауза и Ефрона: В 86 томах (82 т. и 4 доп.) (руск.). - СПб., 1890-1907. Фай // Товарный словарь / И. А. Пугачёв (главный редактор). - М.: Государственное издательство торговой литературы, 1961. - Т. IX. - Стб. 3. Кирсанова Р. М. Костюм в русской художественной культуре 18 - первой половины 20 вв.: Опыт энциклопедии / Ред.: Морозова Т. Г., Синюков В. Д. - М.: Большая Рос. энциклопедия, 1995. - С. 289. - ISBN 5-85270-144-0.",be,Random,,https://be.wikipedia.org/?curid=734095,235,734095.0,"['ru', 'uk']",True,Random,Aléatoire
,Башта,"Ба́шта (канал Башта, канал Я-6-8) - рака ў Бярозаўскім раёне Брэсцкай вобласці Беларусі, правы прыток ракі Ясельда (басейн Дняпра). Даўжыня ракі 12,6 км. Пачынаецца каля паўднёвай ускраіны аграгарадка Нарутавічы. На рацэ аграгарадок Сялец, вусце за 2 км на ўсход ад яго. Рэчышча на ўсім працягу каналізаванае. == Літаратура == Блакітная кніга Беларусі : Энцыклапедыя / рэдкал.: Н. А. Дзісько і інш. - Мн.: БелЭн, 1994. - 415 с. - 10 000 экз. - ISBN 5-85700-133-1. == Спасылкі == Общая характеристика речной сети Брестской области (в разрезе районов) // Справочник «Водные объекты Республики Беларусь»(недаступная спасылка) (руск.)",be,Random,,https://be.wikipedia.org/?curid=55090,98,55090.0,"['ru', 'uk']",True,Random,Aléatoire
,Алег Віктаравіч Дубіцкі,"Алег Віктаравіч Дубіцкі (нар. 19 кастрычніка 1990) - беларускі лёгкаатлет. Спецыялізуецца ў кіданні молата. Майстар спорту Беларусі. == Дасягненні == На Чэмпіянат свету сярод юнакоў 2007 года ў Остраве заняў 8 месца з вынікам 71,83. Бронзавы прызёр Чэмпіяната свету сярод юніёраў 2008 года ў Быдгашчы з вынікам 75,42. На Чэмпіянаце Еўропы сярод юніёраў 2009 года ў Нові-Садзе заняў 5 месца з вынікам 74,47. Бронзавы прызёр Чэмпіяната Еўропы па сярод моладзі 2011 года ў Остраве з вынікам 72,52. На Камандным чэмпіянаце Еўропы 2015 года ў Чэбаксарах заняў 6 месца з вынікам 72,83. На Кубку Еўропы па кіданнях 2016 года ў Арадзе заняў 7 месца з вынікам 71,00 м. Срэбраны прызёр Кубка Беларусі 2016 года ў кіданні молата з вынікам 73,97 м. == Спасылкі == На Вікісховішчы пакуль няма медыяфайлаў па тэме, але Вы можаце загрузіць іх Профіль на сайце Рэспубліканскага цэнтра алімпійскай падрыхтоўкі па лёгкай атлетыцы",be,Random,,https://be.wikipedia.org/?curid=464354,148,464354.0,['uk'],False,Random,Aléatoire
,Набярэжная Лейтэнанта Шміта,"Набярэжная Лейтэнанта Шміта (руск.: Набережная Лейтенанта Шмидта) - правая набярэжная Вялікай Нявы ў Санкт-Пецярбургу. Да 1918 года Мікалаеўская набярэжная. Пралягае ад Благавешчанскага моста да 22-23 ліній В. В. Размешчана на Васільеўскім востраве. У першай чвэрці XVIII стагоддзя быў узведзены дом No 17, перабудаваны для Марскога корпуса ў 1796-1798 гадах па праекце архітэктара Ф. І. Волкава, з дамавым храмам пры ім у гонар Паўла Спавяданьніка. Сёння ў гэтым будынку знаходзіцца Марскі Корпус Пятра Вялікага. Перад будынкам вучылішча стаіць помнік мараплаўцу і адміралу І. Ф. Крузенштэрну, які здзейсніў першае кругасветнае падарожжа на рускім караблі. У 1873 годзе адбылося ўрачыстае адкрыццё гэтага помніка, створанага скульптарам І. Шродэрам і архітэктарам І. Манігеці. Цэнтральную частку панарамы набярэжнай Лейтэнанта Шміта займае пяцікупальная царква Успення Найсвяцейшай Багародзіцы, збудаваная па праекце інжынера В. А. Касякова ў канцы XIX стагоддзя. Раней на гэтым месцы размяшчалася падворак Кіева-Пячэрскай лаўры. З 1721 па 1766 года тут знаходзіўся падворак Троіца-Сергіева манастыра, Пскоўскага Архірэйскага Дома - з 1766 па 1875 год і Кіева-Пячэрскай лаўры - з 1875 па 1933 год. Архітэктурны ансамбль набярэжнай завяршае 12-калонны дарыйскі порцік Горнага інстытута, упрыгожаны скульптурамі, выкананымі С. Піменавым і В. Дэмут-Маліноўскім. == Літаратура == Лейтена́нта Шми́дта на́бережная (до 1918 Николаевская) // Санкт-Петербург. Петроград. Ленинград: Энциклопедический справочник (руск.) / Ред. коллегия: Белова Л. Н., Булдаков Г. Н., Дегтярев А. Я. и др.. - М.: Большая Российская Энциклопедия, 1992. - С. 316-317. - 687 с. - 80 000 экз. - ISBN 5-85270-037-1.",be,Random,,https://be.wikipedia.org/?curid=689030,233,689030.0,"['uk', 'ru']",True,Random,Aléatoire
,Рыга Мастэрс (снукер),"Рыга Мастэрс (англ.: Riga Masters; да 2016 года: Адкрыты чэмпіянат Рыгі (англ.: Riga Open)) - прафесійны рэйтынгавы турнір па снукеры. Быў заснаваны ў 2014 годзе і два гады праходзіў у рамках нізкарэйтынгавай серыі Players Tour Championship, а ў 2016 годзе атрымаў статус рэйтынгавага турніру. Турнір праходзіць на Арэне Рыга ў Рызе, Латвія. Прызавы фонд спаборніцтва 2018 года склаў £259,000. У 2018 годзе турнір праходзіў на працягу трох дзён у канцы чэрвеня, а ў нядзелю былі згуляныя чвэрцьфіналы, паўфіналы і фінальны паядынак спаборніцтва. Фармат Рыга Мастэрс 2018 года ўключаў у сябе адзін кваліфікацыйны раўнд, які праходзіў у Вялікабрытаніі на працягу чатырох дзён за некалькі тыдняў да пачатку асноўнай стадыі і ў якім прымалі ўдзел 128 снукерыстаў. У асноўную стадыю патрапілі 64 пераможцы кваліфікацыйнага раўнда, якія гулялі на выбыванне, пачынаючы з 1/32 фіналу. Ніл Робертсан з'яўляецца двухразовым пераможцам турніру, выйграўшы тытулы ў 2016 і 2018 гадах. == Найбольшая колькасць выйграных тытулаў 2, Ніл Робертсан (2016, 2018). Найбольшая колькасць фіналаў 2, Ніл Робертсан (2016, 2018). Найбольшая колькасць паўфіналаў 2, Бары Хокінс (2014, 2015), Марк Уільямс (2016, 2017), Ніл Робертсан (2016, 2018), Стывен Магуайр (2017, 2018). Найбольшая колькасць чвэрцьфіналаў 3, Энтані Мак-Гіл (2014, 2016, 2017). Найбольшая колькасць выхыдаў у 1/8 фіналу 4, Марк Уільямс (2014, 2015, 2016, 2017). Найбольшая колькасць выхыдаў у 1/16 фіналу 5 (усе розыгрышы), Марк Уільямс.",be,Random,,https://be.wikipedia.org/?curid=263803,237,263803.0,"['uk', 'ru']",True,Random,Aléatoire
,Табунскі раён,"Табунскі раён (руск.: Табу́нский райо́н) - адміністрацыйна-тэрытарыяльнае ўтварэнне (сельскі раён) і муніцыпальнае ўтварэнне (муніцыпальны раён) у Алтайскім краі Расіі. Адміністрацыйны цэнтр - сяло Табуны, размешчанае за 370 км ад Барнаула. == Геаграфія == Раён размешчаны на захадзе края. Мяжуе з Благавешчанскім, Кулундзінскім і Слаўгарадскім раёнамі Алтайскага края, а таксама з Казахстанам. Плошча - 1960 км². Рэльеф раўнінны. Здабываюцца пясок, гліна. Клімат рэзка кантынентальны. Сярэдняя тэмпература студзеня −18,5 °С, ліпеня +20,5 °С, колькасць атмасферных ападкаў - 230-250 мм. Глебы каштанавыя.",be,Random,,https://be.wikipedia.org/?curid=742287,82,742287.0,"['ru', 'uk']",True,Random,Aléatoire
,Прапіленгліколь,"Прапіленгліколь - бясколерная вязкая вадкасць, практычна без паху, са слабым саладкаватым смакам, валодае гіграскапічнымі ўласцівасцямі. Прапіленгліколь па сваіх фізічных уласцівасцях нагадвае этыленгліколь. Аднак, у адрозненне ад этыленгліколю, прапіленгліколь не таксічны і шырока выкарыстоўваецца ў прадуктах харчавання, касметыцы і гігіенічных сродках для поласці рота ў якасці растваральніка, кансерванту і вільгацеўтрымальнага агенту. Прапіленгліколь вырабляецца ў вялікіх колькасцях з прапіленаксіду.",be,Random,,https://be.wikipedia.org/?curid=606410,57,606410.0,['uk'],False,Random,Aléatoire
,Якуб Амяльянавіч Гузней,"Якуб Амяльянавіч Гузней (6 кастрычніка 1892, в. Гольчыцы, Слуцкі павет, Мінская губерня, Расійская імперыя - 11 снежня 1937) - беларускі грамадска-палітычны і вайсковы дзеяч. Удзельнік Слуцкага збройнага чыну 1920 года, камандаваў першай ротай у Першай Брыгадзе войска БНР. == Біяграфія == З сялянскай сям'і. Выпускнік Ілуксцкай настаўніцкай семінарыі. Удзельнік Першай сусветнай вайны. З лістапада 1914 служыў у гарнізоне Ковенскай крэпасці. Скончыў 3-ю Маскоўскую школу прапаршчыкаў (17 жніўня 1915). Ваяваў на Паўночным фронце ў складзе 5-й расійскай арміі. На 1917 - прапаршчык 323-га пяхотнага Юр'евецкага палка. Пасля Лютаўскай рэвалюцыі 1917 года актыўна працуе ў беларускім вайсковым руху. Дэлегат з’езду беларусаў-вайсковых Паўночнага фронту ў Віцебску, нам. старшыні Выканкама беларусаў-вайсковых Паўночнага фронту. Удзельнік Першага Усебеларускага з’езду ў Менску. Член Цэнтральнай Беларускай Вайсковай Рады. Падчас польска-савецкай вайны - рэзервовы афіцэр Беларускай вайсковай камісіі. Удзельнік Слуцкага Збройнага Чыну, паручнік, камандаваў першай ротай у Першай Брыгадзе войска БНР. Пасля ліквідацыі Слуцкага паўстання жыў у Заходняй Беларусі. Далучыўся да антыпольскай партызанкі. Пачынае супрацоўнічаць з савецкімі ўладамі. У чэрвені 1924 года нелегальна трапляе ў Менск, дзеля ўдзелу ў ліквідацыйным з’ездзе Беларускай партыі сацыялістаў-рэвалюцыянераў. Па вяртанні ў Заходнюю Беларусь нелегальна перабіраецца ў Літву, дзе 23 жніўня 1924 года просіць палітычнага прытулку. Працаваў пры прадстаўніцтве БНР у Коўна, належаў да групы Цвікевіча. Пасля 1925 года вярнуўся ў савецкую Беларусь, пазней быў высланы ў Кіраў, працаваў кладаўшчыком у Інстытуце эпідэміялогіі і мікрабіялогіі. Тамсама быў асуджаны ""за шкодніцтва"" і расстраляны. == Літаратура == Слуцкі збройны чын 1920. у дакумантах і ўспамінах., Мінск, Медысонт, 2006. == Спасылкі == Яков Гузней",be,Random,,https://be.wikipedia.org/?curid=663817,250,663817.0,['uk'],False,Random,Aléatoire
,Вацлаў Вярбіцкі,"Вацлаў Вярбіцкі - рымска-каталіцкі дзеяч ВКЛ. Паходзіў з шляхецкага роду, продкі якога паходзілі з Хелмшчыны. Атрымаўшы гуманітарную адукацыю, служыў у канцылярыі Жыгімонта Старога, быў адказны за лацінскую мову. Слуужыў канонікам у Вільні. 13 красавіка 1534 - 18 ліпеня 1555 жамойцкі біскуп. Заснаваў шмат новых парафій, збудаваў 4 касцёлы, у 1551 заснаваў драўляны сабор у Варнях з алтаром, упрыгожаным драўлянымі скульптурамі. == Спасылкі == Кароткая біяграфія Архівавана 20 кастрычніка 2007.",be,Random,,https://be.wikipedia.org/?curid=199744,72,199744.0,['uk'],False,Random,Aléatoire
,NGC 3048-1,"NGC 3048-1 (іншыя абазначэнні - ZWG 92.71, PGC 28595) - галактыка ў сузор’і Леў. Гэты аб’ект уваходзіць у лік пералічаных у арыгінальнай рэдакцыі «Новага агульнага каталога». == Гл. таксама == Спіс аб’ектаў Месье Новы агульны каталог == Спасылкі == Інфармацыя на англійскай і французскай з арыгінальнага Новага агульнага каталога Інфармацыя (англ.) з Перагледжанага Новага агульнага каталога SIMBAD (англ.) VizieR (англ.) NASA/IPAC Extragalactic Database (англ.) Спіс публікацый, прысвечаных NGC 3048-1",be,Random,,https://be.wikipedia.org/?curid=441691,69,441691.0,['uk'],False,Random,Aléatoire
,Марскія цячэнні,"Марскія цячэнні - акіянічныя цячэнні, паступальныя рухі водных мас у акіянах і морах. Абумоўлены дзеяннем сілы трэння, градыентамі ціску, прыліваўтваральнымі сіламі Месяца і Сонца, адхіляючай сілай вярчэння Зямлі і інш. Адны з першых звестак пра цячэнні апісаны старажытнымі грэкамі. Арыстоцель адзначаў цячэнні ў пралівах Керчанскі, Басфор і Дарданэлы, Тэафраст - у Гібралтарскім праліве. Карфагеняне ведалі марскія цячэнні ў паўночнай частцы Атлантычнага акіяна. Назіранні за цячэннямі ў адкрытым акіяне праводзіў Хрыстафор Калумб у час плавання ў Амерыку. Марскія цячэнні класіфікуюцца: паводле паходжання: дрэйфавыя цячэнні градыентныя цячэнні (уласна-градыентныя, якія ўзнікаюць у выніку нагонаў і згонаў вады каля берага, а таксама канвергенцыі і дывергенцыі марскіх плыней у адкрытым акіяне, і барыградыентныя - ад рэзкай змены атмасфернага ціску) суспензійныя цячэнні, якія ўзнікаюць у выніку дзеяння прыліваўтваральных сіл кампенсацыйныя цячэнні сцёкавыя цячэнні, якія ўнікаюць ад сцёку рэк сейшавыя цячэнні, якія ўзнікаюць пры сейшавых ваганнях узроўню вады паводле ўстойлівасці цячэння: пастаянныя перыядычныя (прыліўна-адліўныя) часовыя паводле глыбіні размяшчэння: паверхневыя (да глыбіні 10-15 м) глыбінныя прыдонныя (магутнасць да некалькіх дзясяткаў метраў) паводле характару руху: меандруючыя (бесперапынныя хвалепадобныя выгіны, якія звязаны з рэльефам дна) просталінейныя (пасатныя, якія звязаны з пастаяннымі вятрамі) цыкланічныя (кругавыя, у Паўночным паўшар'і рухаюцца супраць гадзіннікавай стрэлкі, у Паўднёвым паўшар'і - па гадзіннікавай стрэлцы) антыцыкланічныя (кругавыя, у Паўночным паўшар'і рухаюцца па гадзіннікавай стрэлцы, у Паўднёвым паўшар'і - супраць) паводле фізіка-хімічных уласцівасцей: цёплыя, тэмпература вады ў якіх вышэйшая за тэмпературу вод, якія іх акружаюць халодныя, тэмпература вады ў якіх ніжэйшая за тэмпературу вод, якія іх акружаюць салёныя распрэсненыя (падзел умоўны). Самыя вялікія марскія цячэнні: у Атлантычным акіяне: Гальфстрым Паўночна-Атлантычнае цячэнне Антыльскае цячэнне Канарскае цячэнне Бразільскае цячэнне Бенгельскае цячэнне у Ціхім акіяне: Курасіа Паўночна-Ціхаакіянскае цячэнне Каліфарнійскае цячэнне Усходне-Аўстралійскае цячэнне Сярод пастаянных марскіх цячэнняў добра выяўлены таксама Паўночныя Пасатныя цячэнні, Паўднёвае пасатнае цячэнне і Заходніх Вятроў цячэнне, або Антарктычнае цыркумпалярнае цячэнне. Марскія цячэнні садзейнічаюць абмену водных мас, змене берагоў (разбурэнне, намыванне новай сушы), пераносу льдоў, моцна ўздзейнічаюць на клімат у розных частках зямнога шара і інш. == Літаратура == Беларуская энцыклапедыя: У 18 т. Т. 10: Малайзія - Мугаджары / Рэдкал.: Г. П. Пашкоў і інш. - Мн. : БелЭн, 2000. - Т. 10. - 544 с. - 10 000 экз. - ISBN 985-11-0035-8. - ISBN 985-11-0169-9 (т. 10). == Спасылкі == На Вікісховішчы ёсць медыяфайлы па тэме Марскія цячэнні",be,Random,,https://be.wikipedia.org/?curid=142891,374,142891.0,['uk'],False,Random,Aléatoire
,Зайцаўка (Рослаўльскі раён),"Зайцаўка (руск.: Зайцовка) - вёска ў Рослаўльскім раёне Смаленскай вобласці Расіі. Уваходзіць у склад Сыракоранскага сельскага паселішча. == Гісторыя == 25 сакавіка 1918 года згодна з Трэцяй Устаўной граматай Зайцаўка абвяшчалася часткай Беларускай Народнай Рэспублікі. 1 студзеня 1919 года згодна з пастановай I з’езда КП(б) Беларусі яна ўвайшла ў склад Беларускай ССР, аднак 16 студзеня Масква адабрала вёску разам з іншымі этнічна беларускімі тэрыторыямі ў склад РСФСР. У гады Вялікай Айчыннай вайны вёска была пад нямецкай акупацыяй з жніўня 1941 года, вызвалена ў верасні 1943 года. З 2004 па 2019 год у складзе Крапівенскага сельскага паселішча. == Геаграфія == Праз вёску праходзіць аўтадарога А130.",be,Random,,https://be.wikipedia.org/?curid=658591,107,658591.0,"['ru', 'uk']",True,Random,Aléatoire
,Таварыства беларускага тэатра,"Таварыства беларускага тэатра ў Латвіі - культурна-асветная арганізацыя беларускай меншасці ў Латвіі, створаная для каардынацыі тэатральна-мастацкай дзейнасці ў 1920-я - пачатку 1930-х гадоў. == Дзейнасць == Першы арганізацыйны сход адбыўся 25 сакавіка 1927 г. Таварыства ўзнікла з Беларускіх (1-й і 2-й) драматычных дружын І. С. Дварчаніна і Я. Камаржынскага, драматычных гурткоў пры Дзвінскай і Люцынскай беларускіх гімназіях, таварыстваў «Рунь» і «Беларуская хата», Беларускага народнага тэатра (І-га) у Рызе. Дзякуючы дзейнасці таварыства з 1928 г. пачалі працу Рыжскі і Дзвінскі народныя тэатры. Дырэктарам таварыства была В. В. Пігулеўская-Бароўская. Фінансавую дапамогу тэатрам аказвалі Латвійскі культурны фонд і Беларускі аддзел пры Міністэрстве асветы Латвіі. Таварыства рэкамендавала для пастановак п’есы К. Каганца, В. Дуніна-Марцінкевіча, У. Галубка, М. Чарота і інш. Інсцэніроўкі для беларускіх тэатраў рабілі У. Пігулеўскі, Камаржынскі. У 1931 г. таварыства паставіла 10 спектакляў, у т.л. 3 прэм’еры. Рэжысёры часта запрашалі артыстаў латышскіх і рускіх тэатраў. Таварыства арганізавала драматычныя гурткі амаль ва ўсіх беларускіх навучальных установах. У іх праводзіліся вечарыны з дакладамі, дэкламацыямі і спектаклямі. Так, 12 снежня 1932 г. Таварыства беларускай моладзі ў Латвіі адзначыла 50-годдзе Я. Купалы пастаноўкай п’есы «Раскіданае гняздо», а 11 лютага 1933 г. разам з вучнямі Рыжскай беларускай вячэрняй дадатковай школы наладзілі спектакль-вечарыну (пастаўлена «Паўлінка» Я. Купалы). Пасля дзяржаўнага перавароту ў Латвіі ў 1934 г., культурна-асветніцкая дзейнасць беларусаў, як і іншых нацыянальных меншасцей, пачала затухаць. == Літаратура == Панізнік, С. Таварыства беларускага тэатра / Сяргей Панізнік // Энцыклапедыя гісторыі Беларусі: У 6 т. / Беларус. Энцыкл.; Рэдкал.: Г. П. Пашкоў (галоўны рэд.) і інш.; Маст. Э. Э. Жакевіч. Т. 6. Кн. 1: Пузыны - Усая. - Мн.: БелЭн, 2001. - 591 с.: іл. - С. 488. - ISBN 985-11-0214-8.",be,Random,,https://be.wikipedia.org/?curid=594089,271,594089.0,['uk'],False,Random,Aléatoire
,Човен з Песэ,"Човен з Пе́сэ - на цяперашні час найстаражытнейшы човен у свеце. Знойдзены ў 1955 годзе ў вёсцы Песэ паблізу горада Хагевен (Нідэрланды) у балоцістай глебе. Радыевугляродным метадам датаваны прыкладна 8200-7600 гадамі да н.э. Памеры 298×44 см. Зроблены з хвоі, апрацаванай сякерай з крэменя або аленева рога. Чоўнам карысталіся даволі працяглы час, а пасля затапілі ў балоце. Праз крытычныя публікацыі, дзе сцвярджалася, што знойдзены прадмет не мог быць лодкай, бо непрыдатны для плавання, у 2001 годзе археолагі правялі эксперымент, зрабілі копію і паспяхова праверылі на плавучасць у возеры каля вёскі Вітэфеен паблізу Асена. Цяпер човен выстаўлены ў Дрэнцкім музеі у Асені. == Літаратура == G.D. van der Heide, Scheepsarcheologie in Nederland. == Спасылкі == Archeoforum, De Boot van Pesse de «varkenstrog controverse» in detail en een verslag over de vaarkwaliteiten van de boot van Pesse. De boot van Pesse - Dutch version De boot van Pesse - English version",be,Random,,https://be.wikipedia.org/?curid=683812,151,683812.0,"['ru', 'uk']",True,Random,Aléatoire
,Міхаіл Пятровіч Кірпанос,"Міхаі́л Пятро́віч Кірпано́с (12 студзеня 1892, Вэрцііўка, Нежынскі павет, Чарнігаўская губерня - 20 верасня 1941, Лохвыця, Лохвыцкі раён, Палтаўская вобласць) - савецкі ваенны дзеяч, генерал-палкоўнік (1941), Герой Савецкага Саюза (1940). Самы высокапастаўлены савецкі афіцэр, які падчас Вялікай Айчыннай вайны загінуў у прамым боесутыкненні з супернікам. == Біяграфія == Нарадзіўся 30 снежня 1891 года (па новым стылі 12 студзеня 1892 года) у мястэчку Вэрцііўка Чарнігаўскай губерні ў беднай украінскай сялянскай сям’і. Год вучыўся ў царкоўна-прыходскай школе (скончыў у 1903 годзе), затым тры гады - у земскай школе, але далейшую адукацыю прыйшлося спыніць з прычыны недахопу сродкаў у бацькоў. У 1907 годзе прыняў удзел у сялянскіх хваляваннях у вёсцы Вэрцііўка, за што быў на кароткі час арыштаваны. З 1909 года працаваў вартаўніком і лесніком у лясніцтвах Чарнігаўскай губерні. У верасні 1915 года быў прызваны ў Рускую імператарскую армію. У 1917 годзе скончыў ваенна-фельчарскую школу. У студзені 1918 года за арганізацыю братання на фронце з аўстра-венгерскімі салдатамі унтэр-афіцэр Кірпанос быў арыштаваны камандаваннем, а ў лютым - дэмабілізаваны. У жніўні 1918 года ўступіў у Чырвоную армію і ўжо з верасня камандаваў ротай, а са снежня - батальёнам 1-й Савецкай Украінскай стралковай дывізіі пад камандаваннем М. А. Шчорса. З кастрычніка 1922 года па верасень 1923 года працаваў памочнікам начальніка па палітычнай частцы Харкаўскай школы чырвоных камандзіраў (чарвонных старшын), пасля чаго з’ехаў у Маскву на вучобу, дзе ў 1927 годзе скончыў Ваенную акадэмію РККА імя М. В. Фрунзэ, пасля чаго быў прызначаны на пасаду камандзіра батальёна ў 130-й Багунскі стралковы полк. Браў удзел у савецка-фінляндскай вайне. 14 студзеня 1941 года прызначаны на пасаду камандуючага Кіеўскай Асобай ваеннай акругай. З пачаткам Вялікай Айчыннай вайны Кіеўская Асобая ваенная акруга была пераўтворана ў Паўднёва-Заходні фронт, і генерал-палкоўнік Кірпанос М. П. быў прызначаны на пасаду камандуючага фронтам. 20 верасня 1941 года ў баі быў паранены ў нагу (перабіта галёначная косць), а праз некалькі гадзін загінуў ад траплення аскепка ў галаву. Быў пахаваны непадалёк у гаі. У снежні 1943 года астанкі генерал-палкоўніка Міхаіла Пятровіча Кірпаноса былі з воінскімі ўшанаваннямі перапахаваны ў Кіеве ў Батанічным садзе імя А. В. Фаміна. У 1957 годзе яго прах быў перанесены ў Парк Вечнай Славы. == Літаратура == Командный и начальствующий состав Красной Армии в 1940-1941 гг.: Структура и кадры центрального аппарата НКО СССР, военных округов и общевойсковых армий: Документы и материалы / Под ред. В. Н. Кузеленкова. - М.-СПб.: Летний сад, 2005. - С. 152. - ISBN 5-94381-137-0.",be,Random,,https://be.wikipedia.org/?curid=471655,396,471655.0,"['uk', 'ru']",True,Random,Aléatoire
,Даратэя Ланж,"Даратэя Ланж (англ.: Dorothea Lange, пры нараджэнні - англ.: Dorothea Margaretta Nutzhorn, 26 мая 1895, Хабокен, Нью-Джэрсі - 11 кастрычніка 1965, Сан-Францыска) - амерыканскі фатограф і фотажурналіст, найважнейшы прадстаўнік дакументальнай фатаграфіі. == Біяграфія == Ва ўзросце сямі гадоў перахварэла на поліяміэліт. Кар’еру фатографа пачала ў Нью-Ёрку, вучылася ў Кларэнса Уайта. Затым пераехала ў Сан-Францыска (1918), адкрыла там фотастудыю. Найбольш вядомая фатаграфіямі перыяду Вялікай дэпрэсіі (пасля 1935 года). Таксама здымала ў Пёрл-Харбар пасля нападу Японіі ў 1941 годзе. У 1952 годзе стала адным з заснавальнікаў фотачасопіса «Aperture». Шмат хварэла. Памерла ад раку стрававода.",be,Random,,https://be.wikipedia.org/?curid=464022,95,464022.0,"['ru', 'uk']",True,Random,Aléatoire
,Сузана Эркулана-Оўзель,"Сузана Эркулана-Оўзель (парт.: Suzana Herculano-Houzel) - бразільскі нейрабіёлаг. Асноўная сфера яе дзейнасці - параўнальная нейраанатомія; яе вынікі ўключаюць метад падліку нейронаў мозгу чалавека і іншых жывёл і ўзаемасувязь паміж плошчай кары галаўнога мозгу і таўшчынёй і колькасцю картыкальных зморшчын. == Біяграфія == Сузана Эркулана-Оўзель нарадзілася ў 1972 годзе ў Рыа-дэ-Жанэйра. Яна скончыла біялагічны факультэт Федэральнага універсітэта Рыа-дэ-Жанэйра (1992), атрымала ступень магістра ва Універсітэце Кейс-Вестэрн-Рэзерв універсітэт (1995) і ступень доктара нейрабіялогіі ва Універсітэце П’ера і Марыі Кюры (1999). Яна таксама была навуковым супрацоўнікам Інстытута даследаванняў мозгу Макса Планка (1999). Эркулана-Оўзель была выкладчыкам Федэральнага універсітэта Рыа-дэ-Жанейра з 2002 па май 2016 года, затым яна перайшла ва Універсітэт Вандэрбільта. Яна выдала кнігі па папулярызацыі навукі і вядзе калонкі для газеты Folha de S.Paulo і часопіса Scientific American Brazil. Яна была першым бразільскім спікерам на канферэнцыі TED Global у 2013 годзе. У 2004 годзе яна выйграла прэмію Жазэ Рэйса ў галіне навуковай камунікацыі. == Публікацыя == Human Advantage: A New Understanding of How Our Brain Became Remarkable. Editor: The Mit Press; (2016). ISBN 0262034255 == Спасылкі == suzanaherculanohouzel.com (англ.) - афіцыйны сайт Suzana Herculano-Houzel’s Currículo Lattes at CNPq",be,Random,,https://be.wikipedia.org/?curid=731743,187,731743.0,['uk'],False,Random,Aléatoire
,Агнішча,"Агнішча - прыстасаванне для развядзення і падтрымання адкрытага агню ў жытлах альбо па-за імі для абагрэву, прыгатавання ежы, асвятлення і абароны ад дзікіх жывёл. Падчас археалагічных даследаванняў вызначаецца па рэштках попелу, вуголля і змяненні колеру глебы. Канструктыўна вылучаюцца агнішчы адкрытыя, у ямах, з каменнай ці глінянай абкладкай ці вымасткай. Рэшткі найбольш старажытных агнішчаў знойдзены на стаянках перыяду ніжняга (ранняга) палеаліту ў Алдувайскай цясніне ў паўночнай Танзаніі (Афрыка). У Беларусі вядомы з эпохі верхняга (позняга) палеаліту (Бердыж, Юравічы). У гэты час агнішчы паглыбляліся ў мацярык на 0,1-0,5 м, у разрэзе былі лінзападобныя, у плане акруглыя, дыяметрам 1-2 м. Часам побач з агнішчам ставілі каменныя пліты альбо абкладвалі сценку дробнымі камянямі, каб захаваць агонь ад ветру. Пазней агнішчы заглыбляліся ў мацярык да 1 м, мелі котлападобную форму ў разрэзе. Пашыраны на помніках эпохі неаліту, бронзавага і жалезнага вякоў. Пачынаючы з ранняга бронзавага веку на грунтавых могільніках зафіксаваны агнішчы, якія мелі рытуальны характар і з'яўляліся структурным элементам пахавальнага абраду - крэмацыі. На помніках банцараўскай культуры і пражска-карчацкай культуры існавалі побач з печамі-каменкамі, былі паступова выцеснены імі ў раннефеадальны перыяд. == Літаратура == Ксяндзоў, У. П. Агнішча / У. П. Ксяндзоў // Археалогія і нумізматыка Беларусі: Энцыклапедыя / Беларуская Энцыклапедыя; Рэдкал.: В. В. Гетаў і інш. - Мн.: «Беларуская Энцыклапедыя» імя П. Броўкі, 1993. - 702 с. - С. 25. - ISBN 5-85700-077-7. Язэпенка, І. М. Агнішча // Археалогія Беларусі: энцыклапедыя. У 2 т. / [склад. Ю. У. Каласоўскі; рэдкалегія: Т. У. Бялова (гал. рэд.) і інш.]. - Мінск: Беларуская Энцыклапедыя імя П. Броўкі, 2009. - Т. 1: А-К. - С. 18. - 496 с. - ISBN 978-985-11-0354-2. Агні́шча // Беларуская энцыклапедыя: У 18 т. Т. 1: А - Аршын / Рэдкал.: Г. П. Пашкоў і інш. - Мн. : БелЭн, 1996. - Т. 1. - С. 78. - 10 000 экз. - ISBN 985-11-0035-8. - ISBN 985-11-0036-6 (т. 1).",be,Random,,https://be.wikipedia.org/?curid=345063,306,345063.0,['uk'],False,Random,Aléatoire
,Альбрэхт Брандэнбургскі,"Альбрэхт II, маркграф Брандэнбургскі (ням.: Albrecht von Brandenburg; 28 чэрвеня 1490, Кёльн - 24 верасня 1545, замак Марцінсбург, каля Майнца) - архібіскуп магдэбургскі і майнцкі, курфюрст і эрцканцлер Свяшчэннай Рымскай імперыі, адміністратар хальберштацкага архібіскупства і да прызначэння кардыналам маркграф Брандэнбургскай маркі разам са сваім старэйшым братам Іаахімам. Шматгранная і неадназначная асоба, сучаснік Лютэра, заступнік Дзюрэра, Кранаха, Груневальда, Бальдунга, Альбрэхт Брандэнбургскі пакінуў вялікі след у гісторыі і мастацтве Германіі. == Партрэты Альбрэхта Брадэнбургскага == Дзякуючы сваёй мецэнацкай дзейнасці Альбрэхт Брадэнбургскі пакінуў вялікі след у нямецкім мастацтве і першым чынам у жывапісе. Да нашага часу захавалася вялікая колькасць яго партрэтаў. == Літаратура == Der Kardinal: Albrecht von Brandenburg, Renaissancefürst und Mäzen. - 2 Bände / Hrsg. von Th. Schauerte, A. Tacke, K. Schneider. - Stuttgart: Schnell & Steiner, 2006. - ISBN 978-3795419097. Erzbischof Albrecht von Brandenburg 1490-1545. Ein Kirchen- und Reichsfürst der Frühen Neuzeit / Hrsg. von F. Jürgensmeier. - Frankfurt/M.: Knecht, 1991. - ISBN 3-7820-0638-0.",be,Random,,https://be.wikipedia.org/?curid=89439,157,89439.0,['uk'],False,Random,Aléatoire
,Езва (рака),"Е́зва, Езаўка - рака ў Быхаўскім раёне Магілёўскай вобласці Беларусі, левы прыток ракі Грэза (прыток ракі Друць, басейн Дняпра). Даўжыня ракі 23 км. Плошча вадазбору 126 км². Сярэдні нахіл воднай паверхні 0,6 м/км. Пачынаецца з меліярацыйнай сеткі за 1 км у напрамку на паўднёвы захад ад вёскі Старая Баяршчына. Упадае ў Грэзу каля вёскі Тартак. Рэчышча Езвы на працягу 14 км ад вытоку каналізаванае. Вадазбор у межах Цэнтральнабярэзінскай раўніны. У сярэднім і ніжнім цячэнні рака працякае па забалочанай і лясістай мясцовасці. Каля ракі вёскі Чырвоная Беларусь, Новая Баяршчына 2, Раманяцкая Гута, былая вёска Езва. == Літаратура == Беларуская энцыклапедыя: У 18 т. Т. 6: Дадаізм - Застава / Рэдкал.: Г. П. Пашкоў і інш. - Мн. : БелЭн, 1998. - Т. 6. - 576 с. - 10 000 экз. - ISBN 985-11-0035-8. - ISBN 985-11-0106-0 (т. 6). - С. 383. Энцыклапедыя прыроды Беларусі. У 5-і т. Т. 2. Гатня - Катынь / Рэдкал. І. П. Шамякін (гал. рэд.) і інш. - Мн.: БелСЭ імя Петруся Броўкі, 1983. - 522 с. - 10 000 экз. - С. 263. Природа Белоруссии: Популярная энциклопедия / Редкол.: И. П. Шамякин (гл. ред.) и др. - 2-е изд. - Мн.: БелСЭ, 1989. - С. 159. - 599 с. - 40 000 экз. - ISBN 5-85700-001-7. (руск.) Республика Беларусь. Атлас охотника и рыболова: Могилёвская область / Редактор Г. Г. Науменко. - Мн.: РУП «Белкартография», 2012. - С. 26. - 64 с. - 10 000 экз. - ISBN 978-985-508-173-0. (руск.) Ліст карты N-36-85. Выданне 1978 г. (руск.) Ліст карты N-35-96. Выданне 1981 г. (руск.) == Спасылкі == Общая характеристика речной сети Могилёвской области (в разрезе районов) // Справочник «Водные объекты Республики Беларусь» Архівавана 31 жніўня 2017. (руск.)",be,Random,,https://be.wikipedia.org/?curid=546801,283,546801.0,"['ru', 'uk']",True,Random,Aléatoire
,Карнелія Функе,"Карнелія Функе (ням.: Cornelia Funke; нар. 10 снежня 1958, Дорстэн) - нямецкая пісьменніца, аўтар больш чым 40 дзіцячых кніг і лаўрэат мноства ўзнагарод. Пераважна піша ў жанры фэнтэзі. Кнігі маюць вялікую папулярнасць у яе на радзіме, а таксама перакладзены на некалькі моў. Перш чым стаць пісьменніцай, Карнелія Функе была сацыяльным работнікам і займалася праблемамі дзяцей-інвалідаў. Менавіта тады яна па-сапраўднаму ўсвядоміла каштоўнасць гісторый, якія дапамагалі яе падапечным абстрагавацца ад сумнай рэчаіснасці і перанесціся ўяўленнем у чароўныя сусветы. Яна таксама вывучала кніжную ілюстрацыю ў Каледжы Дызайну ў Гамбургу. І пачала сваю кар’еру ў дзіцячай кнізе менавіта як ілюстратар. Многія з яе раманаў былі экранізаваны: «Лорд Злодзей», «Дзікія курачкі», «Рукі прэч ад Місісіпі», «Дзікія курачкі і каханне», «Чарнільнае сэрца» (Функе выступіла і прадзюсарам карціны), «Дзікія курачкі і жыццё», «Калі Санта ўпаў на Зямлю», «Пастка для прывіда», «Уладар цмокаў». У 2005 годзе часопіс «Time» назваў Карнелію Функе «самай уплывовай немкай у свеце». Таксама, пісьменніцу называюць нямецкай Роўлінг. Яе раман «Лорд Злодзей» удастоены дзвюх прэстыжных амерыканскіх прэмій у галіне дзіцячай літаратуры ў катэгорыі «Найлепшая дзіцячая кніга года», а «The Guardian» змясцілі яго на першы радок свайго хіт-парада дзіцячай літаратуры. У сваю чаргу фантастычны раман Функе «Уладар цмокаў» (рэдакцыя 2004 года) заставаўся ў спісе бэстсэлераў «The New York Times» на працягу 78 тыдняў. Акрамя таго, за яго напісанне Функе была ўзнагароджана супольнасцю інтэрнацыянальных студэнтаў Японіі медалём з Сакурай. У 2019 годзе Функе выступіла аўтарам навелізацыі фільма «Лабірынт фаўна» Гільерма дэль Тора.",be,Random,,https://be.wikipedia.org/?curid=725618,238,725618.0,"['uk', 'ru']",True,Random,Aléatoire
,Гламаздзіна,"Гламаздзіна (руск.: Гломаздино) - вёска ў Руднянскім раёне Смаленскай вобласці Расіі. Уваходзіць у склад Панізоўскага сельскага паселішча. Станам на 2007 год пастаяннага насельніцтва не мае. Размешчана ў заходняй частцы вобласці за 38 км на поўнач ад Рудні, за 26 км на захад ад аўтадарогі 66К11 Смаленск - Невель. За 39 км на поўдзень ад вёскі размешчана чыгуначная станцыя Рудня на лініі Смаленск - Віцебск. == Гісторыя == 25 сакавіка 1918 года згодна з Трэцяй Устаўной граматай вёска абвяшчалася часткай Беларускай Народнай Рэспублікі. 1 студзеня 1919 года згодна з пастановай I з’езда КП(б) Беларусі яна ўвайшла ў склад Беларускай ССР, аднак 16 студзеня Масква адабрала вёску разам з іншымі этнічна беларускімі тэрыторыямі ў склад РСФСР. У гады Вялікай Айчыннай вайны вёска была акупавана нямецкімі войскамі ў ліпені 1941 года, вызвалена ў кастрычніку 1943 года.",be,Random,,https://be.wikipedia.org/?curid=660461,136,660461.0,['uk'],False,Random,Aléatoire
,Марыя Ульянкова,"Марыя Ульянкова (нар. 17 чэрвеня 1991) - беларуская валейбалістка. == Біяграфія == З 2010 па 2015 год, а таксама з 2021 па 2022 выступала за магілёўскую команду «Камунальнік-Магілёў». Пасля заканчэнні спартовай кар’еры працягнула працаваць у структуры клуба ў пасады інструктара метадыста ДЮСШ «Камунальнік-Магілёў». == Спасылкі == Ульянкова Мария/ Uliyankova Maryia Mariya Ulyankova Либеро волейбольного клуба «Коммунальник-Могилев» Мария Ульянкова официально объявила о завершении игровой карьеры!",be,Random,,https://be.wikipedia.org/?curid=769890,67,769890.0,"['uk', 'ru']",True,Random,Aléatoire
,"Дом Шадхана (Музычны завулак, 1)","Дом Шадхана - будынак у Мінску, размешчаны ў Верхнім Горадзе, па адрасе Музычны завулак, 1, на рагу з вуліцай Герцэна. Складае адзіны комплекс з дамамі No 2 і No 2а вуліцай Герцэна. == Гісторыя == У сярэдзіне XIX ст. ўладальнікам сучаснага дома No 2 быў тытулярны саветнік Уладзіслаў Арцімовіч. У 1864 годзе Арцімовічы прадалі ўсю сваю нерухомую маёмасць разам з зямельным пляцам купцу Зельману Лур’е, які валодаў гэтым пляцам з забудовай да канца XIX стагоддзя. З 1922 па 1935 гады ў доме No 2 жыў сцэнограф, народны мастак Беларусі Аскар Пятровіч Марыкс. У пачатку XX стагоддзя ўладальнікам гэтых будынкаў стаў купец 2-й гільдыі Міхель Шадхан. Адначасова купец Шадхан набыў і суседні невялікі пляц з усімі пабудовамі, які ў сярэдзіне XIX стагоддзя належаў дваранцы Адэлаідзе Шаблоўскай. Яна мела невялікі аднапавярховы драўляны дом, які выходзіў на вуліцу Бернардзінскую. Такім чынам, Шадхан аб’яднаў два вялікіх зямельных пляца, планіровачная структура якіх сфарміравалася яшчэ ў канцы XVI - першай палове XVII стагоддзяў. У новым 3-х павярховым будынку з боку Малой Манастырскай вуліцы было змешчана 3-е Мінскае гарадское жаночае 4-х класнае вучылішча. Астатнія будынкі выкарыстоўваліся пад жыллё. Акрамя таго, у іншых будынках Шадхана знаходзіліся бакалейная лаўка, пральня, сталярныя майстэрні, склад гатовай мэблі, якая была выраблена на продаж. == Літаратура == Збор помнікаў гісторыі і культуры Беларусі / АН БССР. Ін-т мастацтвазнаўства, этнаграфіі і фальклору; Рэд. кал.: С. В. Марцэлеў (гал. рэд.) і інш. - Мн.: БелСЭ, 1988. - Мінск. - 333 с.: іл. - ISBN 5-85700-006-8. == Спасылкі == На Вікісховішчы ёсць медыяфайлы па тэме Дом Шадхана (Музычны завулак, 1) ЗАБУДОВА КВАРТАЛА ВУЛІЦЫ ГЕРЦЭНА І МУЗЫЧНАГА ЗАВУЛКА",be,Random,,https://be.wikipedia.org/?curid=578417,264,578417.0,"['uk', 'ru']",True,Random,Aléatoire
,Чэрнева (Маладзечанскі раён),"Чэ́рнева (трансліт.: Černieva, руск.: Чернево) - вёска ў Маладзечанскім раёне Мінскай вобласці. Уваходзіць у склад Гарадоцкага сельсавета. == Гісторыя == У 1921-1945 гадах маёнтак у складзе гміны Гарадок Вілейскага павета, пазней у складзе (1927) Маладзечанскага павета Віленскага ваяводства Польскай Рэспублікі. Да 9 жніўня 1960 года вёска ўваходзіла ў склад Гарадоцкага сельсавета, да 28 мая 2013 года - у склад Хоўхлаўскага сельсавета. == Насельніцтва == 1921 год - 20 жыхароў, 2 двары. 1931 год - 45 жыхароў, 5 двароў. == Вядомыя асобы == Антоні Язвінскі (1789-1852) - польскі філосаф, паліглот, піянер мнематэхнікі. == Літаратура == Czerniewo, powiat wilejski, gmina Hermaniszki // Słownik geograficzny Królestwa Polskiego i innych krajów słowiańskich. Tom I: Aa - Dereneczna (польск.). - Warszawa, 1880. - S. 371. == Спасылкі == На Вікісховішчы пакуль няма медыяфайлаў па тэме, але Вы можаце загрузіць іх",be,Random,,https://be.wikipedia.org/?curid=281141,138,281141.0,"['uk', 'ru']",True,Random,Aléatoire
,Боб,"Боб (Vicia faba) - травяністая расліна сямейства бабовых. == Апісанне == Аднагадовая травяністая расліна вышынёю 1-1,5 м. Корань стрыжнёвы, разгалінаваны, пранікае ў глебу на глыбіню 80-150 см. Лісце без вусікаў. Кветкі белыя ці ружаватыя, сабраныя ў гронкі. Плод - шматнасенны струк. Бывае боб агародны і кармавы. Кармавы боб мае дробнае насенне і развітую вегетатыўную масу. Агародны боб буйнаплодны і буйнанасенны з тоўстымі мясістымі створкамі. Сцябло прамое, не палягае, разгалінаванае каля асновы, голае, чатырохграннае або круглае, вышынёй ад 20 да 180 см і больш. Лісце складанае, заканчваецца вастрыём. Кветкі ў кароткіх гронках, белыя з чорнай плямай і без плямы, пахучыя. Плады - струкі даўжынёй ад 4 да 30 см, змяшчаюць па 3-4 бабіны, сядзяць па 1-4 у лісцевым вузле. Створкі пладоў у маладым узросце зялёныя, мясістыя, у спелым цёмна-бурыя, скурыстыя, голыя або аксаміцістыя, мяккія. Агародны боб мае ў сабе 23-25 % бялку, да 36 % крухмалу, 2 % цукру, 4 % пекцінавых рэчываў, вітаміны А, С, групы В і інш. Цукровыя сарты агароднага бобу з унутранага боку не маюць пергаментнага слоя; у сартоў, якія вырошчваюцца для атрымання недаспелага зерня, ён ёсць. == Распаўсюджанне == Старажытная кармавая і харчовая (агароднінная) культура. У дзікім стане невядома. Вырошчваюць ва ўсіх краінах умераных паясоў. == Выкарыстанне == Па колькасці бялку і каларыйнасці боб пераўзыходзіць многія агародныя расліны. Малады боб спажываюць вараным, у супах і баршчах. Вараны ў струках боб дапамагае пры лячэнні дызентэрыі і іншых кішачных хвароб, з’яўляецца добрым сродкам ад млоснасці, пры кашлі. Муку з бобу выкарыстоўваюць пры запаленчых працэсах, сумесь мукі з мёдам прыкладаюць да нарываў. Завораная зялёная маса - добры сідэрат. == Агратэхніка == Боб - холадаўстойлівая, патрабавальная да вільгаці расліна. Расце добра на цяжкіх гліністых глебах, добра ўгноеных, дрэнна на пясчаных і забалочаных участках, кіслыя глебы пад яго непрыдатныя. Лепшыя папярэднікі: бульба, кукуруза, буракі, агуркі. Высяваюць боб у канцы вясны. Сеюць радамі з міжрадкоўямі 50-60 см з адлегласцю 12-15 см на глыбіню 6-8 см. Часта боб сеюць у радах бульбы або агуркоў, што добра ўплывае на іх ураджайнасць. Да з’яўлення ўсходаў глебу рыхляць граблямі, потым праводзяць міжрадковую апрацоўку, акучваюць, калі расліны дасягнуць вышыні 50-60 см. У час цвіцення і плоданашэння боб трэба добра паліваць. Збіраюць боб у залежнасці ад прызначэння: калі яго спажываюць у ежу цалкам (струкамі), струкі зрываюць, пакуль створкі сакавітыя, а даўжыня зерня не больш 1 см; калі зерне выкарыстоўваецца сырым, боб збіраюць, пакуль насенне ў фазе малочнай спеласці дасягне поўнага для гэтага сорту памеру. Тэхналогія вырошчвання кармавога бобу такая самая, як агароднага. == Літаратура == Энцыклапедыя сельскага гаспадара / Рэдкал М. А. Ткачоў (гал. рэд.) і інш. - Мн.: БелЭн, 1993. - 736 с.: іл. ISBN 3-85700-079-3",be,Random,,https://be.wikipedia.org/?curid=156462,432,156462.0,"['ru', 'uk']",True,Random,Aléatoire
,Уладзіслаў Сяргеевіч Жук,"Уладзіслаў Жук (нар. 11 чэрвеня 1994, Задвор’е, Стаўбцоўскі раён, Мінская вобласць, Беларусь) - беларускі футбаліст, паўабаронца віцебскага «Макслайна». == Клубная кар’ера == Выхаванец ДЮСШ горада Стоўбцы, пазней выступаў за юнацкія каманды розных беларускіх клубаў. Першым дарослым клубам Уладзіслава ў 2012 годзе стала «Зорка-БДУ», дзе ён з цягам часу здолеў замацавацца ў аснове. Пасля сезона 2014 праходзіў прагляд у «Гомелі» і «Тарпеда-БелАЗ», аднак у выніку застаўся ў Мінску. У лютым 2016 года прыбыў на прагляд у «Слуцк», але не падышоў і неўзабаве далучыўся да мазырскай «Славіі», у складзе якой пачаў сезон 2016. 2 красавіка 2016 года дэбютаваў у Вышэйшай лізе, выйшаўшы на пазіцыі левага паўабаронцы ў матчы супраць «Слуцка» (1:1). Здолеў замацавацца на гэтай пазіцыі, па выніках сезона 2016 быў прызнаны аматарамі клуба найлепшым іграком каманды. Канец сезона вымушаны быў прапусціць з-за службы ў арміі. У студзені 2017 года падпісаў кантракт з барысаўскім БАТЭ. Аднак, не здолеў замацавацца ў складзе і ў красавіку таго ж года вярнуўся ў «Славію» на правах арэнды. Прапусціўшы пачатак сезона з-за траўмы, пазней стаў у асноўным выхадзіць на замену. Па выніках сезона 2017 «Славія» выбыла ў Першую лігу, а Жук вярнуўся ў БАТЭ. У студзені 2018 года трэніраваўся з барысаўчанамі, аднак не трапіў на першы турэцкі збор каманды. У лютым 2018 года далучыўся да «Смалявічаў», і ў сакавіку афіцыйна перайшоў у склад дэбютанта Вышэйшай лігі ў арэнду з правам выкупу. У складзе «Смалявічаў» быў іграком асновы, аднак у жніўні 2018 года пакінуў каманду і неўзабаве перайшоў у арэнду ў «Слуцк». У верасні не гуляў з-за траўмы, пазней стаў часам з’яўляцца ў стартавым складзе слуцкай каманды. У студзені 2019 года пакінуў слуцкі клуб і неўзабаве разарваў кантракт з БАТЭ. Са студзеня 2019 года знаходзіўся на праглядзе ў «Славіі» і ў выніку зноў стаў іграком мазырскага клуба. Хутка замацаваўся ў стартавым складзе мазыран. У студзені 2021 года падоўжыў кантракт з клубам. У пачатку 2022 года не трапіў у заяўку «Славіі» на сезон і толькі ў ліпені зноў з’явіўся на полі. У лістападзе 2023 года пакінуў «Славію». У студзені 2024 года афіцыйна быў дапушчаны да прафесійнай дзейнасці спартсмена ў Беларусі камісіяй пры Генпракуратуры У студзені 2024 года стаў трэніравацца з віцебскім «Макслайнам» і ў лютым афіцыйна папоўніў склад клуба. == Міжнародная кар’ера == У 2014-2016 гадах выступаў за моладзевую зборную Беларусі, двойчы прымаў удзел у Кубку Садружнасці ў Санкт-Пецярбургу. == Дасягненні == Уладальнік Суперкубка Беларусі: 2017 == Грамадзянская пазіцыя == Пасля жорсткага разгону акцый пратэстаў, выкліканых масавымі фальсіфікацыямі на прэзідэнцкіх выбарах 2020 года, збіцця і катаванняў затрыманых пратэстоўцаў, разам з 92 іншымі беларускімі футбалістамі выступіў з асуджэннем гвалту ў Беларусі.",be,Random,,https://be.wikipedia.org/?curid=323622,428,323622.0,"['uk', 'ru']",True,Random,Aléatoire
,Дрозд-спявун,"Дрозд-спявун, пеўчы дрозд, дрозд-пявун (Turdus philomelos) - невялікая пеўчая птушка з сямейства драздовых, жыве ў Еўропе, Малой Азіі і Сібіры. == Апісанне == Даўжыня яго цела - 210-250 мм, крыла - 113-122 мм, размах крылаў - 340-390 мм, маса - 55-100 г. Верх галавы, спіны і хваста шакаладна-карычневы, шараваты. Жывот белы, крыху вохрысты па баках. Грудзі жаўтлявыя, як і жывот з выразнымі цёмна бурымі стракацінамі. Падкрылле рудаватае. Палавы і сезонны дымарфізм адсутнічае. Маладыя пафарбаваны больш страката і цьмяна. Песня дразда складаецца з свіставых флейтавых гукаў, якія паўтараюцца. == Пашырэнне == Арэал: Еўропа, Сібір да воз. Байкал і р. Лены, Малая Азія і Каўказ, поўнач Ірана. Інтрадуцыраваны ў Аўстраліі і Новай Зеландыі. Арэал характарызуе дразда-спявуна як паўночную птушку. Ён актыўна засяляе паўночныя вобласці Скандынаўскага паўвострава, і шматлікі ва Усходнееўрапейскай лесатундры, пранікаючы нават у тундру. Дрозд-спявун актыўна рассяляліся на ўсход. Але ён адсутнічае ў Паўднёвай Еўропе, на астравах Міжземнага мора, хоць там прысутнічаюць прыдатныя для драздоў-спявуноў біятопы. Пералётны, на поўдні арэала аселы. Месца зімовак: у Паўднёвай і Заходняй Еўропе, у Паўночнай Афрыцы і на Блізкім Усходзе. Біятоп: розныя тыпы дрэвастояў з падростам і адкрытымі месцамі як у лісцевых, так і хваёвых лясах, часцей краі вялікіх лясоў і непадалёку ад палян і высечак, кусты і дрэвы побач з лугамі, асабліва бярозы, букі, дубы, якія даюць цень і вільгаць, у апошнія гады займае дробныя ўчасткі лесапасадак у сельскагаспадарчых, прамысловых і урбанізаваных ландшафтах, кусты каля чыгункі і ўздоўж дарог, могілкі, паркі, нават у цэнтры гарадоў. У Цэнтральнай Еўропе гняздзіцца да вышыні 2200 м, у Фенаскандыі - да 1000 м над у.м. На Беларусі звычайны на гнездаванні пералётны і транзітна мігрыруючы від. == Асаблівасці біялогіі == Корміцца насякомымі, малюскамі, ягадамі. Гняздо ладзіць у развілцы галінак або непадалёку ад ствала (на маладых дрэвах), часам у развілцы ніжніх галін высокіх ядлоўцаў, а таксама ў ліянах, на сценах, у ярах або на зямлі сярод густой расліннасці. Яно двухслойнае, як і ў іншых драздоў. Знешняя частка са сцёблаў сухой травы, лісця, моху і лішайнікаў (спарадычна з прымессю сухіх галінак у аснове). Унутраная частка з парахні, без высцілкі. Дыяметр 10-18 см. Яйкі (звычайна 4-5, часам 2-7) пераважна з даволі завостраным вузейшым канцом, светла-блакітныя; з чорнымі або цёмна-бардовымі плямкамі або без іх. Памеры: 27 х 20 мм. == Падвіды == T. p. philomelos - ад Скандынавіі, Польшчы і ўсходняй часткі Румыніі на ўсход да Заходняй Сібіры і Каўказа; T. p. clarkei - Цэнтральная, Заходняя і Паўднёвая Еўропа і Брытанскія астравы; T. p. hebridensis - Гебрыды і востраў Скуе; T. p. nataliae - Цэнтральная Азія і Іран. == Літаратура == Птушкі Еўропы: Палявы вызначальнік. - Варшава: Навуковае выдавецтва ПНВ, 2000. - 540 с.: іл. ISBN 83-01-13187-X",be,Random,,https://be.wikipedia.org/?curid=136499,436,136499.0,['uk'],False,Random,Aléatoire
,Суперкубак Беларусі па валейболе 2024,"Суперкубак Беларусі па валейболе 2024 года прайшоў 20 верасня 2024 года ў горадзе Гомель, на пляцоўцы «Лакаматыў». У матчы сустрэліся чэмпіён 2023/2024 клуб «Шахцёр Салігорс» і фіналістам кубка 2023 года клуб «Энергія Гомель». == Справаздача аб матчы == Энергія Гомель 3:0 (25:19, 25:23, 25:19) Шахцёр Салігорс == Склад каманды Шахцёра == 1. Кірыл Кранін (1998) 5. Мікіта Савасцьянаў (1996) 7. Станіслаў Кулагін (2003) 5. Іван Казіцын (1987) 21. Данііл Сарокін (2004) 25. Мікіта Канавалаў (2002) 22. Станіслаў Забароўскі (1988) 4. Сулейман Тальбі (2004) 10. Пётр Мінянкоў (1999) 11. Віктар Абухоўскі (1999) 12. Даніэль Вяль (2006) 16. Віталь Альшэўскі (2005) 17. Міхаіл Юроўскі (2007) 20. Пётр Лазука (1997) Віктар Бекша (галоўны трэнер) == Склад каманды Энергіі == 4. Дзяніс Іваніцкі (1997) 5. Уладзіслаў Трышын (2002) 7. Павел Ахамінаў (1997) 14. Аляксей Плужнікаў (1991) 17. Уладзімір Галота (2001) 19. Павел Галота (2002) 18. Раман Аплевіч (1986) 9. Вячаслаў Чараповіч (1992) 11. Максім Аўсейкаў (2005) 1. Ягор Амельяновіч (1998) 10. Даніл Максюшын (2001) 13. Дзмітрый Маёранка (2000) 21. Станіслаў Пагоцкі (2003) Раман Аплевіч (галоўны трэнер) == Гл. таксама == Суперкубак Беларусі па валейболе 2023 Суперкубак Беларусі па валейболе 2025",be,Random,,https://be.wikipedia.org/?curid=781396,192,781396.0,['uk'],False,Random,Aléatoire
,Рыгор Рыгоравіч Бысюк,"Рыгор Рыгоравіч Бысюк (нар. 29 кастрычніка 1954, в. Неплі, Брэсцкі раён, Брэсцкая вобласць) - беларускі дзяржаўны дзеяч. == Біяграфія == Нарадзіўся 29 кастрычніка 1954 года ў вёсцы Неплі Брэсцкага раёна Брэсцкай вобласці. Скончыў Брэсцкі педагагічны інстытут імя А. С. Пушкіна, Мінскую вышэйшую партыйную школу, Акадэмію кіравання пры Прэзідэнце Рэспублікі Беларусь. Працоўную дзейнасць пачаў сакратаром камсамольскай арганізацыі Брэсцкага музычнага вучылішча. Працаваў сакратаром камсамольскай арганізацыі цэха Брэсцкага электрамеханічнага завода, інструктарам арганізацыйнага аддзела Брэсцкага гарадскога камітэта камсамола, сакратаром камітэта камсамола Брэсцкага ордэна Працоўнага Чырвонага Сцяга панчошнага камбіната імя 50-годдзя СССР, першым сакратаром Маскоўскага раённага камітэта ЛКСМБ г. Брэста, загадчыкам аддзела прапаганды і агітацыі Маскоўскага раённага камітэта КПБ г. Брэста, намеснікам старшыні Брэсцкага гарвыканкама, начальнікам упраўлення культуры Брэсцкага аблвыканкама. Дырэктар дзяржаўнай установы «Мемарыяльны комплекс ""Брэсцкая крэпасць-герой“». == Узнагароды == Ордэн Дружбы (Расія, 2021) == Спасылкі == На Вікісховішчы пакуль няма медыяфайлаў па тэме, але Вы можаце загрузіць іх Старонка на сайце Савета Рэспублікі Нацыянальнага сходу Рэспублікі Беларусь Архівавана 12 кастрычніка 2017.",be,Random,,https://be.wikipedia.org/?curid=544301,160,544301.0,['uk'],False,Random,Aléatoire
,Павук-серабранка,"Павук-серабранка, вадзяны павук (Argyroneta aquatica) - адзіны від членістаногіх сямейства Cybaeidae; адзіны прадстаўнік атраду павукоў, які жыве ў прэснай вадзе. == Апісанне == Даўжыня цела самца 15-20 мм, самкі - 12 мм. Галавагрудзі чырванавата-бурыя, брушка пакрыта аксаміцістымі валасінкамі. Пры апусканні вадзянога павука ў ваду на валасінках ўтрымліваецца паветра (з-за чаго цела павука здаецца серабрыстым), паветра служыць павуку для дыхання (у вадзянога павука скурнае дыханне пераважае над лёгачным). == Пашырэнне == Вадзяны павук шырока распаўсюджаны ў Еўропе, у т.л. на Беларусі сустракаецца па ўсёй тэрыторыі. Жыве ў стаячых або з павольнай плынню вадаёмах, багатых расліннасцю. == Асаблівасці біялогіі == Сілкуецца рачкамі, лічынкамі насякомых. Будуе падводнае шчыльнае гняздо ў выглядзе каўпака, які запаўняе паветрам, прынесеным на целе; купал утрымліваецца пад вадой павуціннем, якім павук прымацоўвае яго да расліннасці. Гняздо - месца паглынання здабычы і размнажэння; самка змяшчае ў купал кокан з яйкамі і ахоўвае яго да выхаду павучанят. == Літаратура == Павук-серабранка // Энцыклапедыя прыроды Беларусі. У 5-і т. Т. 4. Недалька - Стаўраліт / Рэдкал. І. П. Шамякін (гал. рэд.) і інш. - Мн.: БелСЭ імя Петруся Броўкі, 1985. - 599 с., іл. - 10 000 экз.",be,Random,,https://be.wikipedia.org/?curid=165579,186,165579.0,['uk'],False,Random,Aléatoire
,Панямонь (сядзіба),"Сядзіба Панямунь - помнік сядзібна-паркавай архітэктуры 18 ст., знаходзіцца на ўсходняй ускраіне Гродна. == Гісторыя == Пабудаваная ў 1771 па праекце архітэктара Ю. Аляхновіча, у стылі позняга барока, перабудаваная ў 19 ст. Была загараднай рэзідэнцыяй караля Рэчы Паспалітай Станіслава Аўгуста Панятоўскага. Ансамбль абмежаваны з поўдня ракой Нёман, з усходу і поўначы - глыбокім ровам. Сядзібны дом і адчынены перад ім партэр, умацаваныя сценкамі тэрас, размешчаныя ў глыбіні пейзажнага парка, на стромкім беразе. Уезд пазначаны капліцай (сяр. 19 ст.) неагатычнага стылю. Гаспадарчыя і службовыя пабудовы былі вынесеныя за межы параднай часткі ансамбля і размешчаныя з заходняга боку сядзібнага дому ў адзін шэраг. Службовыя памяшканні адчыненага цокальнага паверху дваровага фасада былі звязаныя з памяшканнямі параднага паверху. Аднапавярховы сядзібны дом спачатку быў цагляным, затым частка разбураных сцен замененая драўлянымі. == Сучасны стан == Захаваўся фрагмент вуглавой вежы, якая вылучаецца плыўным абрысам тонкай і складанай профільнай планоўкай карнізаў і апраўленняў, здвоенымі пілястрамі і ажурнымі капітэлямі, гарызантальнай рустоўкай. У цэнтры галоўнага фасада чатырох-калонны падстрэшак. Палацавы фасад упрыгожаны порцікам на высокім цокалі. Таксама захавалася капліца. На галоўным фасадзе прамавугольнага ў плане збудавання ўзвышаецца шатровая васьмігранная званіца. Уваход вырашаны вялікім стральчатым парталам, бакавыя фасады чляняцца такой жа формы вокнамі. == Літаратура == Республика Беларусь : энциклопедия. [В 7 т.]. Т. 6. - Минск, 2008. Архітэктура Беларусі : энцыклапедычны даведнік. - Мінск, 1993. Беларуская энцыклапедыя. У 18 т. Т. 12. - Мінск, 2001. Збор помнікаў гісторыі і культуры Беларусі. Гродзенская вобласць. - Мінск, 1986. Aftanazy, R. Dzieje rezydencji na dawnych kresach Rzeczypospolitej : w 11 t. / R. Aftanazy. - Wrocław - Warszawa - Kraków : Zaklad im. Ossolinskich Wyd-wo, 1993. - Cz. 1. Wielkie księstwo Litewskie. Inflanty. Kurlandia. - T. 3. Województwo trockie, Księstwo Żmudzkie, Inflanty Polskie, Księstwo Kurlandzkie. - 413 s. == Спасылкі == На Вікісховішчы ёсць медыяфайлы па тэме Панямонь (сядзіба) Панямонь (сядзіба) на сайце Глобус Беларусі (руск.) Панямонь (сядзіба) на сайце Radzima.org Панямонь (сядзіба) на сайце «Архіварта»",be,Random,,https://be.wikipedia.org/?curid=42263,313,42263.0,['ru'],False,Random,Aléatoire
,Магілёўскі замак,"Магілёўскі замак існаваў у XVI-XIX стагоддзях. Пабудаваны ў 1526 г. на месцы старажытнага грунтавога могільніка эпохі Кіеўскай Русі на высокім узгорку са стромкімі схіламі пры ўпадзенні р. Дубравенкі ў Дняпро. Плошча больш за 1 га. Умацаваны па перыметры пясчана-гліняным абарончым валам (вышынёй 5 м, шырынёю ў аснове каля 16 м), на якім (паводле інвентара 1604 г.) стаялі 7 вежаў (з іх 2 вежы-брамы з пад’ёмнымі мастамі), злучаных сценамі-гароднямі, накрытымі гонтавымі стрэшкамі. Вёжы (тры 5-ярусныя, чатыры 4-ярусныя; ніжнія ярусы 4-гранныя, верхнія - 8-гранныя) былі накрыты 4-схільнымі дахамі з драніц. На адной з вежаў быў бронзавы звон. З замка вялі патаемныя хады да Дняпра і Дубравенкі. Археалагічныя даследаванні пацвердзілі звесткі Баркулабаўскага летапісу пра замак: «Лета 1526 большой замок зароблен і прінято много горы Могілы, на которой теперь замок Могілев стоіт». Ад назвы гэтай гары і атрымаў сваю назву замак. У 16 стагоддзі Магілёўскі замак меў драўляныя ўмацаванні зрубнай канструкцыі, цэйхгаўз для зброі і ваеннага рыштунку. Уначы ахоўвала варта. У ваенны час яго абаранялі жыхары Магілёва і воласці, y гароднях замкавых умацаванняў размяшчаліся іх сем’і са сваім скарбам. У час паўстання пад кіраўніцтвам С. Налівайкі Магілёўскі замак спалены 13 снежня 1595, аднак хутка адноўлены, пра што сведчыць інвентар Магілёва за 1604. Замкавыя ўмацаванні складаліся з 7 вежаў і 2-3-ярусных гародняў, пастаўленых на высокім земляным вале. Цераз абарончы роў, які аддзяляў замак ад горада, быў перакінуты драўляны мост на палях. Яго апошні пад’ёмны пралёт - «узвод на ланцугах» - падводзіў да 5-яруснай «Горнай брамы». Астатнія 6 вежаў былі 3-5- ярусныя, a «Дольная» брама мела 4 ярусы. 3 боку замка да Дняпра і Дубравенкі вялі 2 патаемныя хады. Сцены гародняў і вежаў мелі таўшчыню ў 1-2-3 бервяны, з боку поля іх рабілі больш магутнымі і звычайна абмазвалі глінай. У 1633 г. замак згарэў. У 1638 г. адноўлены, меў выгляд астрога з 2 брамамі. У час вайны Расіі з Рэччу Паспалітай 1654-67 з 6 лютага да 1 мая 1655 года Магілёўскі замак вытрымаў аблогу казацкіх войск, ад падкопаў замкавы вал моцна пацярпеў. У 1655-1660 замак аднавілі і рэканструявалі: з трох бакоў пабудавалі бастыёны, на дзядзінцы - разнастайныя гаспадарчыя пабудовы (пазней двойчы гарэлі). Бастыённыя ўмацаванні замка ў пачатку 19 стагоддзя знівеліраваны. Археалагічныя даследаванні замка праводзілі М. А. Ткачоў (1982), З. Л. Яцкевіч (1990), І. М. Марзалюк (1992-96). У выніку даследаванняў Марзалюка даказана, што на гары Магіла ў 12-13 стст. існавала ўмацаванае славянскае паселішча. == Літаратура == Беларуская энцыклапедыя: У 18 т. Т.9: Кулібін - Малаіта / Рэдкал.: Г. П. Пашкоў і інш. - Мн.: БелЭн, 1999. - Т. 9. - С. 466-467. - 560 с. - 10 000 экз. - ISBN 985-11-0155-9. 28. Замшчышча // Збор помнікаў гісторыі і культуры Беларусі / АН БССР. Ін-т мастацтвазнаўства, этнаграфіі і фальклору; Рэд. кал.: С. В. Марцэлеў (гал. рэд.) і інш. - Мн.: БелСЭ, 1986. - Магілёўская вобласць. - 408 с., іл.",be,Random,,https://be.wikipedia.org/?curid=159304,462,159304.0,['uk'],False,Random,Aléatoire
,Цэнтральна-Еўрапейскі ўніверсітэт,"Цэнтральна-Еўрапейскі ўніверсітэт (венг.: Közép-európai Egyetem, ням.: Zentraleuropäische Universität, англ.: Central European University) - прыватная вышэйшая навучальная ўстанова са статусам універсітэта і з сядзібамі ў Будапешце і Вене. Навучанне вядзецца на англійскай мове. Установа мае падвойную венгерскую і амерыканскую акрэдытацыю. == Агульная характарыстыка == Методыка выкладання ўстановы апелюе да адукацыйных традыцый амерыканскіх універсітэтаў. Універсітэт заахвочвае студэнтаў і выкладчыкаў праводзіць параўнальныя і міждысцыплінарныя даследаванні. Установа адрозніваецца міжнародным характарам: штогод ва ўніверсітэце прымаюць больш за 1500 замежных студэнтаў з больш чым 100 краін і каля 300 выкладчыкаў з больш чым 30 дзяржаў. Большасць студэнтаў атрымліваюць поўнае або частковае пакрыццё выдаткаў на навучанне і пражыванне ў Будапешце дзякуючы стыпендыяльнай сістэме, якая фінансуецца Джорджам Сорасам, які з’яўляецца адным з заснавальнікаў установы. == Факультэты == Дзяржаўнага кіравання Эканомікі і бізнесу Філасофіі Гендэрных даследаванняў Гісторыі Кагнітывістыкі Прыкладной матэматыкі Навук аб навакольным асяроддзі Паліталогіі Права Сацыялогіі і сацыяльнай антрапалогіі Міжнародных адносін Сярэднявечных навук Нацыяналістычных навук Школа сацыяльнай палітыкі == Спасылкі == На Вікісховішчы ёсць медыяфайлы па тэме Цэнтральна-Еўрапейскі ўніверсітэт Афіцыйная інтэрнэт-старонка ўстановы",be,Random,,https://be.wikipedia.org/?curid=684287,164,684287.0,"['uk', 'ru']",True,Random,Aléatoire
,Алдан (рака),"Алда́н - рака ў Расіі, у Рэспубліцы Саха (Якуція), правы прыток ракі Лена (басейн мора Лапцевых). Даўжыня ракі 2273 км. Плошча вадазбору 729 тыс. км². Сярэднегадавы расход вады ў вусці 5150 м³/сек. Выток Алдана знаходзіцца на паўночных схілах Станавога хрыбта. Прытокі - Алах-Юнь, Амга, Мая, Арбах, Тумара Мыла, Быграй, Цімптон, Хатынг, Турку, Элгэкээн, Тэмэндэкээн, Юрэхтэ, Налгаахы, Кураанах, Юнгюю, Хатырган, Хамна, Белая, Лаадна, Тыры, Мэндэкэ, Ураса-Юрэгэ, Усходняя Градыга, Заходняя Градыга, Хаалыма, Танда, Мыла, Кэлэ і інш. У басейне Алдана больш за 51 тыс. азёраў, у тым ліку возера Вялікае Тока. Рака суднаходная на 1743 км (ад вусця да сяла Хатыстыр). == Літаратура == Беларуская энцыклапедыя: У 18 т. Т. 1: А - Аршын / Рэдкал.: Г. П. Пашкоў і інш. - Мн. : БелЭн, 1996. - Т. 1. - 552 с. - 10 000 экз. - ISBN 985-11-0035-8. - ISBN 985-11-0036-6 (т. 1). - С. 235. Алдан // Географический энциклопедический словарь: Географические названия / Гл. ред А. Ф. Трёшников; Ред. кол.: Э. Б. Алаев, П. М. Алампиев, А. Г. Воронов и др.. - М.: Сов. энциклопедия, 1983. - С. 19. - 538 с. - 100 000 экз. (руск.) Алдан // Большой энциклопедический словарь: В 2-х т. / Гл. ред. А. М. Прохоров. - М.: Сов. энциклопедия, 1991. - Т. 1. - С. 33. - 863 с. - 2 000 000 экз. - ISBN 5-85270-042-8 (т. 1.). (руск.) == Спасылкі == Государственный водный реестр РФ (руск.) Чалов Р. С. Алдан // Научно-популярная энциклопедия «Вода России» (руск.)",be,Random,,https://be.wikipedia.org/?curid=1276,247,1276.0,['ru'],False,Random,Aléatoire
,Людвіг Фларыянавіч Адамовіч,"Людвіг Фларыянавіч Адамовіч (руск.: Людвиг Флорианович Адамович; 27 красавіка (9 мая) 1823, Ігуменскі павет, Мінская губерня - 23 мая (4 чэрвеня) 1887) - вучоны-медык. == Біяграфія == Нарадзіўся ў шляхецкай сям’і Ігуменскага павета. Пасля заканчэння ў 1849 годзе Санкт-Пецярбургскай медыка-хірургічнай акадэміі служыў да 1861 года ў Севастопальскім ваенным шпіталі, потым у Мінгрэльскім егерскім палку і розных ваенных шпіталях. У 1863 годзе атрымаў ступень доктара медыцыны за дысертацыю «Пра слупняк, асабліва траўматычны». == Літаратура == Адамовіч Людвіг Фларыянавіч // Мысліцелі і асветнікі Беларусі: Энцыкл. даведнік / Беларус. Энцыкл.; Гал. рэд. «Беларус. Энцыкл.»: Б. І. Сачанка (гал. рэд) і інш.; Маст. Э. Э. Жакевіч. - Мн.: БелЭн, 1995.",be,Random,,https://be.wikipedia.org/?curid=751272,109,751272.0,"['uk', 'ru']",True,Random,Aléatoire
,Табарскі Беатус,"Табарскі Беатус альбо Беатус з Табары - ілюмінаваны рукапіс X стагоддзя, які змяшчае Каментарый на Апакаліпсіс Беата Ліебанскага, напісаны каля тысячнага года. Створаны ў Манастыры Святога Сальвадора Табарскага і цяпер знаходзіцца ў Нацыянальным гістарычным архіве Іспаніі ў Мадрыдзе пад каталожным нумарам L.1097B. Уцалелі толькі восем арыгінальных мініяцюр. == Гісторыя == Калафон на фоліа 167 рукапіса сцвярджае, што ён быў завершаны пісцом Эметэрыем 29 ліпеня 970 года ў скрыпторыі манастыра Святога Сальвадора у Табары. Яго перапісчыкам быў манах па мянушцы Моніус, і яго ілюмінацыя была зроблена Магіусам, які мог бы быць тым жа чалавекам, што ілюмінаваў Беатус Моргана, але памёр на паўдарозе, працуючы над Табарскім Беатусам. Гэты манускрыпт быў скапіяваны з невядомага рукапісу X стагоддзя з правінцыі Леон . Калі рукапіс быў рэстаўраваны, паўстала гіпотэза, што сучасны манускрыпт з’яўляецца вынікам звязвання адной працы з двух фоліа з двума фоліа іншага рукапісу Беатуса, і гэты іншы рукапіс фарміруе фоліа 167 і 168 працы ў яе цяперашнім стане, якія былі выразаны, магчыма, каб больш шырокія фоліа ўпісаліся ў новы кодэкс. Гэтая гіпотэза не з’яўляецца агульнапрызнанай, і Джон Уільямс сцвярджае, што ўсе фоліа твору належаць да аднаго рукапісу . Адным з пазнейшых уладальнікаў рукапісу быў Рамон Альварэс дэ ла Бранья, бібліятэкар у Леоне, ад якога ён патрапіў у калекцыю Школы дыпламатыі ў Мадрыдзе, а потым і Нацыянальны архіў. == Апісанне == Тэкст напісаны ў двух слупках вестгоцкім мінускулам. Глосы на арабскай мове, напісаныя на палях, паказваючы, што у манастыры, дзе стварылі Беатус, жылі масарабскія манахі. Ён таксама змяшчае вялікія дэкаратыўныя загалоўныя літары. Беатус з Табары належыць да той жа групы рукапісаў, што і Жыронскі Беатус і Беатус Моргана, і створаны ў тым жа скрыпторыі. == Літаратура == John W. Williams, «The illustrated Beatus. A corpus of the illustrations of the commentary on the Apocalypse», volume II, The 9th and 10th centuries, Harvey Miller Publisher, 1994, 319 pages, p. 43-49 (фр.) John Williams, Manuscrits espagnols du Haut Moyen Âge, Chêne, 1977, 119 p. ISBN 2851081470 == Спасылкі == encyclopedie-universelle.com (фр.)",be,Random,,https://be.wikipedia.org/?curid=614551,328,614551.0,"['uk', 'ru']",True,Random,Aléatoire
,Бітва за Рамадзі (2006),"Бітва за Рамадзі - штурм іракскага горада Рамадзі іракскімі паўстанцамі. Напад баевікоў на горад стаў магчымы дзякуючы дэстабілізацыі абстаноўкі ў гэтай частцы краіны. Яшчэ ў канцы лістапада 2005 года сітуацыя ў правінцыі Анбар канчаткова выйшла з-пад кантролю амерыканцаў. Малалікія паліцэйскія сілы губернатара не змаглі супрацьстаяць паўстанцам. Штурм горада паўстанцамі сур’ёзна падарваў пазіцыі ЗША, бо Рамадзі з’яўляецца адміністрацыйным цэнтрам правінцыі. Аднак пасля некалькіх месяцаў разлютаваных баёў, амерыканскія сілы пры падтрымцы новай іракскай арміі змаглі супыніць наступленне праціўніка. Страты ЗША склалі 94 чалавек забітымі і каля 200 параненымі, іракскай арміі - 30 забітымі, баевікоў - ад 750 да 1100 забітымі. == Спасылкі == Cordon and Search Operations in Ramadi - Defense Visual Information Distribution Service Oct 25 2006 Ramadi: ‘Heart of an Insurgent Hotbed’ - Veterans of Foreign Wars",be,Random,,https://be.wikipedia.org/?curid=655568,130,655568.0,['uk'],False,Random,Aléatoire
,Руф Эрнеставіч Апельберг,"Руф Эрнеставіч Апельберг (1860, Уладзімір, Расія - 1927) - рэвалюцыйны дзеяч у Расійскай імперыі. == Біяграфія == З дваранскай сям’і. У 1879 скончыў Уладзімірскую гімназію, паступіў у Маскоўскі ўніверсітэт. За ўдзел у студэнцкіх хваляваннях выключаны. У жніўні 1881 года выканкамам «Народнай Волі» накіраваны ў Вільню, каб аб’яднаць народавольніцкія гурткі Паўночна-Заходняга краю. З мясцовымі нарадавольцамі ўдзельнічаў у стварэнні Віленскай цэнтральнай групы, якая стала на чале арганізацыі «Народная Воля». Падтрымліваў кантакты з членамі рэвалюцыйных гурткоў у Гродне, Віцебску, Магілёве, Мінску, Беластоку. 29 студзеня 1882 года арыштаваны ў Вільні і сасланы ва Усходнюю Сібір. У 1924 годзе жыў у Казані, удзельнічаў у рабоце арганізацыі паліткатаржан і ссыльнапасяленцаў. == Літаратура == Беларуская энцыклапедыя: У 18 т. Т. 1: А - Аршын / Рэдкал.: Г. П. Пашкоў і інш. - Мн. : БелЭн, 1996. - Т. 1. - 552 с. - 10 000 экз. - ISBN 985-11-0035-8. - ISBN 985-11-0036-6 (т. 1).",be,Random,,https://be.wikipedia.org/?curid=764696,147,764696.0,['uk'],False,Random,Aléatoire
,Тупічанскі сельсавет,"Тупіча́нскі сельсавет - былая адміністрацыйна-тэрытарыяльная адзінка ў складзе Ваўкавыскага раёна Гродзенскай вобласці. Цэнтр - вёска Тупічаны. Утвораны 12 кастрычніка 1940 года ў складзе Ваўкавыскага раёна Беластоцкай вобласці БССР. З 20 верасня 1944 года ў складзе Гродзенскай вобласці. 16 ліпеня 1954 года скасаваны, тэрыторыя далучана да Воўпаўскага сельсавета. == Літаратура == Административно-территориальное устройство БССР: справочник: в 2 т. / Главное архивное управление при Совете Министров БССР, Институт философии и права Академии наук БССР. - Минск: «Беларусь», 1985-1987.",be,Random,,https://be.wikipedia.org/?curid=587497,79,587497.0,"['ru', 'uk']",True,Random,Aléatoire
,Сцежарэнскі сельсавет,"Сцежарэ́нскі сельсавет - былая адміністрацыйна-тэрытарыяльная адзінка ў складзе Брагінскага раёна Гомельскай акругі. Цэнтр - вёска Сцежарна. Пасля другога ўзбуйнення БССР з 8 снежня 1926 года сельсавет у складзе Брагінскага раёна Рэчыцкай акругі БССР. З 9 чэрвеня 1927 года ў складзе Гомельскай акругі. 30 снежня 1927 года сельсавет скасаваны, тэрыторыя далучана да Крыўчанскага сельсавета. == Літаратура == Административно-территориальное устройство БССР: справочник: в 2 т. / А.И. Карпачева и др. / Главное архивное управление при Совете Министров БССР, Институт философии и права Академии наук БССР. - Т. 1: (1917-1941 гг.). - Мн., «Беларусь», 1985. - 390 с.",be,Random,,https://be.wikipedia.org/?curid=663792,95,663792.0,['ru'],False,Random,Aléatoire
,Шакал звычайны ў Беларусі,"Шакал звычайны для Беларусі - абарыгенны від сысуноў, прадстаўнік сямейства Сабачыя (Canidae). == Гісторыя == Першы выпадак з’яўлення ў Беларусі шакалаў зафіксаваны 31 снежня 2011 года ў ваколіцах вёсак Тамашоўка і Селяхі Брэсцкага раёна. Улетку 2015 года ў Лельчыцкім раёне паляўнічымі здабытыя паблізу жывёльных могільнікаў дзве асобіны (самка і самец), феналагічна вельмі падобных на шакала. На жаль, матэрыялаў для генетычнага аналізу ўзяць не ўдалося і здабычу пацвярджаюць толькі 2 фатаграфіі. 21 лістапада 2015 года В. В. Грычык сумесна з яшчэ трыма ўдзельнікамі экспедыцыі, студэнтамі і выпускнікамі БДУ, голас шакала быў праслуханы ля краю шырокага асушанага і падвергнутага другаснаму забалочванню Грычына-Старобінскага тарфянішча паміж вёскамі Вялікі Рожан і Салагошч Салігорскага раёна Мінскай вобласці. Характэрныя для гэтага звера гукі перыядычна былі чуваць на адлегласці каля 300 м ад лагера экспедыцыі познім вечарам, ва ўмовах добрай чутнасці (прыкладна з 21 ч 40 мін да 21 ч 55 мін), і ідэнтыфікаваныя пазней як крыкі шакала пры супастаўленні з запісамі галасоў гэтай жывёлы. Урэшце 9 снежня 2017 года у ваколіцах в. Хабовічы Кобрынскага раёна паляўнічымі сабакамі быў задушаны неідэнтыфікаваны звер, падобны на ваўка, які не вызначаўся ад яго памерамі і целаскладам. Звер хаваўся ў бетоннай трубе пад жвіровай дарай, сярод буйнога масіва меліяраваных угоддзяў. Тушка і шкура жывёлы былі перададзеныя навукоўцам. Праведзены ў студзені 2018 года дэталёвы аналіз ДНК (У Дзяржкамітэце судовых экспертыз) з выкарыстаннем дадзеных міжнароднай базы пацвердзіў, што гэта дарослы самец шакала. Менавіта гэты асобнік, які мае поўную навуковую атрыбутыку (этыкетка, чэрап, шкура і генетычныя ўзоры), стаў падставай для ўключэння віду ў спіс млекакормячых фаўны Беларусі. == Сучасная папуляцыя == Рэгістрацыі шакала за апошнія гады неаднаразова рабіліся на тэрыторыі суседніх краін, у тым ліку Польшчы (з 2015), Літвы (з 2015), Латвіі (з 2013) і памежных абласцей Расіі. Яшчэ ў 1998 годзе гэты від пракраўся на тэрыторыю Украіны. Прычым, на тэрыторыю Украіны адбылося ўварванне па двух незалежных напрамках: з паўднёвага ўсходу з Паўднёвай Еўропы і з паўднёвага захаду праз заходнія стэпы Расіі з Каўказа. Так што яго з’яўленне ў Беларусі было толькі справай часу. Колькасць шакалаў ў Беларусі невядома, але калі не кантраляваць папуляцыю, у будучыні драпежнікі могуць істотна паўплываць на экасістэму. З’яўленне канкурэнта можа пацясніць больш дробных лісіц і янотападобных сабак. Выказванні, што шакал можа скласці сур’ёзную канкурэнцыю ваўку наўрад ці маюць важкія падставы - па ўсім арэале, дзе шакалы насяляюць сімпатрычнао з ваўкамі, першыя пазбягаюць другіх, паколькі тыя з’яўляюцца прыроднымі рэгулятарамі іх колькасці. == Біялогія == Шакал звычайны аддае перавагу адкрытым прасторам - сельскагаспадарчым угоддзям, закінутым меліярацыйным сістэмам з мноствам каналаў, зараснікамі хмызнякоў, трыснёгаў і т. п. == Літаратура == Гричик В. В., Прокопчук В. В., Гребенчук А. Е., Рябцева А. О., Цыбовский И. С. «Шакал (Canis aureus L., 1758) - новый вид в териофауне Беларуси» / Журнал Белорусского государственного университета. Биология. 2018;3. С. 55-61 == Спасылкі == На Вікісховішчы пакуль няма медыяфайлаў па тэме, але Вы можаце загрузіць іх Бородин А. Золотистый шакал стал новым видом в фауне Беларуси Архівавана 8 снежня 2023. (руск.) Золотистый шакал обнаружен в Кобринском районе (видео) (руск.) Козлович В. В Беларуси обитает золотистый шакал. Это подтвердил Госкомитет судебных экспертиз (руск.) Кавказский, или Европейский шакал(недаступная спасылка) (руск.) Файбич А. Н. В «КРАСНОМ БОРУ» ОБНАРУЖЕНЫ ДОКАЗАТЕЛЬСТВА ПРИСУТСТВИЯ ШАКАЛА ЗОЛОТИСТОГО В БЕЛАРУСИ Архівавана 22 студзеня 2021. (руск.)",be,Random,,https://be.wikipedia.org/?curid=670109,530,670109.0,"['ru', 'uk']",True,Random,Aléatoire
,Яўген Юр’евіч Кісялёў,"Яўген Кісялёў (нар. 27 лютага 1993, Бабруйск) - беларускі футбаліст, абаронца клуба «Горкі». == Клубная кар’ера == Выхаванец бабруйскай ДЮСШ, з 2010 года выступаў за дубль «Белшыны». 27 ліпеня 2013 года дэбютаваў у асноўнай камандзе бабруйчан, выйшаўшы на замену ў матчы Кубка Беларусі супраць «Смалявічаў-СТІ» (3:1). Першую палову сезону 2014 правёў у светлагорскім «Хіміку». У ліпені 2014 года вярнуўся ў «Белшыну». У другой палове сезону 2014 стаў з’яўляцца ў асноўным складзе «Белшыны», звычайна выходзячы на замену. З красавіка 2015 года выступаў за «Оршу». У жніўні таго ж года зноў стаў іграком «Хіміка», пакінуў каманду ў ліпені 2016 года. У пачатку 2018 года далучыўся да клуба Другой лігі «Горкі».",be,Random,,https://be.wikipedia.org/?curid=217581,115,217581.0,"['uk', 'ru']",True,Random,Aléatoire
,Бельгія на конкурсе песні Еўрабачанне,"Бельгія прымала ўдзел у конкурсе песні Еўрабачанне кожны год з моманту яго заснавання, акрамя 1994, 1997 і 2001, з-за няўдалых выступаў у папярэдніх конкурсах. Упершыню Бельгія прыняла ўдзел у Еўрабачанні ў 1956 годзе і ў агульнай складанасці ўдзельнічала 57 разы. Пасля 30-ці гадоў удзелу Бельгія нарэшце выйграла конкурс у 1986. Перамогу ёй прынесла 13-гадовая Сандра Кім з песняй «J'aime la vie» . У цяперашні час мінімальны ўзрост для ўдзелу ў конкурсе - 16 гадоў, такім чынам, Сандра Кім застанецца самым маладым пераможцам за ўсю гісторыю конкурсу, калі узроставая мяжа не будзе паніжана. У 1987 Бельгія прымала конкурс, які праходзіў у Брусэлі. == Удзельнікі == Пераможца Другое месца Трэцяе масца Чацвертае месца Пятае месца Апошняе месца Аўтаматычны праход у фінал Не прайшла ў фінал Не ўдзельнічала, або была дыскваліфікавана == Гісторыя галасавання == Балы, якія аддала Бельгія У паўфінале: У фінале: Балы, якія атрымала Бельгія У паўфінале: У фінале:",be,Random,,https://be.wikipedia.org/?curid=325817,160,325817.0,['uk'],False,Random,Aléatoire
,Медыцынская сястра,"Медыцынская сястра (медсястра, даўней міласэрная сястра; м.р. медыцынскі брат, медбрат) - памочніца ўрача або фельчара, спецыяліст з сярэдняй медыцынскай адукацыяй. Прафесія прадугледжвае наяўнасць ведаў: як аказваць першую медыка-санітарную дапамогу ў паліклініцы, амбулаторыі ці на даму, выконваць лячэбна-дыягнастычныя працэдуры і ажыццяўляць індывідуальны догляд, праводзіць рэабілітацыйныя і адаптацыйныя мерапрыемствы хранічным хворым, састарэлым і інвалідам, абследаваць пацыентаў падчас агульнай дыспансерызацыі. Медсёстры і фельчары могуць таксама ажыццяўляць самастойны прыём пацыентаў у паліклініках, афтальмалагічных, эндакрыналагічных і оталарынгалагічных кабінетах, праводзіць прафілактычны прыём дзяцей ранняга ўзросту, выконваць візіты на дом, аказваць даўрачэбную дапамогу пры неадкладных станах, ажыццяўляць навучанне ў школах бранхіяльнай астмы, цукровага дыябету і артэрыяльнай гіпертэнзіі. У 1860 годзе ў Лондане (Англія) Флорэнс Найцінгейл заснавала першую сястрынскую школу. Яна перавярнула погляды грамадства на ролю медсястры ў сістэме аховы здароўя, неяк сказала: «Медсястра - гэта ногі хворага, вочы аслеплага, апора дзіцяці і старому, крыніца ведаў і ўпэўненасці для маладой маці, вусны тых, хто надта слабы або паглыблены ў сябе, каб размаўляць». У 1997 годзе ў Беларусі пачало работу грамадскае аб’яднанне «Асацыяцыя медыцынскіх сясцёр», якое на 2012 год налічвала амаль 4 тысячы спецыялістаў з сярэдняй медыцынскай адукацыяй. == Спасылкі == Нона ЗАГАРОДНАЯ: «Неўзабаве будзе прэстыжна гаварыць аб тым, што ты - фельчарка або акушэрка» - гутарыла Святлана Барысенка, «Звязда», 12.5.2012",be,Random,,https://be.wikipedia.org/?curid=560722,205,560722.0,"['ru', 'uk']",True,Random,Aléatoire
,П’ятыхацкі раён,"П’ятыхацкі раён (укр.: П’ятихатський район) - адміністрацыйная адзінка ў складзе Днепрапятроўскай вобласці Украіны. Адміністрацыйны цэнтр - П’ятыхаткы (укр.: П’ятихатки). Утвораны ў 1923 годзе. Насельніцтва раёна на 1 лютага 2015 года складае 45236 чалавек, плошча - 1683 км². 17 ліпеня 2020 года ліквідаваны адміністрацыйна-тэрытарыяльнай рэформай. == Адміністрацыйны падзел == Тэрыторыя раёна адміністрацыйна складаецца з 1 гарадскога, 2 пасялковых і 16 сельскіх саветаў. == Населеныя пункты == На тэрыторыі раёна размешчаны 1 горад раённага значэння, 2 пасёлкі гарадскога тыпу, 5 пасёлкаў сельскага тыпу і 80 сёлаў. == Спасылкі == На Вікісховішчы ёсць медыяфайлы па тэме П’ятыхацкі раён",be,Random,,https://be.wikipedia.org/?curid=239984,98,239984.0,"['ru', 'uk']",True,Random,Aléatoire
,Іяфам,"Іяфам (іўр.: יוֹתָם «Бог - дасканалы», грэч. Ιωαθαμ; лац.: Joatham) - адзінаццаты цар Іўдзейскага царства, сын Озіі (Азарыі). Заняў пасаду ва ўзросце 25 гадоў і кіраваў краінай 16 год. Гадамі яго валадарства разам з гадамі, калі ён валадарыў са сваім бацькам Озіяй, лічацца 759-732 гг. да н.э. Яго імя таксама згадваецца ў генеалогіі Ісуса ў Евангеллі паводле Мацвея. Фармальна заняў пасаду цара, калі яго бацька Озія захварэў на праказу, пасяліўся асобна і не мог выконваць царскія паўнамоцтвы. У Бібліі сказана, што ў гэты час Іяфам быў кіраўніком палаца, а таксама валадарыў над зямлёй. Іяфам лічыцца шануючым Бога царом. Пры ім была пабудавана ўнутраная брама Іерусалімскага Храма, пашыраны сцены вакол Афеля (прадмесця Іерусаліма), а таксама пабудавана мноства маленькіх фартоў, вежаў і фартыфікацый. На яго гады валадарства прыпадае дзейнасць прарокаў Ісайі, Осіі, Амаса, Міхея, да галасоў якіх ён прыслухоўваўся. Іяфам ваяваў з Рэцынам, царом Сірыі, і Факеем, царом Ізраіля. Іяфам атрымаў перамогу над Аманіцянамі, ад якіх атрымаў у кантрыбуцыю 100 талантаў серабра, а таксама 10 000 кораў пшаніцы і аўса. У Пісанні так сказана пра яго перамогу над Аманіцянамі: «Такі моцны быў Іяфам таму, што клаў шляхі свае перад абліччам Госпада Бога свайго». Тым не менш, за 16 год свайго валадарства Іяфам не здолеў аказаць станоўчы духоўны ўплыў на жыццё народа.",be,Random,,https://be.wikipedia.org/?curid=141261,212,141261.0,['uk'],False,Random,Aléatoire
,Цэнтральная Амерыка,"Цэнтральная Амерыка (ісп.: América Central ці Centroamérica), рэгіён на поўдні Паўночнай Амерыкі, перашыек паміж ёй і Паўднёвай Амерыкай. == Краіны == У палітычным плане падзяляецца на сем дзяржаў: Беліз Гандурас Гватэмала Коста-Рыка Нікарагуа Панама Сальвадор == Насельніцтва == Пануючая ў рэгіёне мова - іспанская (за выключэннем англамоўнага Беліза). Насельніцтва паходзіць ад карэннага індзейскага насельніцтва, еўрапейцаў і афрыканцаў. == Прырода == Багатая прырода: 7 % сусветнай біялагічнай разнастайнасці. == Гл. таксама == Горад Бастэр",be,Random,,https://be.wikipedia.org/?curid=52120,73,52120.0,"['uk', 'ru']",True,Random,Aléatoire
,Пераносны зенітна-ракетны комплекс,"Пераносны зенітна-ракетны комплекс (ПЗРК) - зенітная ракетная сістэма, прызначаная для транспарціроўкі і вядзення агню адным чалавекам. Дзякуючы невялікім памерах, ПЗРК лёгкамаскіраваны і мабільны. Першыя ўзоры ПЗРК з кіраванымі ракетамі паступілі на ўзбраенне ў канцы 1960-х гадоў, атрымаўшы масавае прымяненне падчас баявых дзеянняў араба-ізраільскай «вайны на знясіленне» ў 1969 годзе, - першымі комплексамі, выпрабаванымі ў баявой абстаноўцы, былі савецкія ПЗРК «Страла-2». З 1970-х гадоў ПЗРК актыўна прымяняюцца ў войнах і ваенных канфліктах па ўсім свеце рознымі партызанскімі і паўстанцкімі фарміраваннямі як досыць танны і эфектыўны сродак барацьбы з авіяцыяй. == Гл. таксама == Starstreak == Літаратура == Толин А. Переносные зенитные ракетные комплексы // Зарубежное военное обозрение. - М.: «Красная Звезда», 1982. - No 7. - С. 33-38. - ISSN 0134-921X.",be,Random,,https://be.wikipedia.org/?curid=701249,120,701249.0,"['ru', 'uk']",True,Random,Aléatoire
,Беларуская Экстраліга 2014/2015,"Эксталіга 2014/2015 - 23-і сезон мацнейшага дывізіёна чэмпіянату Беларусі па хакеі з шайбай. У турніры прынялі ўдзел 11 клубаў з Беларусі. === 1 этап === На першым этапе рэгулярнага чэмпіяната ўсе каманды згулялі між сабой па 4 гульні, 2 хатнія і 2 гасцявыя. Па заканчэнні этапа каманды былі падзелены на дзве падгруппы, першыя 6 каманд склалі падгрупу «A», астатнія 5 склалі падгрупу «Б». === 2 этап === Фармат Плэй-оф === у ¼ фіналу сустракаюцца каманды згодна занятым месцам па выніках другога этапу: 1-8, 2-7, 3-6, 4-5. У ½ фіналу супернікі вызначаюцца па наступным прынцыпе: каманда, якая заняла па выніках другога этапу больш высокае месца, сустракаецца з камандай, якая заняла больш нізкае месца; гульні ¼ праводзяцца да 3-х перамог, ½ фіналу і фіналу - да 4-х перамог адной з каманд; гульні за трэцяе месца не праводзяцца. Трэцяе месца прысуджаецца адной з прайграўшых у ½ фіналу каманд, якая заняла ў рэгулярным чэмпіянаце больш высокае месца; каманды, якія занялі больш высокае месца на 2-м этапе, першыя дзве гульні ¼ фіналу праводзяць дома, у адказ дзве - на выездзе; калі спатрэбіцца пятая - дома. У ½ фіналу і фінале каманды, якія занялі больш высокае месца ў рэгулярным чэмпіянаце, першыя дзве гульні праводзіць дома, у адказ дзве - на выездзе, калі спатрэбіцца, пятая - дома, шостая - на выездзе, сёмая - дома. Калі матчы плэй-оф сканчаюцца ўнічыю, прызначаецца дадатковы перыяд працягласцю 20 хвілін, з заліваннем лёду. Каманды мяняюцца варотамі. Нявыкарыстаны штрафны час застаецца ў сіле. У дадатковым перыядзе гульня працягваецца да першай закінутай шайбы. Каманда, закінуўшая шайбу, аб'яўляецца пераможцам. Гульні плэй-оф праводзяцца без пасляматчавых кідкоў. Колькасць дадатковых перыядаў не абмежавана. У гульнях плэй-оф Экстралігі ў авертайме за кожную каманду гуляе шэсць хакеістаў незалежна ад іх гульнявога амплуа. === Удзельнікі Плэй-оф === Згодна з рэгламентам у плэй-оф удзельнічаюць каманды заняўшыя першыя восем месцаў па выніках другога этапу (6 каманд Групы А і 2 першыя каманды Групы Б). Шахцёр Салігорск - 1-е месца у Групе А Гомель - 2-е месца у Групе А Юнацтва-Мінск - 3-е месца у Групе А Нёман Гродна - 4-е месца у Групе А Металург-Жлобін - 5-е месца у Групе А Дынама-Маладзечна - 6-е месца у Групе А Віцебск - 1-е месца у Групе Б Хімік-СКА Наваполацк - 2-е месца у Групе Б == У рэгулярым чэмпіянаце 2014/15 каманды правялі сем матчаў. 5 разоў перамагала Юнацтва (5:2, 3:1, 2:1, 4:3, 6:3), два разы перамога была за Дынама (3:2 (бул.), 4:1). Вынік серыі: перамога Юнацтва 3:1 == У рэгулярым чэмпіянаце 2014/15 каманды правялі сем матчаў. Тры перамогі ў Гомеля (4:1, 4:1, 9:0), чатыры ў Юнацтва (3:0, 5:4 (АТ), 3:2, 4:3). Вынік серыі: перамога Юнацтва 4:0 == Вынік серыі: перамога Шахцёра 4:0",be,Random,,https://be.wikipedia.org/?curid=226187,674,226187.0,"['uk', 'ru']",True,Random,Aléatoire
,Брэсцкая вуліца (Мінск),"Брэсцкая вуліца - вуліца ў Кастрычніцкім раёне Мінска. Названа ў гонар горада Брэста. У раёне вуліцы - пераважна прыватная забудова. Грамадскі транспарт па вуліцы не ходзіць. == Размяшчэнне == Вуліца пачынаецца на скрыжаванні з вуліцамі Лейтэнанта Кіжаватава і Леаніда Левіна, перасякае 1-ы Рыжскі завулак, Рыжскую вуліцу, 1-ы Брэсцкі завулак, 2-і Брэсцкі завулак, 3-і Брэсцкі завулак, 4-ы Брэсцкі завулак, 5-ы Брэсцкі завулак, Паўднёвы завулак, 1-ы Паўднёвы завулак, 3-і завулак Зубачова, вуліцу Зубачова, 1-ы завулак Фаміна, 2-і завулак Фаміна, перасякае раку Лошыца і завяршаецца сляпым завулкам.",be,Random,,https://be.wikipedia.org/?curid=472963,87,472963.0,"['uk', 'ru']",True,Random,Aléatoire
,Сенная палачка,"Се́нная па́лачка (Bacillus subtilis) - спораўтваральная грамстаноўчая бактэрыя сямейства бацыл (Bacillaceae). Шырока распаўсюджана ў прыродзе - у глебе, на раслінах, у паветраным пыле, на паверхні харчовых прадуктаў і інш. Аэробныя арганізмы. Клеткі палачкападобнай формы, рухомыя. Даўжыня 2-3 мкм, таўшчыня 0,4 мкм. Размнажаюцца дзяленнем, уся паверхня пакрыта жгуцікамі. Утвараюць споры. == Літаратура == Сенная палачка // Беларуская энцыклапедыя: У 18 т. Т. 14: Рэле - Слаявіна / Рэдкал.: Г. П. Пашкоў і інш. - Мн. : БелЭн, 2002. - Т. 14. - С. 329. - 10 000 экз. - ISBN 985-11-0035-8. - ISBN 985-11-0238-5 (т. 14). Сенная палочка (руск.) - артыкул з Вялікай савецкай энцыклапедыі == Спасылкі == На Вікісховішчы ёсць медыяфайлы па тэме Сенная палачка",be,Random,,https://be.wikipedia.org/?curid=166088,118,166088.0,"['uk', 'ru']",True,Random,Aléatoire
,Нанкінскі ўніверсітэт,"Нанкінскі ўніверсітэт (Наньцзінскі ўніверсітэт) (кіт. трад. 南京大學, спр. 南京大学, піньінь Nánjīng Dàxué; ва ўжытку кіт. спр. 南大, піньінь Nándà) - адна з самых старых і прэстыжных устаноў вышэйшай адукацыі ў Кітай. Універсітэт размешчаны ў ранейшай сталіцы Нанкін (Наньцзін). == Гісторыя == Папярэднікам сучаснага ўніверсітэта з’яўляўся імператарскі ўніверсітэт - адзін з самых старажытных у свеце. Ён быў заснаваны ў 258 годзе, у часы Трохцарства, у царстве У і пашыраны з даданнем 155 новых класаў у 317 годзе. Пры дынастыі Мін у XV стагоддзі ва ўніверсітэце навучалася 10 тысяч студэнтаў, што рабіла яго найбуйнейшай навучальнай установай усяго свету. У 1902 годзе быў арганізаваны Саньцзянскі педінстытут, які праз некаторы час быў ператвораны адразу ў дзевяць навучальных устаноў на чале з Нанкінскім універсітэтам. Новая навучальная ўстанова хутка стала адной з самых прэстыжных у Кітаі. Тут чыталі лекцыі вядомыя кітайскія і замежныя прафесары і навукоўцы, такія як Лян Цічаа, Джон Дзьюі, Бертран Расел, Рабіндранат Тагор і іншыя. Можна сказаць, што універсітэт быў цытадэллю вальнадумства. Новы этап у гісторыі ўніверсітэта пачаўся пасля ўтварэння КНР. У 1950 годзе ён стаў насіць сваю сучасную назву - Нанкінскі ўніверсітэт. Тут варта адзначыць вялікі ўклад Савецкага Саюза ў справу развіцця адукацыі ў КНР і ў развіццё універсітэта ў прыватнасці. Дзясяткі студэнтаў і выкладчыкаў універсітэта прайшлі стажыроўку ў Маскве, Ленінградзе і іншых гарадах Савецкага Саюза. Нямала і савецкіх выкладчыкаў чыталі лекцыі ў Нанкінскім універсітэце. Асаблівы росквіт універсітэта пачаўся пасля пачатку ажыццяўлення палітыкі рэформаў і адкрытасці. За апошнія дзесяць гадоў працы прадстаўнікоў універсітэта атрымалі больш за восемсот прэмій і дыпломаў як на дзяржаўным так і на правінцыйным узроўні, а 23 прафесары атрымалі званне акадэміка. Сёння ў сценах універсітэта навучаецца 27 тысяч студэнтаў, уключаючы пяць тысяч кандыдатаў і аспірантаў. Выпускнікоў універсітэта ахвотна бяруць на працу вядучыя кітайскія інстытуты, НДІ, прадпрыемствы і замежныя фірмы. Дзясяткі і сотні навуковых адкрыццяў носяць імёны выпускнікоў універсітэта. Двойчы Нанкінскі ўніверсітэт быў лепшым у міжнародных спаборніцтвах па англійскай мове ў Лондане. Прызнаннем заслуг універсітэта ў развіцці навукі стала і тое, што ён запрошаны ўдзельнічаць у міжнародным эксперыменце па вывучэнні альфа-магнітнага спектрометра на Міжнароднай касмічнай станцыі. Гэта першы выпадак удзелу кітайскай навучальнай установы ў такім сур’ёзным міжнародным праекце. Сёння поўны універсітэцкі курс разлічаны на 4 гады навучання, а па некаторых дысцыплінах студэнты вучацца пяць гадоў. Універсітэт мае адну з лепшых у краіне навуковую бібліятэку, якая налічвае каля чатырох мільёнаў тамоў, камп’ютарныя цэнтры і лабараторыі. == Міжнародны абмен == Нанкінскі ўніверсітэт вядомы не толькі ў Кітаі. Слава пра яго распаўсюдзілася далёка за межы краіны. Навуковыя сувязі ён падтрымлівае з больш чым 100 навучальнымі ўстановамі іншых краін, сярод якіх такія вядомыя ў свеце як Універсітэт Джонса Хопкінса, Маскоўскі і Санкт-Пецярбургскі ўніверсітэты і іншыя. Вельмі інтэнсіўны абмен студэнтамі і выкладчыкамі з замежнымі ВНУ і навуковымі цэнтрамі. Штогод ва ўніверсітэце навучаецца каля паўтары тысячы замежных студэнтаў. == Спасылкі == Нанкинский Университет Lilybbs интернет-форум, спонсируемый студентами Нанкинского Университета Институт международных Студентов, Нанкинского Университета Архівавана 27 верасня 2007. Нанкинская Университетская Школа иностранных языков Подать заявку онлайн Архівавана 15 верасня 2015.",be,Random,,https://be.wikipedia.org/?curid=740495,487,740495.0,['uk'],False,Random,Aléatoire
,Вядомыя асобы Івацэвічаў,"Вядомыя ўраджэнцы Івацэвічаў: == Б == Зоф'я Білінская (нар. 1942) - скульптар, мастак-графік. == В == Аляксей Аляксандравіч Вакуліч (нар. 1998) - беларускі футбаліст, абаронца. Ілья Сяргеевіч Васілевіч (нар. 2000) - беларускі футбаліст, нападнік. == Д == Аляксандр Аляксандравіч Джэжора (нар. 1956) - беларусі спецыяліст у галіне прыбораў і метадаў кантролю прыроднага асяроддзя, рэчываў, матэрыялаў і вырабаў. == К == Андрэй Аляксандравіч Крэнь (нар. 2003) - беларускі футбаліст, паўабаронца. == V == Vinsent (нар. 1988) - беларускі музыкант і акцёр.",be,Random,,https://be.wikipedia.org/?curid=730385,80,730385.0,['uk'],False,Random,Aléatoire
,Віфанія,"Віфа́нія (арам.: בית עניא, грэч. Βηθανία) - паселішча, згаданае ў Новым Запавеце як родны горад Лазара, Марыі і Марфы (Ін. 11:1). У гэтым горадзе знаходзіўся Ісус Хрыстос напярэдадні ўрачыстага ўезду ў Іерусалім. Традыцыйна атаясамляецца з паселішчам (цяпер горадам) Аль-Азары́я (араб. العيزريه‎) (або «Азарыех», назвы ўтвораны ад імя Лазар і азначаюць «месца Лазара») на Заходнім беразе ракі Іардан, прыкладна ў 3 км на ўсход ад Іерусаліма (фактычна прыгарад Усходняга Іерусаліма). Размешчаны на паўднёва-ўсходнім схіле Елеонскай гары. Галоўнай славутасцю Аль-Азарыі з'яўляецца магіла Лазара. З IV стагоддзя з'яўляецца месцам паломніцтва хрысціян. == Назва == У літаратуры сустракаюцца некалькі інтэрпрэтацый арамейскай назвы Віфаніі. Звычайна (прынамсі з пачатку XVIII стагоддзя) назва перакладаецца як «дом фінікаў», таксама ў беларускай мове выкарыстоўваецца «дом [фінікавых] пальмаў». Некаторыя даследчыкі паказалі, што глеба і клімат Аль-Азарыі непрыдатныя для фінікавых пальмаў, і ў сярэдзіне XIX стагоддзя Вільям Дыксан прапанаваў расшыфроўку ў форме «дом бедных», «дом пакутных». == Спасылкі == На Вікісховішчы ёсць медыяфайлы па тэме Віфанія Віфанія (артыкул у Праваслаўнай энцыклапедыі)",be,Random,,https://be.wikipedia.org/?curid=194626,163,194626.0,"['uk', 'ru']",True,Random,Aléatoire
,Міхась Лазарук,"Міхась Лазарук (Міхаіл Арсеньевіч Лазарук; 5 ліпеня 1926, вёска Ушаловічы, Слуцкі раён - 14 лістапада 2000, Мінск) - беларускі літаратуразнавец, крытык, педагог. Акадэмік Акадэмія педагагічных навук СССР (1982), замежны член Расійскай акадэміі адукацыі. Доктар філалагічных навук (1970), прафесар (1971). == Біяграфія == Нарадзіўся 5 ліпеня 1926 года ў в. Ушаловічы Слуцкага раёна ў сялянскай сям’і. Пасля вызвалення Случчыны ад нацысцкіх захопнікаў у 1944 годзе прызваны ў Чырвоную Армію. Дайшоў да Берліна. У 1951 годзе скончыў філалагічны факультэт Мінскага педагагічнага інстытута і паступіў у аспірантуру пры гэтым інстытуце. Пасля заканчэння аспірантуры (1954) - выкладчык, потым дацэнт кафедры беларускай літаратуры, з 1968 года - дэкан філалагічнага факультэта, з 1971 года - прарэктар Мінскага педінстытута. Паўтара года (1959-1960) працаваў на кафедры беларускай філалогіі Варшаўскага ўніверсітэта. У 1978 годзе прызначаны дырэктарам навукова-даследчага Інстытута педагогікі Міністэрства народнай адукацыі БССР. Памёр 14 лістапада 2000 года ў Мінску. == Навуковая дзейнасць == Выступаў у друку з крытычнымі і літаратуразнаўчымі артыкуламі з 1949 г. Аўтар даследаванняў і манаграфій «Пімен Панчанка» (1959), «Пытанні тэорыі літаратуры» (з А. Ленсу, 1964), «Станаўленне беларускай паэмы» (1968), «Беларуская паэма ў другой палавіне XIX - пачатку XX стагоддзя» (1970), зборніка крытычных артыкулаў «Часу непадуладнае» (1981), навучальных дапаможнікаў і падручнікаў для філалагічных факультэтаў ВНУ «Уводзіны ў літаратуразнаўства» (з А. Ленсу, 1970, 2-е выданне, 1982), падручніка для 9 класа «Беларуская літаратура ў школе» (з В.Івашыным, 1979, 8-е выданне, 1990), дапаможнікаў «Тэорыя літаратуры» (1967, 2-е выданне, 1971), «Слоўніка літаратуразнаўчых тэрмінаў» (з А.Ленсу, 1983). Адзін з аўтараў «Гісторыі беларускай літаратуры» (ч. 1-2, 1981, ч. 3, 1983, ч. 4, 1985), працы «Изучение русской литературы во взаимосвязи с белорусской» (1988). === Артыкулы ў энцыклапедыях, слоўніках і даведніках === «Вясна гола перапала» // Беларуская энцыклапедыя: У 18 т. Т. 4: Варанецкі - Гальфстрым / Рэдкал.: Г. П. Пашкоў і інш. - Мн. : БелЭн, 1997. - Т. 4. - С. 402. - 10 000 экз. - ISBN 985-11-0035-8. - ISBN 985-11-0090-0 (т. 4). == Узнагароды == Ордэн Працоўнага Чырвонага Сцяга, Ордэн Чырвонай Зоркі, Ордэн Айчыннай вайны II ступені == Літаратура == Міхась Лазарук // Беларускія пісьменнікі: Біябібліяграфічны слоўнік. У 6 т. / пад рэд. А. І. Мальдзіса. - Мн.: Беларуская Энцыклапедыя, 1992-1995. Лазарук Міхаіл Арсенавіч // Беларусь: энцыклапедычны даведнік / Рэдкал. Б. І. Сачанка (гал. рэд.) і інш.; Маст. М. В. Драко, А. М. Хількевіч. - Мн.: БелЭн, 1995. - С. 416. - 800 с. - 5 000 экз. - ISBN 985-11-0026-9. == Спасылкі == Міхась Лазарук у базе даных «История белорусской науки в лицах» Цэнтральнай навуковай бібліятэкі імя Якуба Коласа НАН Беларусі (руск.)",be,Random,,https://be.wikipedia.org/?curid=145405,419,145405.0,['uk'],False,Random,Aléatoire
1465.0,Культура,"Культу́ра (па-лацінску: cultura - апрацоўка, урабляньне) - спалучэньне рэчыўных і духоўных каштоўнасьцяў, што ствараюцца людзьмі ў ходзе цялеснай і разумовай працы для задавальненьня сваіх патрэбаў і перадаюцца з пакаленьня ў пакаленьне. Уплывае на сьветапогляд і паводзіны чалавека, які ёсьць яе творцам, захавальнікам і распаўсюднікам. Зьяўляецца спосабам ладжаньня і разьвіцьця чалавечай жыцьцядзейнасьці, прадстаўленым у вырабах рэчыўнай і духоўнай працы, спалучэньні грамадзкіх правілаў ды ўстановаў, як і ў спалучэньні стаўленьня людзей да прыроды, саміх сябе і дачыненьняў між сабой. Абазначае спалучэньне галіновых дасягненьняў, роўню і ступені разьвіцьця. Культура разглядаецца як цэнтральны панятак у галіне антрапалёгіі, які ахоплівае шырокае кола зьяваў, якія перадаюцца праз сацыяльнае навучаньне ў чалавечых грамадзтвах. Да культуры можна аднесьці некаторыя аспэкты чалавечых паводзінаў, сацыяльныя практыкі, а таксама выразныя формы, як то мастацтва, музыка, танцы, рытуалы, рэлігія і тэхналёгіі, выкарыстаньне інструмэнтаў, прыгатаваньне ежы, абсталяваньне і стварэньне прытулку і адзеньня. То бок такія рэчы называюць культурнымі ўнівэрсаламі, якія можна знайсьці ўва ўсіх чалавечых грамадзтвах. Панятак матэрыяльнай культуры ахоплівае фізычныя праявы культуры, як то тэхналёгіі, архітэктуру і мастацтва, у той час як духоўныя праявы культуры ўключаюць у сябе прынцыпы сацыяльнай арганізацыі, як то практыку палітычнай арганізацыі і сацыяльныя інстытуты, міталёгію, філязофію, літаратуру і навуку, што ў выніку складае нематэрыяльную культурную спадчыну грамадзтва. Масавая культура ставіцца да масавай вытворчасьці і масавых апасродкаваных формах спажывецкай культуры, якія ўзьніклі ў XX стагодзьдзі. Некаторыя школы філязофіі, такія як марксізм і крытычная тэорыя, сьцьвярджаюць, што культура часта выкарыстоўваецца як палітычны інструмэнт эліты маніпуляваньня ніжэйшых клясай, што стварае ілжывую сьвядомасьць. == Прызначэньне == Мае наступнае значэньне ў жыцьцядзейнасьці: чалавекатварэньне (навучаньне і выхаваньне); спазнаньне каштоўнасьцяў (іх утварэньне, успрыманьне і ацэньваньне); адчуваньне (любаваньне прыгажосьцю мастацкіх твораў); зносіны (наладжваньне ўзаемасувязі між людзьмі з дапамогай мовы); пазнаваньне зьвестак (іх накапленьне, захоўваньне і перадача з пакаленьня ў пакаленьне); творчасьць (стварэньне мастацкіх плыняў, кірункаў і твораў); расслабленьне (аднаўленьне сілаў праз адпачынак). == Падыходы == Відавочна, што ёсьць пэўная сутнасная сувязь паміж паняткамі «культура» ды «культ». Бярдзяеў пісаў: «Культура нарадзілася з культу, вытокі як сакральныя...» Нямецкі філёзаф Вільгэльм Вунт выводзіў слова «культура» з лацінскага дзеяслова «colere», што азначае апрацоўваць, абрабляць. Адсюль і пайшло «cultus agri» - сельская гаспадарка. Значэньня панятку культура з лацінскае мовы Вунтам перакладаецца як клопат, скіраваны на паляпшэньне жыцьця. Культуру таксама вызначаюць як «другую прыроду». Гэтае азначэньне паходзіць са Старажытнай Грэцыі, калі Дэмакрыт лічыў культуру «другой натурай». Культура - гэта прастора, што вакол чалавека і адначасова ўнутры яго. Культура - гэта негенэтычная памяць, тое, што не перадаецца аўтаматычна, а ствараецца. Мамардашвілі ахарактэрызаваў культуру як «намаганьне чалавека быць». Культура - гэта сьвет ілюзыяў, які супрацьстаіць рэальнасьці (у сьвеце ілюзыяў чалавек можа знайсьці паратунак ад рэальнасьці). Існуюць некалькі падыходаў да дасьледаваньня культуры: дзейнасны падыход (культура разглядаецца як творчая дзейнасьць чалавека, як працэс і вынік творчай дзейнасьці чалавека), гэты падыход актыўна распрацоўваў Карл Маркс. аксыялягічны (каштоўнасны) падыход (культура разглядаецца як нейкая сыстэма каштоўнасьцяў, як прастора, у якой дамінуе той ці іншы сьветапогляд, вызначальныя каштоўнасныя арыентацыі асобы і сувязі паміж людзьмі). функцыянальны падыход (культура разглядаецца як сыстэма функцыяў, роляў, якую культура адыгрывае ў адносінах да чалавека, па задаволеньні патрэбаў). Заснавальнікам гэтага падыходу зьяўляецца ангельскі антраполяг Браніслаў Маліноўскі. Адрозьненьне паміж культурамі, на ягоную думку, выяўляецца толькі ў розных спосабах задаволеньня чалавечых патрэбаў. семіятычны (знакавы) падыход (культура разглядаецца як сыстэма знакаў і сымбаляў, і гэты тэкст неабходна расшыфраваць, знайсьці культурны код). Гэтага падыходу прытрымліваліся постструктуралісты ды постмадэрністы. псыхааналітычны падыход (культура разглядаецца ў непасрэднай сувязі з псыхічнымі працэсамі, сьвядомым і несьвядомым), яго прытрымліваліся Фройд, Фром, Юнг. == Беларусь == На пачатак 2013 году ў галіне культуры Беларусі працавала 65 000 чалавек, зь іх 19 % складалі кіраўнікі. Сярэдні заробак у галіне складаў каля 62 % ад сярэдняга па краіне. == Вонкавыя спасылкі == Культура Беларусі на сайце «Жыве Беларусь» Культура",be,Культура,ordonné,https://be-tarask.wikipedia.org/?curid=1465,604,,"['uk', 'ru']",True,Культура,Catégorie principale
43622.0,Мэйнстрым,"Мэ́йнстрым (па-ангельску: mainstream - асноўная плынь) - пераважны кірунак у якой-небудзь галіне (навуковай, культурнай і інш.) для адпаведнага пэрыяду часу. Часта выкарыстоўваецца для азначэньня якіх-небудзь «афіцыйных», массавых тэндэнцыяў у культуры, мастацтве дзеля кантрасту з альтэрнатывай, андэграўндам, нямасавым, элітарным кірункам. У прымяненьні да масавай культуры аналягічны тэрмін MOR («middle of the road», «сярэдзіна дарогі») выкарыстоўваецца для азначэньня найбольш папулярнай на радыёстанцыях і камэрцыйна прыбыльнай плыні ў папулярнай музыцы, у межах якой могуць зьмешвацца элемэнты набольш папулярных на дадзены момант стыляў. Панятак узьнік у ЗША ў 40-х гадох XX стагодзьдзя. Найбольш моцны ўплыў на музычны мэйнстрым аказваюць ЗША, Вялікабрытанія, Нямеччына й краіны Скандынавіі.",be,Культура,aléatoire,https://be-tarask.wikipedia.org/?curid=43622,101,,['ru'],False,Культура,Catégorie principale
20004.0,Палеаліт,"Палеалі́т (ад палеа... + грэц. lithos камень) - дагістарычная эра, старажытны каменны век, самая раньняя і найбольш працяглая эпоха каменнага веку. Прынята лічыць, што палеаліт пачаўся 2,5 мільёна гадоў таму, у пачатку ледавіковага пэрыяду (плейстацэну). Палеаліт характарызуецца зьяўленьнем архантрапаў і пачаткам вырабу чалавекам умелым (па-лацінску: Homo habilis) каменных інструмэнтаў. Датаваньне праводзіцца па археалягічных знаходках каменных інструмэнтаў, якія потым праходзяць радыёвугляродны аналіз. Палеаліт характарызуецца тым, людзі маглі толькі аббіваць камень і не ўмелі шліфаваць, адсутнічаў гліняны посуд. У якасьці матэрыялаў для прылад выкарыстоўвалі крэмень, косьцей жывёл, драўніну ды іншыя расьлінныя матэрыялы. Асноўнымі заняткамі чалавека падчас палеаліту былі паляваньне на мамантаў, шарсьцістых насарогаў, паўночных аленяў і іншых жывёлаў. Умоўна прынята лічыць, што эпоха палеаліту заканчваецца з адступленьнем ледавікоў каля 10 тыс. год да н. э. == Пэрыядызацыя == Ніжні палеаліт. Працягваўся ад 2 млн г. таму да 250 000 г. таму. У яго межах выдзяляюць алдувайскую ды ашэльскую культуру. Алдувайская культура характарызуецца зьяўленьнем галечных прылад. Больш позьняя ашэльская культура характарызавалася зьяўленьнем тэхнікі расколваньня каменю. Сярэдні палеаліт (Пэрыяд Муст'е). Працягваўся ад 250 000 г. таму да 50 00030 000 гадоў таму. У розных рэгіёнах пэрыядызацыя розная, у залежнасьці ад зьяўленьня новых тэхналёгій. У Эўропе сярэдні палеаліт працягваўся ад 125 000-100 000 тыс гадоў таму да 40 000 гадоў таму. Позьні, або верхні палеаліт == Глядзі таксама == Палеаліт на Беларусі Дагістарычны час == Літаратура == Язэпенка І. М. Палеаліт // БЭ. - Мн.: 2000 Т. 11. - С. 545. == Вонкавыя спасылкі == Paleolithic Period (анг.) Encyclopedia Britannica Праверана 7 кастрычніка 2023 г.",be,Гісторыя,aléatoire,https://be-tarask.wikipedia.org/?curid=20004,250,,['uk'],False,Гісторыя,Catégorie principale
20005.0,Нэаліт,"Нэалі́т ці «Новы» Каменны век (з стар.-грэц. νέος - новы + λίθος - камень) - пэрыяд разьвіцьця чалавецтва, які завяршае Каменны век. У розных частках Зямлі нэаліт пачаўся ў розны час. На Блізкім Усходзе нэаліт пачаўся каля 9500 году да н. э. Асаблівай рысай наэліту стала зьяўленьне каменных прылад, апрацаваных шліфоўкай ды паліраваньнем. Пэрыяд характарызуецца пераходам да расьлінаводзтва, пераважна вырошчваньнем злакаў (гэтак званая «Нэалітычная рэвалюцыя», якая ў шэрагу рэгіёнаў сьвету не адбылася або нават наступала бяз стадыі мэзаліту). Такі пераход спрыяў пераходу ад качавога да аседлага жыцьця і зьяўленьня вёсак. У 5-3 тысячагодзьдзях да н. э. на Зямлі ўсталяваўся цёплы і вільготны клімат (эпоха галяцэну). Археалягічныя знаходкі сьведчаць пра тое, што пераход ад зьбіральніцтва да вырошчваньня прадуктаў харчаваньня пачаўся на тэрыторыі Урадлівага паўмесяца і адбываўся пасьлядоўна ў рэгіёнах Паўднёва-Усходняй Эўропы, астатняй Эўропы. У Азіі нэалітычныя культуры разьвіваліся самастойна - земляробства тут было заснавана на рысе. Колькасьць насельніцтва Зямлі ў эпоху нэаліту ацэньваецца ў 30-50 млн чалавек. Асноўным інстумантам для вытворчасьці вырабаў застаецца крэмень. У нэаліце для яго здабычы пачынаюць выкарыстоўваць шахтны мэтад. Падчас нэаліту зарадзілася ганчарства, узьнікла ткацтва, чалавецтва вынайшла хлеб, гаршчок, човен, пачалася здабыча золата, карова стала хатняй жывёлай. У канцы нэаліту чалавек пачаў займацца жывёлагадоўляй, што дазволіла паменшыць залежнасьць ад паляваньня. Таксама паменшыліся ролі рыбалоўства і зьбіральніцтва. Такім чынам, адбыўся адыход ад эканомікі, заснаванай на паляваньні і зьбіральніцтве, і зьявілася больш часу на спэцыяльныя рамёствы. Нэаліт закончыўся з шырокім распаўсюджаньнем мэталічных інструмэнтаў у медным веку ці бронзавым веку ці адразу ў жалезным веку ў залежнасьці ад геаграфічнага рэгіёну (энэаліт). Тэрмін «нэаліт» упершыню ўведзены ва ўжваньне Джонам Лебакам у 1865 годзе. == Глядзіце таксама == Першабытнае грамадзтва Каменны век Палеаліт Мэзаліт Бронзавы век",be,Гісторыя,aléatoire,https://be-tarask.wikipedia.org/?curid=20005,277,,['uk'],False,Гісторыя,Catégorie principale
200952.0,Прыпяцка-нёманская культура,"Прыпяцка-нёманская культура - археалягічная культура раньненэалітычных плямён, якія ў V-IV тыс. да н. э. жылі на захадзе Беларусі, паўночным захадзе Ўкраіны, паўднёвым захадзе Летувы і на крайнім паўночным усходзе Польшчы. Сфармавалася на аснове мясцовай познамэзалітычнай традыцыі. У пачатку існаваньня культуры ў крамянёвым інвэнтары захоўваюцца перажыткавыя мэзалітычныя рысы - лістападобныя наканечнікі стрэл, ланцэты, мікраліты. Кераміка прадстаўлена вастрадоннымі гаршкамі з грабеньчатымі расчосамі паверхні сьценак, у якія пры лепцы дабаўлялі валакністыя дамешкі. Посуд апаясваў арнамэнт глыбокіх круглых ямак пад краем венца, узорамі з грабеньчатых адбіткаў, насечак, наколаў і перакрэсьленых рысак. Археалягічная культура блізкая ўсходнепалескаму варыянту днепра-данецкай культуры. У канцы свайго існаваньня знаходзілася пад уплывам з боку культуры лейкападобных кубкаў і культур «ляснога нэаліту» Павісьленьня. Найбольш дасьледаваныя паселішчы культуры на захадзе Беларусі - Камень, Русакова, Русаковічы. == Літаратура == Чарняўскі, М. М. Да пытання вылучэння прыпяцка-нёманскай ранненеалітычнай культуры // Гістарычна-археалагічны зборнік. - 2003. - No 18. - С. 25-33. Чарняўскі, М. М. Прыпяцка-нёманская культура / М. М. Чарняўскі // Археалогія Беларусі : энцыклапедыя: у 2 т. Т. 2: Л - Я / [складальнік Ю. У. Каласоўскі; рэдкалегія: Т. У. Бялова (галоўны рэдактар) і інш.]. - Мн.: БелЭн, 2011. - 461, [1] с. - С. 231. - ISBN 978-985-11-0549-2.",be,Гісторыя,aléatoire,https://be-tarask.wikipedia.org/?curid=200952,194,,"['ru', 'uk']",True,Гісторыя,Catégorie principale
7426.0,Каменны век,"Каменны век - самая старажытная эпоха ў развіцьці чалавецтва, на працягу якой асноўныя прылады выраблялі з каменю (крэменю), існаваў першабытны лад.Каменны век пачаўся каля 3-2,5 мільёнаў гадоў таму ў Афрыцы, калі чалавек вылучыўся з жывёльнага сьвету, і скончыўся каля 2,5-1,8 тысячаў гадоў да н.э. ў Эўропе. == Перадумовы == З заканчэньнем ледавіковай эпохі (Эпоха Вялікіх Зьледаваньняў) і зьмяненьнем надвор’я настае час каменнага веку. Эпоха каменнага веку зьяўляецца самым першым прыступкам разьвіцьця чалавека як сацыяльнай істоты. == Агульнае апісаньне == Каменны век падзяляецца на 3 асноўныя этапы: палеаліт(з грэцкай мовы - palaiós старажытны + lithōs камень) - праіснаваў да 8 тыс. да н. э. мэзаліт (з грэцкай мовы - mésos сярэдні + lithōs камень) - праіснаваў да 9-5 тыс. да н. э. нэаліт (з грэцкай мовы - néos новы + lithōs камень) - праіснаваў да 4-3 тыс. да н. э. У той жа час існуе больш дробная перыядызацыя каменнага веку, якая была распрацавана французкім археолягам Габрыелем Марціл'е ў канцы 60-х гадоў 19 стагодзьдзя й паводле якой каменны век падзяляецца на: Шэлльская культура Мусьц'ерская культура Салютрэйская культура Арыньякская культура Мадленская культура Робэнгаўзэнская культура Аднак, у розных мясцовасьцях сьвету чалавецтва развівалася не раўнамерна, каменныя прылады ў некаторых культурах шырока выкарыстоўваліся яшчэ ў час мэталу (у часы Жалезнага веку). Асноўныя заняткі старажытнага чалавека каменнага веку: паляваньне рыбацтва зьбіральніцтва Асноўныя прылады працы й прыстасаваньні: лук і стрэлы драўляныя чаўны рагавы нож наканечнікі клінкі грубаабабітыя сякеры кіркі цёслы скрабкі разцы скоблі == Эпоха палеаліту == Эпоха палеаліту, старажытнага каменнага веку, на Зямлі пачалася каля 2 000 000 гадоў таму са зьяўленьнем першых выкапнёвых людзей у Афрыцы і Паўднёва-Усходняй Азіі. У часы Палеаліту клімат Зямлі, яе расьлінны й жывёльны сьвет даволі моцна адрозьніваўся ад сучаснага стану. Людзі часоў Палеаліту жылі нешматлікімі згуртаваньнямі й карысталіся толькі абабітымі каменнымі прыладамі. У гэты час насельнікі эпохі Палеаліту не маглі шліфаваць каменьне й вырабляць посуд з гліны. У той жа час, акрамя прыладаў з каменьня, людзі выраблялі прылады з костак, скуры, дрэва й іншых расьлінных матэрыялаў. Эпоха палеаліту складаецца зь некалькіх частак: ніжняга сярэдняга (пэрыяд Мусьц'е) позьняга, або верхняга палеаліту. Апошнія тысячагодзьдзі эпохі маюць назву фінальнага, або канца палеаліту. Першае зьяўленьне чалавека на тэрыторыі Беларусі было магчымым у эпоху сярэдняга палеаліту. Асноўны занятак - паляваньне на мамантаў, шарсьцістых насарогаў, паўночных аленяў і іншых жывёлаў. == Эпоха мэзаліту == Пасьля сканчэньня ледавіковай эпохі спрыяльныя кліматычныя ўмовы, якія насталі ў 9-8 тысячагодзьдзі да н. э., прынесьлі зьмены ў расьлінны і жывёльны сьвет. Тундравыя абшары адыйшлі на поўнач, а іх месцы занялі лясы: спачатку бярозавыя і хвойныя, затым шыракалістыя, дзе вадзілася мноства дзічыны. Шматлікія вадаёмы й рэкі спрыялі размножаньню рыб і вадаплаўных птушак. Адзначаныя перамены паўплывалі на лад жыцьця першабытнага чалавека. Зьмены ў жыцьцёвым ладзе тагачаснага насельніцтва: Лук са стрэламі атрымўвае шырокае выкарыстаньне й становіцца галоўнай паляўнічай зброяй. Адбываюцца істотныя зьмены ў апрацоўцы крэмяню. Рыбалоўства значна пашырылася з адыходам ледавіка і са зьяўленьнем шматлікіх рэкаў і азёраў. Акрамя традыцыйнай зброі - гарпуна - людзі пачалі карыстацца іншымі рыбацкімі прыладамі: вудамі з касьцянымі кручкамі й сеткамі, плеценымі з лубяных валокнаў. Акрамя таго, выкарыстоўваліся пасткі з прутоў і выдзеўбаныя з камля дрэва чоўны. Больш значную ролю пачало адыгрываць зьбіральніцтва. Здабычай служыла лясная й балотная расьліннасьць, асабліва лясныя й балотныя гарэхі, а таксама ягады, грыбы і карані. У эпоху мэзаліту быў пакладзены пачатак працэсу прыручэньня жывёлаў. Першай з прыручаных жывёлаў быў сабака, які стаў выдатным памагатым чалавека на паляваньні. Культуры, якія насялялі беларускія землі ў эпоху мэзаліта: грэнская сьвідэрская каморніцкая кудлаеўская кундская яніславіцкая нёманская мэзалітычная сожская == Эпоха нэаліту == Адлік новага каменнага веку на тэрыторыі Беларусі пачынаецца ад часу пачатку вытворчасьці керамікі. Зьяўленьне глінянага посуду на Беларусі датуецца 1-й паловай 4-га тысячагодзьдзя да н. э., а на Палесьсі - канцом 5-га тысячагодзьдзя да н. э. Пашырэньне вытворчасьці глінянага посуду першапачаткова было зьвязана з павелічэньнем ролі зьбіральніцтва. Зьмены ў жыцьцёвым ладзе тагачаснага насельніцтва: каменныя прылады працы набылі большую дасканаласьць распаўсюджаньне трохкутных наканечнікаў стрэлаў выкарыстаньне рубячых прыладаў працы з буйных крэмянёў - макралітаў адбываецца нэалітычная рэвалюцыя - пераход ад прысваяльнай формы працы, зьбіральніцтва й паляваньня, да вытворчай, разам з удасканаленьнем форм працы і зьяўленьнем новых рамёстваў. Найбольш значнай падзеяй сталася нэалітычная рэвалюцыя, калі адбыўся пераход старажытнага насельніцтва ад прысваеньня гатункаў прыроды шляхам зьбіральніцтва, рыбацтва й паляваньня да вытворчай гаспадаркі - то бок земляробства й жывёлагадоўлі. Уяўляе сабой найбольш глыбокі й значны за ўсю гісторыю чалавецтва гаспадарчы ўздым, які выклікаў рэзкія зьмены ва ўзаемаадносінах чалавека й прыроды. Тэрмін быў распрацаваны ў 1950 годзе Г. Чайлдам. Культуры, якія насялялі беларускія землі ў эпоху нэаліта: грабеньчата-накольчатай керамікі верхнядняпроўская днепра-данецкая нарвенская нёманская лейкападобных кубкаў шарападобных амфар тыповай грабеньчата-ямкавай керамікі === Мастацтва === Пра дагістарычнае мастацтва можна даведацца толькі па захаваўшымся знаходкам каменнага век. Зьвесткі пра музычную культуру першабытных людзей можна атрымаць на аснове захаваўшызся першабытных музычных інструмэнтаў, а дадзеныя пра выяўленчае мастацтва на аснове наскальнага жывапісу, да якога адносяцца пэтрогліфы і наскальныя роспісы. Невядома, ці выконвала дагістарычнае мастацтва рэлігійную функцыю. Старажытныя людзі падчас сваіх рытуалаў выконвалі танцы, сьпявалі песьні і ігралі на розных музычных інструмэнтах. == Вонкавыя спасылкі == Каменны век - сховішча мультымэдыйных матэрыялаў Першабытнае грамадзтва на тэрыторыі Беларусі Спадчына Беларусі - спэцыялізаваны гістарычны партал",be,Гісторыя,aléatoire,https://be-tarask.wikipedia.org/?curid=7426,841,,['ru'],False,Гісторыя,Catégorie principale
2723.0,Геаграфія,"Геагра́фія вывучае месцазнаходжаньне, працягласьць, распаўсюджаньне і ўзаемадзеяньне ўсіх значных элемэнтаў чалавечага і фізычнага асяродзьдзя зямельнай паверхні, распаўсюджаньне жыцьця на зямлі, уключаючы чалавечае жыцьцё і ўплыў чалавечай дзейнасьці. Слова геаграфія (па-грэцку: γεωγραφία) паходзіць ад грэцкіх словаў γη (ге) - Зямля і γραφειν (графеін) - пісаць, апісваць. Фізычная геаграфія засяроджваецца на вывучэньні фізычных аспэктаў Зямлі, што ўключае ў сябе фізычную, мэтэаралягічную і экалягічную мадэль. Грамадзкая геаграфія уключае эканамічную, палітычную, культурную геаграфію і засяроджваецца на вывучэньні грамадзкіх ці не-фізычных аспэктаў Зямлі. Яна вывучае як чалавек прыстасоўваецца да фізычных умоў і які ў сваю чаргу робіць уплыў на фізычную Зямлю. Акрамя гэтага геаграфія вывучае асаблівасьці месцазнаходжаньня Зямлі ў Сонечнай сыстэме і ў сусьвеце і як гэта ўплывае на фізычныя ўмовы на Зямлі. == Разьвіцьцё геаграфіі як навукі, важнейшыя геаграфічныя адкрыцьці == Некаторыя ўяўленьні аб геаграфічных аб’ектах і зьявах меліся ў чалавека ўжо ў глыбокай старажытнасьці. Сьведчаньні гэтага - малюнкі зьяваў прыроды, значковыя карты-схемы, створаныя першабытнымі людзьмі. Але геаграфіі, як навукі ў тыя часы яшчэ не існавала. Радзімай геаграфіі можна лічыць Старажытную Грэцыю. Менавіта тут зьявіліся першыя ўяўленьні аб шарападобнасьці Зямлі (Плятон), аб існаваньні геаграфічных паясоў (Арыстотэль), былі створаныя першыя мапы сьвету, сабраныя геаграфічныя зтвесткі аб Эўропе, Блізкім Ўсходзе і Лівіі (Паўночнай Афрыцы). Эратасфэн, які жыў у III ст. да н. э. у г. Александрыя ўпершыню даволі дакладна вылічыў радыюс Зямлі, ён жа прапанаваў назваць навуку аб Зямлі «геаграфіяй». Страбон на мяжы нашай эры ў 17-томнай працы «Геаграфія» абагульніў веды старажытнагрэцкіх навукоўцаў. Старажытнарымскі вучоны Пталемей у II ст. стварыў першую мапу сьвету з выкарыстаньнем сеткі геаграфічных каардынатаў. Аднак у Сярэднявечнай Эўропе стала панаваць біблейская карціна сьвету. Веды антычных навукоўцаў былі незапатрабаванымі, увесь сьветапогляд засноўвалася на Бібліі. Толькі асобныя падарожнікі пашыралі геаграфічны далягляд эўрапейцаў. Сярод іх: вэнэцыянец Марка Пола, які зьдзейсьніў у другой палове XIII ст. падарожжа ў Кітай; Афанасій Нікіцін першы расейскі падарожнік па Індыі (XV ст.). Прарыў у адкрыцьці эўрапейцамі новых земляў быў зроблены ў канцы XV ст. З гэтага часу пачалася эпоха Вялікіх геаграфічных адкрыцьцяў. Вось найважныя зь іх: дасягненьне Хрыстафорам Калюмбам берагоў Амэрыкі (1492), плаваньне Васка ды Гамы вакол Афрыкі да берагоў Індыі (1497-99), першае кругасьветнае плаваньне экспэдыцыі Магелана (1519-22), адкрыцьцё галяндцамі берагоў Аўстраліі (пач. XVII ст.), адкрыцтцё расейскімі землепраходцамі Сыбіры і Далёкага Ўсходу (кан. XVI-XVII стагодзьдзе). Аднак у той час географы абмяжоўваліся толькі зборам інфармацыі аб краінах і морах. У Новы час (XVII-XIX стагодзьдзі) геаграфія стала разьвівацца, як навука аб тэрытарыяльных заканамернасьцях. Нямецкі навуковец Б. Варэн прапанаваў падзяліць геаграфію на спэцыяльную (занятую апісаньнем асобных краінаў) і агульную (мае вывучаць агульныя геаграфічныя заканамернасьці). Яго суайчынтнік А. Гумбальдт заснаваў вучэньне аб прыродных комплексах (ляндшафтах) і вылучыў ляндшафтныя зоны на Зямлі. Немец К. Рытэр прапанаваў падзяліць геаграфію на прыродазнаўчую і грамадзкую галіны. У Новы час зьявіліся паняцьці «фізычная геаграфія» (А. Гумбальдт) і «эканамічная геаграфія» (Міхаіл Ламаносаў). Географ і падарожнік XIX стагодзьдзя П. П. Сямёнаў-Цян-Шанскі казаў, што прадмет вывучэньня геаграфіі - прырода і дзейнасьць чалавека, які зьмяняе прыроду. Выбітныя падарожнікі Новага часу: Джэймз Кук; расейскія мараплаўцы М. П. Лазараў і Ф. Ф. Белінсгаўзэн, якія адкрылі Антарктыду; Дэйвід Лівінгстан; выхадцы зь Беларусі: Ян Чэрскі, Ігнат Дамейка; Руаль Амундсэн. Да пачатку XIX ст. геаграфія ператварылася ў сыстэму навук. Расейскі навуковец В. В. Дакучаеў заклаў асновы глебазнаўства і геаграфіі глебаў, А. І. Ваейкаў - кліматалёгіі, У. І. Вярнадзкі - біягеаграфіі, амэрыканец У. Дэвіс - геамарфалёгіі (навукі аб рэльефе). Савецкі навуковец-географ Л. С. Бэрг стварыў сучаснае вучэньне аб ляндшафтах, М. М. Баранскі сфармуляваў важныя канцэпцыі эканамічнай геаграфіі. А. А. Грыгор’еў упершыню акрэсьліў паняцьце геаграфічная абалонка, як плянэтарны комплекс, кампанэнты якога знаходзяцца ў цесным узаемадзеяньні. Геаграфічная абалонка і яе складовыя часткі - гэта і ёсьць аб’ект вывучэньня сучаснай геаграфіі. == Асноўныя крыніцы геаграфічных ведаў == Да цяперашняга часу добра вывучаныя шматлікія рэгіёны Землі, таму важнай крыніцай геаграфічных ведаў зьяўляецца геаграфічная літаратура. Нараўне з гэтым, геаграфічныя дасьледаваньні працягваюцца. Пры палявых дасьледаваньнях вывучэньне геаграфічных аб’ектаў вядзецца непасрэдна на мясцовасьці. Экспэдыцыі таксама зьяўляюцца важнай крыніцай геаграфічнай інфармацыі. У сучаснай геаграфіі замест кароткатэрміновых экспэдыцыяў сталі арганізоўваць комплексныя стацыянары і пастаянна дзейныя станцыі і лябараторыі. Дзякуючы гэтаму, створана сыстэма маніторынгу навакольнага асяродзьдзя. Гэта інфармацыйная сыстэма, задача якой складаецца ў назіраньні за станам прыроднага асяродзьдзя і зьменамі, якія адбываюцца ў ім пад уплывам дзейнасьці чалавека. Акрамя таго, у геаграфіі знайшлі ўжываньне і дыстанцыйныя мэтады дасьледаваньняў, у прыватнасьці: вывучэньне аэрафатаздымкаў і дасьледаваньне Землі з космасу. Пры выкарыстаньні дыстанцыйных мэтадаў дасьледаваньняў значна павялічваецца тэрыторыя, ахопленая назіраньнем. Велізарнае значэньне, як крыніцы геаграфічнай інфармацыі, маюць геаграфічныя мапы. Не выпадкова мапу завуць «другой мовай» геаграфіі, бо любое геаграфічнае дасьледаваньне пачынаецца з вывучэньня мапаў і заканчваецца складаньнем новых геаграфічных мапаў. Для вывучэньня працэсаў і зьяваў у геаграфіі ў цяперашні час шырока ўжываюцца мэтады экспэрымэнтальных дасьледаваньняў, мадэляваньне разнастайных геаграфічных працэсаў і зьяваў. Вынікі геаграфічных дасьледаваньняў ужываюцца для плянаваньня разьвіцьця тэрыторыяў, прагназаваньня працэсаў і зьяваў, якія адбываюцца ў прыродзе. == Глядзіце таксама == Геаграфічны дэтэрмінізм == Вонкавыя спасылкі == National Geographic Інтэрнацыянальнае геаграфічнае аб’яднаньне Каралеўская геаграфічная супольнасьць Расейская геаграфічная супольнасьць Калегія географаў Партал практычнай геаграфіі",be,Геаграфія,ordonné,https://be-tarask.wikipedia.org/?curid=2723,801,,"['uk', 'ru']",True,Геаграфія,Catégorie principale
147659.0,Палярны круг,"Паля́рны круг - паралель у кожным паўшар’і плянэты, пачынаючы ад якой і да полюсу ляжаць палярныя паясы, дзе бываюць палярны дзень (улетку) і палярная ноч (зімой). Строга кажучы, з прычыны атмасфэрнае рэфракцыі (на плянэтах, якія маюць атмасфэру) і таго, што Сонца назіраецца ня як кропкавы аб’ект, а як дыск, палярны дзень можна назіраць у шыротах, якія ляжаць крыху далей ад полюсу, тады як палярная ноч - толькі ў шыротах, што ляжаць крыху бліжэй да полюсу. Паколькі палярны круг вызначаецца ў кожным паўшар’і, у плянэты можа існаваць толькі два палярныя кругі - паўночны і паўднёвы. Шырата палярных кругоў вызначаецца кутом нахілу восі кручэньня плянэты датычна плоскасьці экліптыкі. == На Зямлі == Зямныя палярныя кругі месьцяцца на шыротах 66° 33′ 39″ (паўночнай і паўднёвай). Палярны круг, разьмешчаны ў Паўночным паўшар’і Зямлі, называецца Паўночным палярным кругам, у Паўднёвым паўшар’і - адпаведна Паўднёвым. У беларускай мове вобласьць ад палярнага кругу да полюсу у абодвух паўшар’ях называецца Запаляр’ем. У дзень зімовага сонцастаяньня (21-22 сьнежня) на поўнач ад паўночнага палярнага кругу Сонца не ўзыходзіць (на поўдзень ад паўднёвага - не заходзіць), а ў дзень летняга сонцастаяньня (21-22 чэрвеня) не заходзіць (на поўдзень ад паўднёвага - не ўзыходзіць). Далей за палярным кругам гэтыя зьявы расцягваюцца на большы працяглы час. Празь нераўнамернасьць руху Зямлі ў касьмічнай прасторы палярны круг пастаянна перамяшчаецца, яго геаграфічнае становішча нестабільнае, фактычна ён хістаецца прыкладна на 2 м на працягу дня і амаль на 100 м на працягу году. Пры дапамозе сучасных тэхналёгіяў становішча палярнага кругу можна вызначыць у любы момант часу. === Выбітныя адзнакі === У некаторых населеных пунктах ды іншых мясьцінах, якія перацінаюцца з палярным кргуам, існуе традыцыя ўсталяваньня знакаў у гонар праходжаньня тут Палярнага кругу. Напрыклад: == На Марсе == Марс круціцца вакол сваёй восі амаль гэтакак жа, як і Зямля: вось кручэньня нахіленая да плоскасьці арбіты на кут 25,19°, амаль роўны куту нахілу зямной восі (23,45°). Гэта азначае, што зьмена дня і ночы, а таксама зьмена часоў году на Марсе працякаюць амаль так жа, як на Зямлі. Разьмяшчэньне палярных кругоў таксама блізкае да зямных. Шырата палярных колаў +/- 65°. == Глядзіце таксама == Паўночны палярны круг Паўднёвы палярны круг Запаляр’е Салехард - адзіны горад у сьвеце, разьмешчаны на Палярным крузе.",be,Геаграфія,aléatoire,https://be-tarask.wikipedia.org/?curid=147659,360,,"['ru', 'uk']",True,Геаграфія,Catégorie principale
145269.0,Гідронім,"Гідро́німы (ад па-старажытнагрэцку: ὕδωρ - вада + ὄνομα - імя) - адна з клясаў тапонімаў - назвы водных аб’ектаў (рэк, азёраў, мораў, заліваў, праліваў, каналаў і г.п.). Вывучэньне гідронімаў займаецца навука гідратапані́міка. Назвы водных аб’ектаў захоўваюцца на працягу стагодзьдзяў і тысячагодзьдзяў, таму гідронімы маюць вельмі высокую лінгва-гістарычную каштоўнасьць. Аналіз гідронімаў дазваляе прасачыць этнічныя і міграцыйныя працэсы на прылеглай тэрыторыі, шляхі засяленьня і напрамкі міграцыі народаў, выявіць кантакты і сыстэмныя сувязі паміж рознымі этнасамі і гістарычную зьмену аднаго этнасу іншым, узнавіць геаграфічныя ўмовы мясцовасьці, гістарычныя падзеі. == Разнавіднасьці == Адрозьніваюць пелагонімы (назвы мораў), лімнонімы (назвы азёраў, вадаёмаў), патамонімы (назвы рэк), гелонімы (назвы балот, забалочаных месцаў). == Асаблівасьці == У гідронімах устойліва захоўваюцца архаізмы і дыялектызмы, яны часта усходзяць да моваў-субстратаў народаў, якія жылі на дадзенай тэрыторыі ў мінулым, што дазваляе выкарыстоўваць іх для вызначэньня межаў расьсяленьня этнічных супольнасьцяў (напрыклад, славян у Эўропе ці фіна-вугорскіх народаў у Эўрапейскай частцы Расеі). == Глядзіце таксама == Тапонім Тапаніміка",be,Геаграфія,aléatoire,https://be-tarask.wikipedia.org/?curid=145269,157,,['uk'],False,Геаграфія,Catégorie principale
29223.0,Бухта,"Бу́хта (па-нямецку: Bucht) - невялікая частка мора, заліва, возера, вадасховішча, адасобленая ад адкрытых вод часткамі сушы (выступамі берагоў, скаламі і прылеглымі астравамі) і абароненая імі ад хваляў і ветру. Мясцовыя ўмовы вызначаюць гідралягічны рэжым бухты, які некалькі адрозьніваецца ад рэжыму прылеглых да яе вод. Як правіла, бухты служаць зручным месцам стаянкі суднаў - напрыклад, Гелянджыцкая і Цамеская бухты ў Чорным моры, Залаты Рог у праліве Басфор. == Вонкавыя спасылкі == Бухта - сховішча мультымэдыйных матэрыялаў",be,Геаграфія,aléatoire,https://be-tarask.wikipedia.org/?curid=29223,75,,"['ru', 'uk']",True,Геаграфія,Catégorie principale
124237.0,Безадносная вільготнасьць,"Вільго́тнасьць безадно́сная - колькасьць вільгаці, зьмяшчанай ў кубічным мэтры паветра. Звычайна вымяраюць у г/м³ у сувязі з тым, што ў паветры той вільгаці замала. Апрача таго, пры пэўнай тэмпэратуры паветра, ў ім максымальна можа зьмяшчацца толькі пэўная колькасьць вільгаці (з павелічэньнем тэмпэратуры гэтая максымальна магчымая колькасьць павялічваецца, з паніжэньнем тэмпэратуры - колькасьць вільгаці зьніжаецца), дзеля гэтага быў уведзены іншы паказчык - адносная вільготнасьць. Вагаецца ад 0,1-1 г/м³ узімку над мацерыкамі і ў палярных шыротах да 30 г/м³ і больш у экватарыяльным поясе. На Беларусі вагаецца ад 1,5 г/м³ узімку да 14 г/м³ улетку.",be,Геаграфія,aléatoire,https://be-tarask.wikipedia.org/?curid=124237,96,,"['uk', 'ru']",True,Геаграфія,Catégorie principale
112680.0,Кірунак ветру,"Кіру́нак ве́тру - адзін з паказальнікаў паветра. Мэтэаралягічны кірунак ветру паказваецца азімутам пункта, адкуль дзьме вецер; але аэранавігацыйны кірунак ветру - куды дзьме, такім чынам адрозьненьне складае 180°. Дзеля вымярэньня кірунку ветра выкарыстоўваюць розныя прылады, якія нагадваюць ветрапаказальнікі й флюгеры (бандзера). Гэтыя прылады працуюць паводле прынцыпу руху пры самых мізэрных павеваў ветру. Флюгер паказвае пераважны кірунак ветру - ягоная хваставая частка накіравана ў бок, у які дзьме вецер.",be,Геаграфія,aléatoire,https://be-tarask.wikipedia.org/?curid=112680,68,,"['ru', 'uk']",True,Геаграфія,Catégorie principale
29130.0,Даўгата,"Даўгата́ - геаграфічная каардыната ў шэрагу сыстэмаў сфэрычных каардынатаў, якая вызначае знаходжаньне пунктаў на паверхні Зямлі, Сонца, плянэтаў і на нябеснай сфэры адносна пачатковага мэрыдыяну. Геаграфічная даўгата λ, кут паміж роўніцай мэрыдыяну, які праходзіць праз дадзены пункт, і роўніцай пачатковага нулявога мэрыдыяну, ад якога вядзецца адлік даўготаў. На Зямлі нулявы мэрыдыян праходзіць праз Грынвіч і называецца Грынвіцкім мэрыдыянам. Даўготы ад 0 да 180° на ўсход ад нулявога мэрыдыяну называюць усходнімі, а на захад - заходнімі. Варта падкрэсьліць, што, у адрозьненьне ад шыраты, для сыстэмы даўготаў выбар пачатку адліку (нулявога мэрыдыяну) адвольны і залежыць толькі ад угоды. Да прыкладу, раней, акрамя Грынвічу, у якасьці нулявога абіралі мэрыдыяны абсэрваторыяў Парыжу, Кадысу, Пулкава (на тэрыторыі Расейскай імпэрыі) і г. д. == Глядзіце таксама == Шырата Геаграфічныя каардынаты",be,Геаграфія,aléatoire,https://be-tarask.wikipedia.org/?curid=29130,124,,"['ru', 'uk']",True,Геаграфія,Catégorie principale
145556.0,Прыроднае раянаваньне,"Прыро́днае раянава́ньне - сыстэма тэрытарыяльнага падзелу, заснаваная на выяўленьні прыродных рэгіёнаў, якія валодаюць унутраным адзінствам і своеасаблівымі індывідуальнымі рысамі прыроды. Дае прыродазнаўча-навуковую аснову для плянаваньня шматлікіх галінаў дзейнасьці чалавека, у тым ліку ў сфэры народнай гаспадаркі, культуры, аховы здароўя. Вылучаюць прыродныя раёны па асобных прыкметах (клімат, рэльеф, глебы і іншае) або па іх комплексу (ляндшафтнае, фізыка-геаграфічнае). Дэталёвасьць раянаваньня залежыць ад вывучанасьці адпаведнай тэрыторыі альбо таго ці іншага яе элемэнту. Розная трактоўка адных і тых жа даных або іх недастатковасьць прыводзіць часам да суіснаваньня некалькіх несупадаючых схемаў прыроднага раянаваньня адной і той жа тэрыторыі. Для тэрыторыі Беларусі распрацаваныя: агракліматычнае, геамарфалягічнае, геахімічнае, гідрагеалягічнае, гідралягічнае, глебава-геаграфічнае, зоагеаграфічнае, ляндшафтнае, фізіка-геаграфічнае раянаваньні. == Літаратура == Энцыклапедыя прыроды Беларусі: у 5 т. Т. 4: Недалька - Стаўраліт / Рэдкал.: І. П. Шамякін (галоўны рэдактар) і інш. - Мн.: БелСЭ, 1985. - 598 с., С. 285 Прыроднае раянаванне // БЭ. - Мн.: 2001 Т. 13. - С. 81",be,Геаграфія,aléatoire,https://be-tarask.wikipedia.org/?curid=145556,151,,"['ru', 'uk']",True,Геаграфія,Catégorie principale
65649.0,Аазіс,"Аа́зіс - гэта ізаляванае месца расьліннасьці ў пустэльні й паўпустэльнях, якое атачае крыніцу вады. Такім чынам аазіс дае жыцьцё расьлінам, жывёлам і чалавеку. Бываюць прыродныя, якія ўтвараюцца на месяцы выхаду крыніц, адносна высокага ўзроўню прэсных грунтавых водаў, перыядычных разьліваў рэк, і штучныя - пры арашэньні з калодзежаў, сьвідравін ды каналаў. Аазісы могуць істотна адрозьнівацца па велічыні ды характары, ад невялікіх сажалак да вялізных тэрыторыяў, дзе могуць узьнікаць месты і весьціся сельскагаспадарчая дзейнасьць. Таксама менавіта аазісы вызначаюць жыцьцё чалавека ў пустэльнях, уплываючы на маршруты гандлю ды перамяшчэньня, бо аазісы зьяўляюцца адзінай магчымасьцю папаўненьня запасаў вады ды ежы. Вялікія аазісы - густа населеныя раёны з інтэнсіўным земляробствам (напрыклад, даліна Ніла ў Егіпце, Ферганская даліна ў Сярэдняе Азіі). У Антарктыдзе ёсьць антарктычная аазісы. У сучасныя мовы слова аазіс прыйшло з грэцкае мовы: ὄασις , куды трапіла з эгіпецкае мовы: ад назвы эгіпцкага г. Аасія.",be,Геаграфія,ordonné,https://be-tarask.wikipedia.org/?curid=65649,141,,"['uk', 'ru']",True,Геаграфія,Catégorie principale
268566.0,Азярына,"Азярына, або затон - месца на рацэ ці вадаёме, у якім ловяць рыбу нератам, або іншымі рыбалоўнымі снасьцямі. == Апісаньне ловаў нератам == Нерат закідваюць у ваду, працягваюць вядомую прастору і затым выцягваюць на бераг. Месца, дзе нерат выбіраюць з вады, называецца прытонкам. Памеры азярыны бываюць вельмі розныя, часам да 2 км. Так як цяга нерата звычайна з года ў год адбываецца на адным і тым жа месцы, то яно амаль заўсёды тарнуецца асаблівым чынам: выбіраюцца камяні, карчы, выраўноўваецца, дзе можна, дно; асабліва клапоцяцца аб выбары месца са спадзістым пясчаным берагам і паступова якая памяншаецца да берага глыбінёй.",be,Геаграфія,aléatoire,https://be-tarask.wikipedia.org/?curid=268566,101,,['ru'],False,Геаграфія,Catégorie principale
145822.0,Нэатропіка,"Нэатро́піка - біягеаграфічны рэгіён, які ахоплівае ўсю Паўднёвую Амэрыку, частку Цэнтральнай Амэрыкі, астравы Карыбскага басэйну, а таксама Флорыду. Да таго, як Паўднёвая і Паўночная Амэрыка былі злучаныя Панамскім перашыйкам, на абодвух кантынэнтах існавалі розныя заалягічныя і батанічныя міры. Нягледзячы на некаторае ўзаемапранікненьне біялягічнымі відамі, адрозьненьні кантынэнтаў захаваліся і да нашага часу. У Нэатропіке, як і ў Антарктыдзе і Аўстраліі, пераважаюць віды, успадкаваныя ад старажытнага кантынэнту Гандвана.",be,Геаграфія,aléatoire,https://be-tarask.wikipedia.org/?curid=145822,66,,['uk'],False,Геаграфія,Catégorie principale
269549.0,Сьнегавая лінія,"Сьнегавая лінія - узровень зямной паверхні, вышэй якога назапашваньне цьвёрдых атмасфэрных ападкаў пераважае над іх раставаньнем і выпарэньнем. Сьнегавая лінія фармуецца пад узьдзеяньнем кліматычных асаблівасьцяў дадзенай тэрыторыі, перш за ўсё суадносін цяпла і вільготнасьці, а таксама макра- і мэзарэльефа. Яна ўяўляе сабой адлюстраваньне ніжняга ўзроўню хіёнасфэры ў рэальных умовах рэльефу зямной паверхні. Сьнегавая лінія зьніжаецца ў халодных і вільготных раёнах і падымаецца ў цёплых і засушлівых. У Антарктыцы яна апускаецца да ўзроўню мора, а ў Арктыцы разьмешчаная на некалькі сотняў мэтраў вышэй за ўзровень мора. Найбольшай вышыні сьнегавая лінія дасягае ў сухіх трапічных і субтрапічных раёнах (на Тыбэцкім нагор'і і паўднёваамерыканскіх Андах да 6,5 км), зьніжаючыся на экватары да 4,4 км.",be,Геаграфія,aléatoire,https://be-tarask.wikipedia.org/?curid=269549,111,,"['uk', 'ru']",True,Геаграфія,Catégorie principale
14950.0,Палітыка,"Палі́тыка (ад грэцкага τα πολιτικά) - удзел у справах грамады. Тэрмін звычайна прымяняецца ў адносінах да грамадзянскіх урадаў, але палітыка таксама вылучаецца ва ўсіх групах чалавечага ўзаемадзеяньня, то бок карпаратыўных, акадэмічных альбо рэлігійных інстытутах. Палітыка зьяўляецца сродкам да дасягненьня і ажыцьцяўленьня палажэньняў кіраваньня і арганізаванага кантролю над чалавечай супольнасьцю. Палітыка складаецца з «сацыяльных стасункаў, што ўключаюць у сябе ўладу або сілу». Яна характарызуецца пэўнымі правіламі палітычнае адзінкі (партыі), а таксама мэтадамі і тактыкай, што выкарыстоўваюцца пры фармуляваньні ды рэалізацыі палітпраграмы. У сучасных нацыянальных дзяржавах, людзі фармуюць палітычныя партыі, каб празь іх прадставіць свае ідэі на будаваньне і рэгуляваньня адносінаў паміж людзьмі і сацыяльнымі групамі. У партыях людзі пагаджаюцца на адну і тую ж пазыцыю паводле многіх пытаньняў, і згаджаюцца падтрымліваць адныя і тыя ж зьмены ў законы. Разнастайнасьць мэтадаў, якія маюць месца ў палітыцы, уключаюць у сябе разьвіцьцё палітычных поглядаў сярод людзей, перамовы зь іншымі палітычнымі суб’ектамі, прасоўваньне і прыняцьцё законаў і ажыцьцяўленьне ціску на іншыя сілы, у тым ліку правядзеньне баявых дзеяньняў супраць праціўнікаў. Палітыка ажыцьцяўляецца па шырокім спэктры сацыяльных узроўняў, ад кланаў і плямёнаў традыцыйных грамадзтваў і сучасных органаў мясцовага самакіраваньня, прадпрыемстваў і ўстановаў да сувэрэнных дзяржаваў і міжнароднага ўзроўню. Вельмі часта слова палітыка асацыюецца з уладай. Палітычная сыстэма ўяўляе сабой структуру, якая вызначае прымальныя палітычныя мэтады ў дадзеным грамадзтве. Гісторыю палітычнай думкі можна прасачыць ад глыбокай старажытнасьці. То бок Плятон, Арыстотэль, Канфуцый ды шмат іншых старажытных філёзафаў разважалі і прасоўвалі розныя палітычныя мадэлі функцыяваньня грамадзтва і дзяржаўнасьці. Палітычная навука ці паліталёгія - гэта збор студыяў, якія скіраваныя на вывучэньне палітычных паводзінаў, аналіз узяцьця ўлады, яе выкананьня. Сумежнымі прадметамі паліталёгіі ёсьць палітычная філязофія і публічная адміністрацыя. Палітфілязофія шукае ўнутраныя прычыны палітыкі і этыку публічных паводзінаў. Зь іншага боку, публічная адміністрацыя аналізуе практыку кіраваньня. == Палітычныя сыстэмы і ідэалёгіі == На сёняшні дзень у сьвеце вядома 20 палітычных і ідэалягічных сыстэмаў: == Вонкавыя спасылкі == Палітыка на Open Directory Project. (анг.)",be,Палітыка,ordonné,https://be-tarask.wikipedia.org/?curid=14950,315,,"['uk', 'ru']",True,Палітыка,Catégorie principale
266183.0,Безьдзяржаўнае грамадзтва,"Безьдзяржаўнае грамадзтва - гэта грамадзтва, якое не кіруецца дзяржаваю. У бездзяржаўных грамадзтвах назіраецца невялікая канцэнтрацыя ўлады; бальшыня уладных пасад, якія існуюць, вельмі абмежаваныя - не зьяўляюцца пастаяннымі пасадамі; і грамадскія органы, якія вырашаюць спрэчкі з дапамогай загадзьдзя вызначаных правілаў - невялікія. Грамадзтвы без грамадзянства вельмі адрозьніваюцца сваёй эканамічнай арганізацыяю і культурнымі практыкамі. У той час як грамадзтвы без грамадзянства былі нормай у перадгісторыі людзтва, сёньня існуе мала грамадзтваў без грамадзянства; амаль усё насельніцтва плянэты знаходзіцца ў межах юрысдыкцыі сувэрэннай дзяржавы, хоць у некаторых рэгіёнах намінальная дзяржаўная ўлада можа быць вельмі слабай і мець невялікую або не мець фактычнай улады. На працягу гісторыі бальшыня народаў без грамадзянства інтэграваліся ў навакольныя іх дзяржаўныя грамадства. Некаторыя палітычныя філязофіі, у прыватнасьці анархізм, лічаць дзяржаву непажаданым інстытутам, а бездзяржаўныя грамадзтва - ідэалам, у той час як марксізм лічыць, што ў посткапіталістычным грамадстве дзяржава будзе непатрэбнай і адмірае.",be,Палітыка,ordonné,https://be-tarask.wikipedia.org/?curid=266183,142,,['uk'],False,Палітыка,Catégorie principale
51609.0,Кампрадорства,"Кампрадорства (па-гішпанску: comprador - пакупнік) - спосаб вядзеньня бізнэсу, пры якім прыбытак здабываецца ў выніку дзейнасьці, якая падрывае сваю нацыянальную эканоміку і памяншае яе здольнасьць да росту і разьвіцьця. Прыкладамі такой дзейнасьці зьяўляюцца, напрыклад, абслугоўваньне інтарэсаў замежнага капіталу ў сваёй краіне і аказаньне дапамогі замежнаму капіталу ў яго канкурэнцыі з нацыянальным капіталам. Таксама такой дзейнасьцю зьяўляецца гандаль прыроднымі рэсурсамі сваёй краіны на сусьветных рынках з вывазам атрыманага прыбытку ў замежныя дзяржавы. Таксама такой дзейнасьцю зьяўляецца тольлінг алюмінія, які ёсьць прыхаванай формай экспарту электраэнэргіі і атрыманьня прыбытку з заніжанай урадам (у параўнаньні з сусьветнай) цаны на яе, зьніжанай зь меркаваньняў дапамогі разьвіцьцю нацыянальнай эканоміцы. Сваёй дзейнасьцю кампрадоры набліжаюць сытуацыю, калі ў краіне адсутнічае нацыянальны капітал, і ўсе інфраструктурныя і прамысловыя аб’екты належаць замежнаму капіталу.",be,Палітыка,ordonné,https://be-tarask.wikipedia.org/?curid=51609,126,,['uk'],False,Палітыка,Catégorie principale
50291.0,Свабода,"Свабо́да - у абсалютным сэнсе, кірунак падзеяў такім парадкам, што воля кожнай дзейснай асобы ў гэтых падзеях не падвергнулася гвалту з боку волі іншых. Свабода - у самім агульным сэнсе, наяўнасьць магчымасьці выбару, варыянтаў зыходу падзеі. Адсутнасьць выбару, варыянтаў зыходу падзеі раўнасільна адсутнасьці волі. Свабода ёсьць адзін з выглядаў праявы выпадковасьці, скіраванае свабодай волі (усьвядомленая свабода) або стахастычным законам (непрадказальнасьць зыходу падзеі, неўсьвядомленая свабода). У гэтым сэнсе, паняцьце «свабода» процілегла паняцьцю «патрэбнасьць». У этыцы «свабода» зьвязаная з наяўнасьцю свабоднай волі чалавека. Свабода волі накладае на чалавека адказнасьць і абавязвае ў заслугу яго слова і ўчынкі. Учынак лічыцца маральным толькі ў тым выпадку, калі ён зьдзяйсьняецца свабоднай воляй, зьяўляецца вольным волевыяўленьнем суб'екта. У гэтым сэнсе этыка скіраваная на ўсьведамленьне чалавекам сваёй волі і зьвязанай зь ёй адказнасьцю. У праве свабода зьвязаная не проста з адказнасьцю суб'екта за свае дзеі, якая разумее яго свабоду волі, але і зь мерай адказнасьці - ступені наяўнасьці сьвядомасьці або непрытомнасьці ўчынку. Выпрацаваньне гэтай меры адказнасьці за дзею выклікана патрабаваньнем справядлівасьці, справядлівай адплаты - меры пакараньня. У праве - замацаваная ў канстытуцыі або іншым заканадаўчым акце мажлівасьць вызначаных паводзін чалавека (напрыклад, свабода слова, свабода веравызнаньня і г. д.). Катэгорыя «свабода» блізкая да паняцьця «права» ў суб'ектыўным сэнсе, аднак апошняе мяркуе наяўнасьць больш або меней выразнага праўнага мэханізму для рэалізацыі і звычайна карэспандуючага абавязку дзяржавы або іншага суб'екта зьдзейсьніць якое-небудзь дзеяньне (напрыклад, падаць працу ў выпадку права на працу). Наадварот, праўная свабода ня мае выразнага мэханізму рэалізацыі, ёй карэспандуе абавязак устрымлівацца ад зьдзяйсненьня якіх-небудзь парушаючых дадзеную свабоду дзеяньняў. Свабода - сродак для дасягненьня мэты і сэнсу жыцьця чалавека. У паганцаў ідэалы свабоды паслужылі асновай стварэньня дэмакратычнага грамадзтва, клясычным прыкладам якога сталі Афіны ў Старажытнай Грэцыі. У апошнія стагодзьдзі да гэтых ідэалаў вярнулася і сучаснае грамадзтва. == Глядзіце таксама == Лібэралізм Свабода волі Трансцэндэнтальная свабода == Літаратура == Беляев И. А., Максимов А. М. Свобода целостного человеческого существа в социально-личностном измерении // Вестник Оренбургского государственного университета. - 2011. - No 11 (130), ноябрь. - С. 139-145. Беляев И. А., Максимов А. М. Свобода человека как целостного природно-социально-духовного существа // Интеллект. Инновации. Инвестиции. - 2012. - No 1. - С. 202-207. Беляев И. А., Максимов А. М. Целостность и свобода человека: монография. - Екатеринбург: Изд-во Урал. ун-та, 2004. - 180 c. Т. Васильева. Дионис-Либер, бог свободных // Васильева Т.В. Комментарии к курсу истории античной философии. М., 2002, с. 311-315 Р. Сафрански. Вольные вариации на тему свободы // Позиции современной философии. Вып. 3. Современная философия в Германии. СПб.: Изд-во С.-Петерб. ун-та, 2004, с. 57-66 Завьялова Г. И. Философский анилиз трансформаций свободы (логико - исторический аспект) - Дисс. Оренбург: Оренбургский госуниверситет, 2005.",be,Палітыка,aléatoire,https://be-tarask.wikipedia.org/?curid=50291,433,,['ru'],False,Палітыка,Catégorie principale
1408.0,Палітычная сыстэма,"Паліты́чная сыстэ́ма - гэта дынамічная сукупнасьць інстытутаў, адносінаў і ідэяў, зьвязаных з фармаваньнем і практычным ажыцьцяўленьнем палітыкі, то бок улады і кіраваньня грамадзтвам. Функцыі палітычнай сыстэмы: вызначэньне мэты ў разьвіцьці грамадзтва; яднаньне грамадзтва, яго інтэграцыя; рэгуляваньне рэжыму сацыяльна-палітычнай дзейнасьці ў грамадзтве. == Асноўныя формы палітычнай сыстэмы == Наступныя прыклады формаў палітычнай сыстэмы ўключаюць як і ўзаемавыключальныя формы (такія як манархія і рэспубліка), гэтак і тыя, якія могуць існаваць адначасова (напрыклад, дэмакратыя і сацыялізм). Анархізм Аўтарытарызм Дэмакратыя Манархія. Гэта адна з найстарэйшых палітычных сыстэмаў, якая разьвілася з пляменнай сыстэмы з адзіным кіраўніком. Мэрытакратыя Тэхнакратыя Рэспубліка. Першай у гісторыі рэспублікай была Індыя, у 6 стагодзьдзі да н. э. Султанат, ісламская палітычная сыстэма, якая заснавана на прынцыпах манархіі і тэакратыі. Ісламская рэспубліка, ісламская і дэмакратычная палітычная сыстэма, заснаваная на тэакратыі (у якасьці каркасу) і дэмакратыі (згодна з ісламскімі этычнымі нормамі). Канстытуцыя Ірану заснаваная на гэтым прынцыпе. Таталітарызм Тэакратыя Ўэстмінстэрская сыстэма Фэадалізм == Палітычныя сыстэмы ў антрапалёгіі == Антрапалёгія разглядае 4 віды палітычнай сыстэмы, якія па два разьбітыя на цэнтралізаваныя і нецэнтралізаваныя. Нецэнтралізаваныя: Статак Племя Цэнтралізаваныя: Правадырства Дзяржава",be,Палітыка,aléatoire,https://be-tarask.wikipedia.org/?curid=1408,177,,"['uk', 'ru']",True,Палітыка,Catégorie principale
155948.0,Эмбарга,"Эмба́рга (ад гішп. Embargo) - накладаньне арышту, забарона, ад гішп. embargar - накладваць арышт, эмбарга; перашкаджаць, замінаць, паходзіць ад лац. imbarricare - перашкаджаць, замінаць; гэта: накладаньне дзяржавай забароны на ўвоз іншымі краінамі або вываз з краіны золата або замежнай валюты, асобных відаў тавараў - зброі, сучасных тэхналёгіяў і інш; забарона дзяржаўнай уладай заходу ў парты сваёй краіны суднаў, якія належаць іншым краінам, ці выхаду са сваіх партоў суднаў іншых краінаў; частковае або поўнае спыненьне гандлю з пэўнымі краінамі па рашэньні ААН або іншага міждзяржаўнага аб’яднаньня ў якасьці рэпрэсіўнай меры ў адносінах да дадзенай краіны за парушэньне Статуту ААН або іншыя непрыстойныя дзеяньні. Мэтай эмбарга могуць зьяўляцца рэпрэсаліі ў дачыненьні да іншай дзяржавы, жаданьне нанесьці яму матэрыяльную шкоду. == Сучасныя прыклады == ЗША супраць Кубы. Уведзенае 14 сакавіка 1958 году супраць ураду Фульхэнсіё Батысты датычна паставак зброі падчас грамадзянскай вайны, якая вялася ад 1953 году з Рухам 26 ліпеня, які ачольваў Фідэль Кастра. 19 кастрычніка 1960 году пашырылася на гандаль усімі таварамі, акрамя харчаваньня, пасьля адбору амэрыканскіх нафтазаводаў урадам Кастра. Зьяўляецца найдаўжэйшым у гісторыі. Улучае забарону: 1) пастаўляць на Кубу амэрыканскія лекі і лекарскія распрацоўкі; 2) разьмяшчаць кубінскую інтэрнэт-рэкляму на амэрыканскіх бачынах; 3) увозіць на Кубу вырабы з больш як 10% амэрыканскіх складнікаў, у тым ліку апраграмаваньне, самалёты і электроніку; 4) выдаваць пазыкі прадпрыемствам і ўраду Кубы ад амэрыканскіх банкаў, Міжамэрыканскага банку разьвіцьця, Міжнароднага валютнага фонду і Сусьветнага банку; 5) прыставаць гандлёвым караблям да берагоў Кубы пад пагрозай паўгадовага пазбаўленьня на ўваход у парты ЗША; 6) пераводзіць грошы на Кубу праз банкі трэціх краінаў пад пагрозай спагнаньня зь іх; 7) вывозіць у ЗША кубінскі ром і цыгары. За 2010-2012 гады з замежных банкаў спагналі звыш $2 млрд за грашовыя пераводы на Кубу. === Беларусь === 6 сьнежня 2021 году Савет міністраў Беларусі ўхваліў Пастанову No 700 «Аб прымяненьні спэцыяльных захадаў адносна асобных відаў тавараў», што прадугледжвала харчовае эмбарга супраць 2-х дзяржаваў Паўночнай Амэрыкі і 34-х дзяржаваў Эўропы. Паводле Пастановы, зь 1 студзеня 2022 году забараняўся увоз і збыт у Беларусі харчаваньня з ЗША і Канады, а таксама з 27 дзяржаваў Эўразьвязу, у тым ліку суседніх Латвіі, Летувы і Польшчы, ды Альбаніі, Вялікабрытаніі, Ісьляндыі, Нарвэгіі, Паўночнай Македоніі, Чарнагорыі і Швайцарыі. За першых 10 месяцаў 2021 году ў Беларусь увезьлі харчаваньня з гэтых краінаў на 530 млн даляраў. Эмбарга тычылася агародніны і гарэхаў, каўбасаў і ласункаў, малочных вырабаў, мяса і садавіны, а таксама солі. Па-за забаронай заставаліся дзіцячае харчаваньне і ежа для асабістага спажываньня, а таксама харчаваньне для перапрацоўкі. == Глядзіце таксама == Байкот Алімпійскіх гульняў Санкцыі ЗША супраць Кубы Санкцыі ААН == Літаратура == Г.П. Пашкоў і інш Беларуская Энцыкляпэдыя // . - Мн.: С. 117, кн. 1.",be,Палітыка,aléatoire,https://be-tarask.wikipedia.org/?curid=155948,439,,"['uk', 'ru']",True,Палітыка,Catégorie principale
41406.0,Тэрарызм,"Тэрарызм (па-лацінску: terror - жах) - грамадзкая небясьпечная дзейнасьць, якая складаецца ў сьвядомым, мэтанакіраваным ужываньні ґвалту шляхам захопу закладнікаў, падпалаў, забойстваў, катаваньняў, выбухаў, запалохваньня насельніцтва і орґанаў улады або зьдзяйсьненьня іншых замахаў, на жыцьцё або здароўе ні ў чым не вінаватых людзей або пагрозы зьдзяйсьненьня злачынных дзеяньняў з мэтай дасягненьня сваіх мэтаў. Агулам прынята, што дзеяньні, зьдзейсьненыя падчас вайны, у прыватнасьці партызанскі рух, не кваліфікуюцца як тэрарыстычныя. == Тэрор і тэрарызм == Неабходна адрозьніваць два роднасных, але розных, паняцьця - тэрор і тэрарызм. Тэрор - гэта ґвалт улады зь яе дзяржаўным апаратам супраць народу з мэтай прыгнечаньня ня толькі апазыцыі, але і ўсёй грамадзкасьці, з мэтай выкліку жаху і пакіданьня думак аб супраціве. Іншымі словамі, тэрор - гэта ґвалт з боку моцнага. Упершыню сыстэмны палітычны тэрор быў разгорнуты якабінцамі падчас Францускай рэвалюцыі.Іх ідэаляґічнымі нашчадкамі былі бальшавікі, якія разгарнулі чырвоны тэрор з мэтай прыгнечаньня палітычнай апазыцыі і распаўсюджваньня сваёй улады за межы захопленых імі Пецярбургу і Масквы. Ахвяры ўладнага тэрору вылічаюцца шматлікімі тысячамі і нават мільёнамі людзей. Затое тэрарызм - гэта ґвалт «з боку больш слабага», ґвалт, які выходзіць ад апазыцыйных праслоек грамадзтва, радыкальна наладжаных і як правіла вельмі нешматлікіх. Тэрарызм носіць палітычную, сацыяльную або нацыянальную афарбоўку ў залежнасьці ад мэт сваіх носьбітаў. Тэрарызм як зьява перасьледуе дзьве асноўныя знакавыя мэты: Першае - зьдзейсьніць ціск на орґаны ўлады, запалохаць, пасеяць страх і няўпэўненасьць. Другой мэтай і ў той жа час прыкметай тэрарызму зьяўляецца выкліканьне спачуваньняў сваёй мэтавай аўдыторыі, гэта значыць той праслойцы грамадзтва, якая як лічыцца паддаецца прыгнёту або дыскрымінацыі, але саступае ў радыкальнасьці тэрарыстам. Такім чынам, тэрарызм немагчымы без таго, каб тэрарысты не абвясьцілі аб сваёй адказнасьці за ажыцьцёўлены акт ґвалту. == Глядзіце таксама == 9/11 Выбух у Менску 4 ліпеня 2008 году Тэрарыстычны акт у менскім мэтро 11 красавіка 2011 Выбухі ў Віцебску 2005 == Вонкавыя спасылкі == Terrorism Research Center (анг.) The terror finance blog (анг.) International Terrorism and Security Research (анг.) Jihad Monitor (анг.) Crimestart terrorism links (анг.)",be,Палітыка,aléatoire,https://be-tarask.wikipedia.org/?curid=41406,321,,"['ru', 'uk']",True,Палітыка,Catégorie principale
87603.0,Фэмінізм,"Фэмінізм (лац. femina - жанчына) - жаночы грамадзкі рух за ўраўнаваньне ў правах з мужчынамі, заснаваны ў 2-й палове XIX ст. у Францыі. У больш шырокім сэнсе - асобная філязофская канцэпцыя сацыяльна-культурнага разьвіцьця. Больш як паўвека да зьяўленьня фэмінізму, у верасьні 1791 г. у Парыжы француская пісьменьніца Алімпія дэ Гуж[прыбраць шаблён] (сапр. Марыя Гуз; 1748-1793) выдала брашуру «Правы жанчыны. Да каралевы» на 24 старонкі, дзе на 6-11 старонках зьмясьціла «Дэклярацыю правоў жанчыны і грамадзянкі» зь 17 артыкулаў, што паўтаралі такія самыя 17 артыкулаў 1-й францускай «Дэклярацыі правоў чалавека і грамадзяніна» ад 27 жніўня 1789 г. з даданьнем згадак пра жанчынаў. 1-ы артыкул «Дэклярацыі» дэ Гуж пачынаўся сказам: «Жанчына нараджаецца свабоднай і застаецца роўнай з мужчынам у правах». У 1792 г. у Лёндане ангельская пісьменьніца Марыя Ўулстэнкрафт(en) (1759-1797) выдала кнігу «Апраўданьне правоў жанчыны» з 13 разьдзелаў (274 старонкі), перад якой у 1790 г. выдала памфлет «Апраўданьне правоў людзей(en) у лісьце да высокашаноўнага Эдмунда Бэрка» на 159 старонках. 20 ліпеня 1848 г. у Сэнэка Фолз(en) (акруга Сэнэка(en), штат Нью-Ёрк, ЗША) сход 68 жанчынаў і 32 мужчынаў ухваліў «Дэклярацыю пачуцьцяў»(en) са сьцьвярджэньнем: «Мы лічым відавочнымі ісьцінамі, што ўсе мужчыны і жанчыны створаныя роўнымі і надзеленыя іх Творцам пэўнымі неад'емнымі правамі, сярод якіх жыцьцё, свабода і імкненьне да шчасьця». 6 лістапада 1867 г. у Ангельшчыне заснавалі Нацыянальнае таварыства за жаночае права голасу(en). У 1871 г. зьявілася Дацкае жаночае таварыства(da). 29 сакавіка 1894 г. утварылі Саюз нямецкіх жаночых аб'яднаньняў(de). Галоўнымі патрабаваньнямі руху былі правы на валоданьне маёмасьцю, навучаньне па-за домам і ўдзелу ў выбарах. У 1920-х гг. у большасьці краінаў Амэрыкі і Эўропы жанчыны атрымалі выбарчае права. 14 сьнежня 1991 г. заснавалі Беларускі саюз жанчынаў. == Гісторыя == У гісторыі фэмінізму вылучаюць тры «хвалі фэмінізму». «Першая хваля» адносіцца галоўным чынам да суфражысцкага руху XIX-га і пачатку XX-га стагодзьдзяў, у якім ключавым пытаньнем было права голасу для жанчынаў. Пад «другой хваляй» разумеюць ідэі і дзеяньні, зьвязаныя з жаночым вызваленчым рухам, якое пачало разьвівацца з 1960-х гадоў і выступала за юрыдычную і сацыяльную роўнасьць жанчынаў і мужчынаў. «Трэцяя хваля» зьяўляецца працягам «другой хвалі» і рэакцыяй на ейную няўдачу. Зьяўленьне «трэцяй хвалі» адносяць да 1990-х гадоў. Характэрнымі рысамі фэмінізму трэцяй хвалі зьяўляецца ўключэньне кампанэнтаў квір-тэорыі, антырасізму і інтэрнацыяналізму і дэстыгматызацыя жаночай сэксуальнасьці. У прыватнасьці, стаўленьне да парнаграфіі, як да аднаго з спосабаў эксплюатацыі жанчынаў, характэрнае для другой хвалі, у трэцяй зьмяняецца на больш неўтральнае. Найбольш бачнымі прадстаўніцамі руху на сёньняшні дзень лічацца Рэбэка Ўокэр, Лілі Тэйлар, Наомі Вульф і іншыя. == Вонкавыя спасылкі == Фэмінізм - сховішча мультымэдыйных матэрыялаў",be,Палітыка,aléatoire,https://be-tarask.wikipedia.org/?curid=87603,414,,"['uk', 'ru']",True,Палітыка,Catégorie principale
170266.0,Біяграфістыка,"Біяграфістыка, біяграфіка - навуковая гістарычная дысцыпліна, якая вывучае тэорыю, мэтадалёгію, гістарыяграфію, гісторыка-біяграфічную тэрміналёгію, праблематыку крыніцазнаўства на складаньне біяграфій і віды біяграфічнай прадукцыі. Тэрмін «біяграфістыка» замяніў тэрмін «біяграфіка», які выкарыстоўваўся ў шырокім пляне для абазначэньня літаратурна-біяграфічнага жанру. Таму адрозьніваюць: «донавуковую» біяграфістыку (ад эпохі антычнасьці) і навуковую біяграфістыку (з канца XVIII ст. да пачатку XIX ст.). Донавуковая біяграфістыка, была як збор правілаў папярэджаньня, і разьвівалася ў пачатку пада уплывам агіяграфіі, а пазьней была жыцьцяпісам манархаў і вяльможаў. Навуковая біяграфістыка зьвязаная з разьвіцьцём гуманітарных навук у XIX ст.. З ростам аб'ёмаў друкаванай прадукцыі, з пашырэньнем структуры даведачна-інфармацыйных магчымасьцяў і разьвіцьцём слоўнікава-энцыкляпэдычнай справы. == Літаратура == Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. - Київ : Наукова думка, 2003. - Т. 1. : А-В. - 688 с. : іл. (укр.) Петровская И.Ф. Биографика. Введение в науку и обозрение источников исторических сведений о деятелях России 1801 - 1917 годов, СПб.: ИД Петрополис, 2009. - 382 с. (рас.) «Теория и методология исторической науки. Терминологический словарь», отв. ред. А. О. Чубарьян, г. Москва, 2014 г., - С. 33. (рас.) == Вонкавыя спасылкі == Биографистика (рас.) Биографика (рас.)",be,Асобы,ordonné,https://be-tarask.wikipedia.org/?curid=170266,194,,"['uk', 'ru']",True,Асобы,Catégorie principale
288966.0,Рычард Рамірэс,"Рычард Лейва Муньос Рамірэс (па-ангельску: Richard Ramírez, 29 лютага 1960 - 7 чэрвеня 2013), таксама вядомы як «Начны сталькер» - амэрыканскі сэрыйны забойца лацінаамэрыканскага паходжаньня. Забіў прынамсі 16 чалавек. Учыняў забойствы розных сацыяльных груп з асаблівай жорсткасьцю. Вызнаваў сатанізм[бел.(наркамаўка)] як сваю веру. === Дзяцінства === Нарадзіўся 29 лютага 1960 году ў Эль-Паса, штат Тэхас. Быў пятым і самым малодшым дзіцем у сям’і мэксыканскага эмігранта Хуліяна Рамірэса і мэксэканкі Мэрсэдэс Муньёс. Псыхіятар Майкл Стоўн(en) апісвае Рамірэса як ”зробленага” псыхапата ў адрозьненьне ад ”прыроджанага” псыхапата. Ён кажа, што шызоіднае расстройства асобы Рамірэса спрыяла яго абыякавасьці да пакут сваіх ахвяр і таму, што ён не паддаецца лячэньню. Стоўн таксама заявіў, што Рамірэс некалькі разоў губляў прытомнасьць і ледзь не памёр, не дажыўшы да шасьці гадоў, у выніку чаго «пазьней разьвілася скроневая эпілепсія, агрэсыўнасьць і гіпэрсэксуальнасьць». У дзяцінстве ён пакутаваў на эпілепсію. Стаў ужываць лёгкія наркотыкі й паліць марыхуану ва ўзросьце 10 гадоў, да гэтага яго школьныя посьпехі былі сярэднія, пасьля ж яго пасьпяховасьць і дысцыпліна ўпалі канчаткова. Хуліян Рамірэс быў схільны да прыступаў гневу, якія рэгулярна прыводзілі да фізычнага гвалту. Ён рэгулярна зьбіваў сваю жонку й дзяцей. Ад цяжкіх кулакоў малады Рычард уцякаў на могілкі, часта спаў на магілах. Рычард пайшоў з дому й спаў на вуліцы, пакуль яго не прытуліла старэйшая сястра Рут. Яе муж Раберта, заўзяты наркаман, заахвоціў Рычарда да ЛСД і распавёў аб сатанізьме - акультным сьветапоглядзе, пасьлядоўнікам якога Рамірэс называў сябе да апошніх дзён жыцьця. У 12 гадоў ён стаў праводзіць шмат часу са сваім стрыечным братам Мігелем Рамірэсам, вэтэранам вайны ў Віетнаме. Вярнуўшыся з вайны, Мігель выхваляўся аповядамі аб тым, як ён катаваў і забіваў варожых салдат, і ў пацьверджаньне сваіх словаў паказваў брату палароідныя здымкі зьнявечаных ахвяр вайны. Мігель навучыў брата паліць марыхуану. 4 мая 1973 году Рычард стаў сьведкам сваркі паміж сваім стрыечным братам і яго жонкай. Сварка скончылася тым, што Мігель забіў сваю жонку, стрэліўшы ёй ва ўпор у твар. Кроў пры гэтым запырскала юнаму Рычарду твар. Гэта забойства й сам брат у цэлым моцна паўплывалі на псыхаэмацыйны стан Рычарда. Пасьля ўбачанага забойства Рамірэс замкнуўся ў сабе. Пайшоў з 9 класа школы. Захапляўся цяжкай музыкай і акультызмам. === Хуліян Рамірэс === Хуліян Рамірэс (па-ангельску: Julián Tapia Ramirez) быў эмігрантам з Мэксыкі, які пасяліўся ў Эль-Паса, Тэхас. Ён быў сямейным чалавекам зь пяцьцю дзецьмі. Аднак ён часта паддаваўся прыступам гневу, што прыводзіла да фізычнага насільля ў адносінах да жонкі й дзяцей. Ён рэгулярна зьбіваў сваю жонку й дзяцей. Ёсьць інфармацыя, што Хуліян Рамірэс прывязваў Рычарда да крыжа на могілках і зьдзекаваўся зь іх. Гэта стварыла атмасфэру страху й няўпэўненасьці ў сям’і, што нэгатыўна паўплывала на Рычарда. Працаваў чыгуначнікам. == Ахвяры == Джэні Вінкаў - 79-гадовая дзяўчына была забітая Рамірэсам 27 чэрвеня 1984 году, калі ён таксама абрабаваў яе дом у Гласэл-парку ў Лос-Анджэлесе. Дэйл Оказасі - 17 сакавіка 1985 г. Рамірэс застрэліў 34-гадовую Оказасі ў яе доме ў Роўзьмідзе, штат Каліфорнія, пасьля нападу на яе суседку па дому Марыю Эрнандэс, 20 гадоў, якая выжыла. Цай-Лян «Вераніка» Ю - у той жа дзень (17 сакавіка 1985 г.), што й адбылося забойства ў Розьмідзе, 30-гадовую Ю выцягнулі з машыны й забілі. Вінцэнт Зазара - 27 сакавіка 1985 году Рамірэс уварваўся ў дом 64-гадовага Вінцэнта Зазары й забіў яго, калі той спаў. Максін Зазара - 44-гадовая жанчына была забітая ў выніку таго ж нападу, што й яе муж Вінцэнт Зазара 27 сакавіка 1985 году. Уільям Доі - Рамірэс уварваўся ў дом 65-гадовага Доі ў Монтэрэй-парку 14 мая 1985 г., дзе сьмяротна застрэліў яго. Мэйбл «Ма» Бэл - 84-гадовая дзяўчына памерла пасьля таго, як Рамірэс напаў на яе ў яе доме ў Манровіі, штат Каліфорнія, 29 чэрвеня 1985 году. Мэры Луіза Кэнан - 77-гадовая ўдава была забітая ў сваім доме ў Аркадзыі, штат Каліфорнія, 2 ліпеня 1985 году. Джойс Люсіль Нэльсан - 61-гадовая дзяўчына была забітая да сьмерці 7 ліпеня 1985 году Рамірэсам, які таксама абрабаваў яе дом у Мантэрэй-парку. Макс Кнайдынг - 20 ліпеня 1985 году Рамірэс напаў з мачэтэ і забіў яго. Лела Кнайдынг - 66-гадовая жонка Макса Кнейдынга таксама была забітая ў той жа дзень (20 ліпеня 1985 г.) пасьля таго, як Рамірэс уварваўся ў дом пары ў Глендэйле, Каліфорнія, які ён таксама абрабаваў. Чайнаронг Кованант - 32-гадовы хлопец быў застрэлены ў сваім доме ў Сан-Вэлі 20 ліпеня 1985 году. Эляс Абават - Рамірэс застрэліў 31-гадовага хлопца 8 жніўня 1985 г. у Дайманд-Бары, штат Каліфорнія, падчас крадзяжу сямейнага дома.",be,Асобы,ordonné,https://be-tarask.wikipedia.org/?curid=288966,731,,['uk'],False,Асобы,Catégorie principale
294676.0,Гендэрныя дасьледаваньні,"Гéндэрныя дасьлéдаваньні, гéндэрныя штудыі, гендэралёгія (англ. Gender studies) - комплекс міждысцыплінарных дасьледаваньняў (сацыялёгія, псыхалёгія, эканоміка, паліталёгія, пэдагогіка і іншыя навукі), прысьвечаных гендэрнаму фэномэну ў ягоных сацыяльных вымярэньнях. Цэнтральнымі катэгорыямі зьяўляюцца гендэр і апазіцыя маскуліннасьці і фэміннасьці, праз прызму якіх дасьледуюцца розныя аспэкты сацыяльных адносінаў - клясавыя, расавыя, нацыянальныя, палітычныя, ролевыя і інш. == Гісторыя == Гендэрныя дасьледаваньні зарадзіліся ў галіне жаночых дасьледаваньняў, якія займаліся тэмай жанчынаў, фэмінізму, гендэру і палітыкі. Цяпер гэтая сфэра перасякаецца з квір-дасьледаванньямі і мужчынскімі дасьледаваньнямі. Такія пісьменьніцы і мысьляркі, як Вірджынія Ўулф і Сымона дэ Бавуар, лічацца папярэдніцамі гендэрных дасьледаваньняў. == Акадэмічная дысцыпліна == Унівэрсытэцкія ступені ў галіне гендэрных дасьледаваньняў былі ўпершыню ўведзеныя ў ЗША ў 1970-х гадах. Першыя дасьледаваньні ў Эўропе былі адкрытыя ў Нямеччыне ва ўнівэрсытэце Ольдэнбургу і Ўнівэрсытэце імя Гумбальта ў Бэрліне ў 1985 г. (гэта былі міждысцыплінарныя дасьледаваньні). У выніку Балёнскага працэсу і ўніфікацыі галінай навучаньня ў Эўрапейскім Зьвязе гендэрныя дасьледаваньні былі створаныя ў іншых унівэрсытэтах Эўропы. У 1997 годзе ў Менску быў створаны першы ў Беларусі і адзін зь першых у рэгіёне Цэнтар гендэрных дасьледаваньняў пры Эўрапейскім гуманітарным унівэрсытэце. Заснавальніца - Алена Гапава пры падтрымцы Фонду Джона Д. і Кэтрын Т. МакАртураў.",be,Навука,aléatoire,https://be-tarask.wikipedia.org/?curid=294676,194,,"['ru', 'uk']",True,Навука,Catégorie principale
152381.0,Сэрфінг,"Сэрфінг (па-ангельску: surfing - сьлізгаценьне) - водны від спорту. == Гісторыя == Сэрфінг узьнік у Палінэзіі. Упершыню быў апісаны ў канцы XVIII ст. пасьля наведваньня экспэдыцыяй Дж. Кука Гавайскіх астравоў. Акрамя Гаваяў быў добра вядомы на Самоа і Тонга. Папулярызацыя сэрфінгу ў ЗША адбылася дзякуючы выдатнаму плыўцу гавайскага паходжаньня Дзюку Каханамоку (1890-1968), які распачаў катаньне на дошках па хвалях у Каліфорніі. Пасьля II Сусьветнай вайны гэты спорт разьвіваецца і ў іншых краінах сьвету. Для прыхільнікаў сэрфінгу характэрна наяўнасьць асаблівай субкультуры. == Разнавіднасьці == Цяпер сэрфінг падзяляецца на шмат розных відаў: сэрфінг на доўгай і кароткай дошках, віндсэрфінг (з выкарыстаньнем ветразя), бодысэрфінг (бяз дошкі) і г. д. == Літаратура == Беларуская энцыкляпэдыя: У 18 т. Т.14: Рэле - Слаявіна / Рэдкал.: Г. П. Пашкоў і інш. - Мн.: БелЭн, 2002. - Т. 14. - 512 с. - 10 000 ас. - ISBN 985-11-0238-5 (Т. 14) == Вонкавыя спасылкі == Сэрфінг - сховішча мультымэдыйных матэрыялаў",be,Спорт,aléatoire,https://be-tarask.wikipedia.org/?curid=152381,153,,"['uk', 'ru']",True,Спорт,Catégorie principale
288133.0,Канькі,"Канькі ўяўляюць сабой спэцыяльны абутак для катаньня на лёдзе, да падэшвы якіх прымацавана лазо. == Гісторыя == Лічыцца што першыя канькі вынайшлі фіны каля 5000 год назад. Першыя канькі выраблялі з костак ног аленя або каня ці быка, іх мацавалі да ступняў скуранымі рамянямі. Такія канькі патрабавалі тычок з вострым наканечнікам, каб штурхаць фігурыста наперад. Вынаходзтва канькоў было вельмі важна для фінскага насельніцтва, так як у Фінляндыі налічваецца 188 000 азёр, якія адзьдзялялі паселішча адзін ад аднаго. Ва ўмовах суровай паўночнай зімы азёры доўгі час заставаліся пакрытыя лёдам. У мэтах эканоміі энэргіі падчас паляваньня альбо падарожжаў паміж вёсак, фінам прыйшлося шукаць кароткі шлях праз застылыя азёры. На тэрыторыі Беларусі першая пара канькоў, вырабленая з косткі жывёлаў, знойдзена пры раскопках у раёне Полацка й адносіцца археолагамі да 11 стагодзьдзя. У 13 стагодзьдзі галяндцы зрабілі рэвалюцыю ў катаньні на каньках, завастрыўшы ляза канькоў, якія ў той час рабіліся са сталі. У 1842 годзе лёнданец Генры Кірк заліў першы каток == Тыпы канькоў == Існуюць розныя тыпы канькоў, кожны зь якіх падыходзіць для пэўных умоў і відаў дзейнасьці. Усяго ёсьць пяць асноўных тыпаў канькоў: фігурныя канькі, хакейныя канькі, канькі для хакея зь мячом, канькабежныя канькі й турыстычныя канькі. === Фігурныя канькі === Фігурныя канькі выкарыстоўваюцца ў фігурным катаньні. Іх адметнай асаблівасьцю зьяўляюцца зубцы на пярэдняй частцы ляза. Зубцы маюць рознае ўжываньне, але ў асноўным служаць для скачкоў і кручэньні. Лязо канька для фігурнага катаньня не роўнае - яно складаецца з двух рэбраў (вонкавага й унутранага) і жалабка паміж імі.Чым глыбей жалабок, тым лягчэй на ім паварочваць і ўстойлівей канёк трымаецца на лёдзе. Але ў той жа час складаныя элемэнты (у першую чаргу кручэньня) з глыбокім жалабком зрабіць складана. === Хакейныя канькі === Хакейныя канькі падзяляюцца на канькі для гульні з шайбай і гульні зь мячом (ён жа бэндзі). У канькоў для хахея з шайбай лазо такога ж памеру як і боты, а ў канькоў для бэндзі, як правіла, на пару сантыметраў даўжэй, што дазваляе разьвіваць больш высокія хуткасьці на вялікім полі для хакея зь мячом. Таксама існуе розьніца паміж канькамі для гульцоў у полі й варатаром. У брамніка боты прымацаваны бліжэй да ляза, гэта трэба для больш нізкага цэнтру важкасьці. А самі боты ніжэй абрэзаны ў галёнкі й маюць лепшую абарону ад шайб, бо чаравік заключаны ў пласьцікавы кожух. === Канькабежныя канькі === Канькабежныя канькі, альбо гоначныя канькі, маюць дрўгія ляза й выкарыстоўваюцца для хуткаснага бегу на каньках. Яны маюць вялікую высату да ляза, што дазваляе выконваць больш глыбокія павароты не кранаясь льда ботам === Турыстычныя канькі === Гэта доўгія лазы да якіх можна прымацаваць боты для шпацыраў па натуральнаму льду на вялікія адлегласьці. Даўжыня ляза прыблізна 50 см, што робіць іх устойлівымі на няроўным натуральным лёдзе. Канькі атрымалі другую назву - нардычныя канькі, за вялікую папулярнасьць сярод паўночна-эўрапэйскіх краінаў. === Канькі для адпачынку === Мужчынскія канькі для адпачынку звычайна выглядаюць як канькі для хакея, а жаночыя як фігурныя. Але не зьяўляюцца прафэсыйным спорт інвэнтаром. Звычайна іх бяруць на пракат навічкі ў якіх няма сваіх канькоў",be,Спорт,aléatoire,https://be-tarask.wikipedia.org/?curid=288133,496,,['uk'],False,Спорт,Catégorie principale
97418.0,Срэбны мэдаль,"Срэбны мэдаль - мэдаль, які выкарыстоўваецца ў якасьці ўзнагароды. У спорце срэбны мэдаль звычайна выдаецца ўдзельніку, які атрымаў другое месца ў спаборніцтве. Пераможцы, заняўшыя першае й трэцяе месца, традыцыйна, атрымліваюць залаты мэдаль і бронзавы мэдаль адпаведна. == Алімпійскія гульні == У 1896 мэдалі пераможцаў былі фактычна срэбнымі. Звычай залатых, срэбных і бронзавых мэдалёў для першых трох месцаў быў уведзены з Алімпійскіх гульняў 1904 году й быў распаўсюджаны на шматлікія іншыя спартовыя мерапрыемствы. Чаканка мэдалёў зьяўляецца прэрагатывай краіны-арганізатара. Дызайн мэдалёў, якія ўручаліся спартоўцам на першых васьмі летніх Алімпійскіх гульнях, быў зусім розным і распрацоўваўся кожным аргкамітэтам самастойна. З 1928 і аж да 2000 гады дызайн заўсёды быў аднолькавым. Авэрс уяўляў сабою дызайн флярэнтыйскага мастака Джузэпэ Касыёлі з тэкстам краіны-арганізатара. Гэта была Багіня Ніка з пальмавай галіной у правай руцэ, якая ўшаноўвае пераможца, на фоне амфітэатра. Рэвэрс мэдалю зьмяняўся ў залежнасьці ад пажаданьняў краіны, дзе праводзіліся Гульні. Характэрна, што Касыёлі ў сваёй працы паказаў рымскі амфітэатар нягледзячы на тое, што гульні былі першапачаткова грэцкімі. Пачынальна з 2004 году да Алімпійскіх гульняў у Афінах , ад традыцый адступілі, і абодва бакі мэдалю вырабляюцца паводле ўнікальнага дызайну арганізатараў гульняў. Зімовыя мэдалі Алімпійскіх Гульняў маюць больш разнаплянавай дызайн ад адных гульняў да іншых. == Вонкавыя спасылкі == Беларускія алімпійскія чэмпіёны",be,Спорт,aléatoire,https://be-tarask.wikipedia.org/?curid=97418,205,,"['uk', 'ru']",True,Спорт,Catégorie principale
20341.0,Заўзятар,"Заўзятар - асоба, зацікаўленая нейкай публічнай дысцыплінай, найчасьцей спартыўнай. Актыўна ўдзельнічае ў мерапрыемствах, зьвязаных зь ягонай улюбёнай дысцыплінай. Да заўзятараў залічваюцца перш за ўсё наведвальнікаў стадыёнаў, спартыўных залаў, і іншых аб'ектаў, але таксама і тэлегледачоў, якія глядзяць спартыўныя мерапрыемствы па тэлебачаньні. Роля сапраўднага заўзятара - гэта падтрымаць сваю каманду, улюбёнага спартоўца, краіну як пры перамогах, так і паразах. Гэтае слова зьявілася ў беларускай мове ў першай палове 1980-ых, калі для замены запазычанага з расейскай мовы слова ""балельшчык"" яго запрапанавалі паэты Алег Бембель і Алесь Разанаў.",be,Спорт,aléatoire,https://be-tarask.wikipedia.org/?curid=20341,88,,"['uk', 'ru']",True,Спорт,Catégorie principale
,Камашы,"Кама́шы, гама́шы (па-француску: gamache) - вязаныя або пашытыя з шчыльнага тоўстага матэрыялу чахлы без падэшваў, што закрываюць костачкі, часам дасягаюць калена. Апраналіся па-над чаравікамі. Зашпільваліся на гузікі збоку. Прызначаліся дзеля абароны абутку, які да пачатку масавае вытворчасьці быў даволі дарагім. У заходнеэўрапейскіх войсках (Францыі, Італіі), пасьля і ў Амэрыцы, абутак з камашамі замянялі боты. == Глядзіце таксама == Бахілы Гетры == Вонкавыя спасылкі == Камашы - сховішча мультымэдыйных матэрыялаў Militære leggings, gamasjer og puttees fra tidlig på 1900-tallet",be,Культура (Sous-catégorie),,https://be-tarask.wikipedia.org/?curid=179986,78,179986.0,"['uk', 'ru']",True,Культура,Sous-catégorie
,Кеды,"Кеды - спартыўны абутак. Створаныя спачатку толькі для заняткаў спортам, неўзабаве яны сталі паўсядзённым абуткам для многіх людзей. Слова «кеды» паходзіць ад амэрыканскай абутковай фірмы «Keds», заснаванай у 1916 годзе. == У спорце == Ні ў якім разе не варта блытаць кеды з красоўкамі. Дзякуючы сваёй удалай форме і матэрыялу, кеды выкарыстоўваюцца людзьмі, якія займаюцца прафэсійным спортам. Звычайна пры вырабе гэтай абутку выкарыстоўваюцца эластычныя матэрыялы; падэшва робіцца з вульканізаванай гумы. == Знакамітыя маркі == Converse",be,Культура (Sous-catégorie),,https://be-tarask.wikipedia.org/?curid=103256,75,103256.0,"['ru', 'uk']",True,Культура,Sous-catégorie
,Шнуркі,"Шнуркі (ад ням. Schnur) - адрэзкі вяроўкі пэўнай даўжыні, якія прасоўваюць праз спэцыяльныя адтуліны ў абутку і, якія служаць для ўтрыманьня яго на ступні. У разьвязаным стане шнуркі дазваляюць свабодна вымаць нагу з абутку. Пасьля зацягваньня і завязваньня фіксуюць абутак на ступні чалавека. Шнуркі набылі папулярнасць толькі ў XX стагодзьдзі. Да гэтага ў ходзе быў абутак без шнуркоў альбо з рознымі спражкамі або гузікамі ў якасьці фіксуючых элемэнтаў. Сучаснай папулярнай альтэрнатывай шнуркам зьяўляецца зашпілька-ліштва. == Вонкавыя спасылкі == Шнуркі - сховішча мультымэдыйных матэрыялаў Віды шнуровок абутку",be,Культура (Sous-catégorie),,https://be-tarask.wikipedia.org/?curid=102411,86,102411.0,['uk'],False,Культура,Sous-catégorie
,Гетры,"Ге́тры (па-француску: guêtre) - суконная накладка з зашпількамі тыпу кароткага (на шчыкалаткі) накладной халявы ці род цёплых панчох, якія апранаюць паверх абутку. Першапачаткова іх рабілі з скуры або з шчыльнага матэрыялу, пазьней з сукна. У 1990-я і 2000-я гетры зноў увайшлі ў моду як жаночы аксэсуар, а таксама як аксэсуар для танцаў, які дазваляе хутка разаграваць цягліцы ног у часе рэпэтыцыяў. У цяперашні час ваўняныя гетры выкарыстоўваюцца ў якасьці элемэнта спартовага адзеньня, які абараняе і сагравае ногі. Гетры атрымалі шырокае распаўсюджваньне ў турызьме ў якасьці абароны ад траплення ўнутр чаравікоў бруду і вады. == Глядзіце таксама == Камашы == Вонкавыя спасылкі == Гетры - сховішча мультымэдыйных матэрыялаў",be,Культура (Sous-catégorie),,https://be-tarask.wikipedia.org/?curid=116653,107,116653.0,"['uk', 'ru']",True,Культура,Sous-catégorie
,Човен,"Чо́вен (праслав. *čьlnъ - «пень») - вёславая, радзей - са здымнай мачтай лодка, выдзяўбаная з адзінага камля дрэва. Звычайна ня мае кіля. Вядома з часоў нэаліту. Чоўнам у больш шырокім сэнсе таксама можа называцца любая невялікая лодка. == Форма й памер == Формы чаўноў і іх памер прыкметна адрозьніваліся ў залежнасьці ад умоваў выкарыстаньня, зыходнага матэрыялу й мясцовай (тутэйшай) традыцыі. == Тыпы чаўноў == Дубы - выдзеўбаныя з камля дуба вялікія чаўны Камельнікі - розых памераў (у асноўным невялікія) выдзеўбаныя з камля розных пародаў дрэваў чаўны Шугалеі - часткова абшытыя дошкамі выдзеўбаныя чаўны === Асабовыя === Лёгкія й рухавыя чаўны, выдзеўбаныя з асіны, ліпы, вярбы мелі адпаведную назву: асінаўка, асоўка, ліпаўка, вярбоўка, чайка. Таксама невялікія чаўны, разьлічаныя на 1-2 чалавекі, мелі такія назвы: чаўнок, поавіца, душагубка, камяга. Для ўстойлівасьці на плаву такія чаўны часта мелі па баках крылы - прыбітыя да бартоў на ўзроўні вады драўляныя пласьціны ці брускі. Такія чаўны рухаліся пры дапамозе аднаго кароткага вясла. Шырока выкарыстоўваліся ў рыбалоўстве. Такія чаўны лічацца найболей архаічнымі. === Грузавыя === Таксама для перамяшчэньня грузаў і людзей (вялікай колькасьці) па рэках і вазёрах выкарыстоўвалі чаўны вялікіх памераў і дасканалай канструкцыі, устойлівыя на плаву, з адцягнутымі бартамі (дзеля гэтага барты папярэдне распарвалі й забівалі між імі распоркі). Дняпроўскія рыбакі выраблялі чаўны з вострым носам і кармой, паверху іх уладкоўвалі круглы дах - какору, крытую лубам (да бартоў мацавалася пры дапамозе гнутых драўляных дуг). Такія чаўны былі зручныя для рыбацтва, перавозу грузаў і людзей. Па Дняпры й Прыпяці хадзілі чаўны-дубы даўжынёй да 10 мэтраў і болей, разьлічаныя на 300-500 пудоў грузу. На іх перавозілі разнастайныя гаспадарчыя рэчы, выкарыстоўваліся таксама і ў якасьці парома. == Пераходны тып == Пераходным варыянтам ад выдзеўбаных чаўноў да дашчатых лодак была шугалея (абшыванка, абіянік), асновай якой быў човен, абшыты па баках у верхняй частцы дошкамі - што павялічвала вышыню й ёмістасьць судна (у больш раньні час чаўны абшывалі лазовымі віцамі замест аббіваньня дошкамі). Тыповая для Палесься шугалея здольная перавозіць 100-300 пудоў грузу (сустракаліся шугалеі ёмістасьцю 400-500 пудоў). Нярэдка шугалея мела ў сярэдняй частцы стрэшку - нацягнутую паверх паўдужжаў трысьняговую рагожу. Такія шугалеі, ці паклаты выкарыстоўваліся для выездаў у бліжэйшае мястэчка альбо ў павятовыя месты (Пінск). На іх везьлі па Прыпяці хлеб, мёд, воск, рамесныя вырабы й іншыя тавары для продажу на кірмашы ў местах (Давыд-Гарадок, Пінск, Столін). Рачныя судны тыпа шугалей-абшыванак сустракаліся таксама ў басейнах Дняпра, Нёмана й Дзьвіны - аднак тут яны вызначаліся меншымі памерамі й рабіліся часьцей з паддатлівых пародаў дрэў - асіны, ліпы, сасны. Гэты тып рачных суднаў бытаваў да канца 19 стагодзьдзя - пачатку 20 стагодзьдзя, калі быў выцесьнены дашчатымі лодкамі. == Літаратура == Пацюпа, Юры. Сякера пад лаваю, або Беларускія вадаплавы ў Фёдара Буслаева і яшчэ сёе-тое. // ARCHE : электронная газэта. - 31 траўня 2020. == Глядзіце таксама == Каноэ == Вонкавыя спасылкі == Човен - сховішча мультымэдыйных матэрыялаў Чаўнадаўбеньне на Беларусі Майстры, якія вырабляюць чаўны, яшчэ не перавяліся на Палесьсі",be,Культура (Sous-catégorie),,https://be-tarask.wikipedia.org/?curid=53723,481,53723.0,['uk'],False,Культура,Sous-catégorie
,Звычаёвае права,"Звычаёвае права - сукупнасьць гістарычна выпрацаваных і прынятых грамадзтвам няпісаных нормаў, правілаў паводзінаў і ўзаемаадносінаў людзей у розных галінах вытворчага, грамадскага й сямейнага жыцьця. Яно выступае як адна з формаў грамадскай сьвядомасьці, фармавалася на падвалінах звычаяў, якія існавалі ў дадзяржаўным грамадзтве. Звычаёваму праву садзейнічаў бясспрэчны аўтарытэт грамадскай думкі, якая ў шматлікіх выпадках мела прэвентыўны характар, а таксама адчуваньне чалавекам сваёй залежнасьці ад калектыву.",be,Культура (Sous-catégorie),,https://be-tarask.wikipedia.org/?curid=118004,63,118004.0,"['uk', 'ru']",True,Культура,Sous-catégorie
,Тыдзень,"Ты́дзень: Адзінка вымярэньня часу ад панядзелка да нядзелі ўключна (у некаторых краінах зь нядзелі па суботу). Адзінка вымярэньня часу, якая роўная сямі дням; сямідзённы тэрмін. Сямідзённы тэрмін, прызначаны для правядзеньня якой-небудзь грамадзкай працы, кампаніі. Тыдзень кніжкі. У значэньні прыслоўя тыднямі. Цягам трывалага часу, што ў некалькі разоў перавышае сямідзённы тэрмін. Дні тыдня маюць назвы: панядзелак, аўторак, серада, чацьвер, пятніца, субота, нядзеля. Дні з панядзелка па суботу называюцца буднымі днямі. Дні з панядзелка па пятніцу - працоўныя. Субота і нядзеля - выходныя. == Узьнікненьне == У Старажытным Бабілёне вынайшлі месяцовы каляндар на аснове адцінка часу ў 29,5 сутак між аднолькавымі фазамі (першымі чвэрцямі) Месяца. Тыдзень увялі праз падзел 28 дзён бачнасьці Месяца зь Зямлі на чвэрці па 7 дзён паводле фазаў. Пазьней гэтую адзінку вымярэньня перанялі юдэі, грэкі, рымляне, Заходняя Эўропа і арабы.",be,Гісторыя (Sous-catégorie),,https://be-tarask.wikipedia.org/?curid=44298,135,44298.0,"['uk', 'ru']",True,Гісторыя,Sous-catégorie
,Іван Казырэўскі,"Іван Пятровіч Казырэўскі (у манастве Ігнат; 1680, Якуцк, цяпер Далёкаўсходняя фэдэральная акруга, Расея - 13 сьнежня [ст. ст. 2 сьнежня] 1734, Масква, цяпер Расея) - расейскі землепраходзец беларускага паходжаньня. Быў першым дасьледнікам Курыльскіх астравоў і паўднёвай Камчаткі. Паходзіў зь беларускай шляхты, бо ягоных палонных дзеда і бацьку маскоўскі цар Аляксей Міхайлавіч саслаў у Якуцк з Магілёўскай воласьці, акупаванай падчас 13-гадовай вайны. У 1700 годзе якуцкі ваявода накіраваў яго на Камчатку для прывядзеньня ў маскоўскае падданства мясцовых жыхароў. У 1711-1713 гадох у якасьці есавула на чале атрада казакоў вымераў адлегласьць між Курыльскімі астравамі, сабраў зьвесткі пра іх насельніцтва і апісаў мэтэаралягічныя ўмовы на астравах і ў пратоках. Склаў першую мапу Камчаткі і Курыльскіх астравоў, якой карысталіся наступныя падарожнікі Вітус Бэрынг і Сьцяпан Крашаніньнікаў, а таксама замежнікі. Ад 1713 году кіраваў Бальшарэцкім астрогам на паўднёвым захадзе Камчацкага паўвострава. У 1717 годзе пастрыгся ў манахі пад імем Ігнат. У 1720 годзе пераехаў у Якуцк (Сібірская губэрня), дзе з 1721 году ў якасьці ераманаха загадваў будаўніцтвам Пакроўскага манастыра. У 1726 годзе ўручыў кіраўніку 1-й Камчацкай экспэдыцыі Вітусу Бэрынгу свой «Красьлюнак як Камчацкага носу, так і марскіх астравоў, колькіх астравоў ад Камчадальскага носу да Матмайскага і Ніфону астравоў». У 1727-1729 гадох першым падарожнічаў уніз па рацэ Лене з выхадам у Паўночны Ледавіты акіян. У сакавіку 1730 году пераехаў у Маскву, дзе падаў прашэньне расейскай імпэратрыцы Ганьне Іванаўне аб экспэдыцыі ў Японію. 26 сакавіка 1730 году «Санкт-Пецярбурскія ведамасьці» выйшлі з паведамленьнем пра Івана Казырэўскага ў якасьці першаадкрывальніка Курыльскіх астравоў. Аднак 7 ліпеня 1731 году загаднік Маскоўскай палацавай канцылярыі Сямён Салтыкоў саслаў Казырэўскага ў Мікола-Ўгрэскі манастыр на паўднёвы ўсход ад Масквы, а пазьней Казырэўскі трапіў яшчэ і пад арышт паводле лжывага абвінавачаньня ва ўдзеле ў Камчацкім бунце 1711 году. Памёр у турме ў чаканьні памілаваньня. У гонар Казырэўскага назвалі гару і мыс на паўночнакурыльскім востраве Парамушыр, затоку і мыс на суседнім востраве Шумшу, а таксама раку Казыроўку даўжынёй 222 км і пасёлак Казыроўск на Камчатцы.",be,Гісторыя (Sous-catégorie),,https://be-tarask.wikipedia.org/?curid=259371,321,259371.0,['uk'],False,Гісторыя,Sous-catégorie
,Цэнтральныя дзяржавы,"Цэнтра́льныя дзяржа́вы - ваенна-палітычны блёк дзяржаваў у Першай сусьветнай вайне, што супрацьстаялі Антанце. Назва паходзіць ад дзяржаваў (Нямеччына і Аўстра-Вугоршчына), якія знаходзіліся ў цэнтры Эўропы і былі з усіх бакоў аточаныя краінамі Антанты. У яго ўваходзілі: Нямецкая імпэрыя Аўстра-Вугоршчына (Аўстра-Вугорская імпэрыя) Італія (Італійскае Каралеўства) да 1915 году Турэччына (Асманская імпэрыя) з 1914 году. Баўгарыя (Баўгарскае Царства) з 1915 году. Перадваенны саюз Германскай імпэрыі, Аўстра-Вугорскай імпэрыі і Італійскага Каралеўства называўся Трайным Саюзам. Немцы падпісалі яго з аўстра-вугорцамі ў 1879 годзе, а з італьянцамі ў 1882 годзе. Асманская імпэрыя (Турэччына) увайшла ў хаўрус 2 жніўня 1914 году, а Баўгарыя - 14 кастрычніка 1915 году. Цэнтральныя дзяржавы прайгралі вайну і капітулявалі ў 1918 годзе: 29 верасьня - Баўгарыя 30 кастрычніка - Асманская Імпэрыя (Турэччына) 4 лістапада - Аўстра-Вугоршчына 11 лістапада - Нямеччына.",be,Гісторыя (Sous-catégorie),,https://be-tarask.wikipedia.org/?curid=28602,129,28602.0,"['uk', 'ru']",True,Гісторыя,Sous-catégorie
,Бэрлінскі кангрэс,"Бэрлі́нскі кангрэ́с (13 чэрвеня - 13 ліпеня 1878 году) - міжнародны кангрэс, скліканы для перагляду ўмоваў Сан-Стэфанскага мірнага пагадненьня, якое завяршыла расейска-турэцкую вайну 1877-1878 гадоў. Арганізатарам кангрэсу, у якім удзельнічалі прадстаўнікі Расеі, Ангельшчыны, Аўстра-Вугоршчыны і Нямеччыны, быў Ота фон Бісмарк. Прысутнічалі дэлегацыі Італіі, Францыі і Турэччыны. На кангрэс былі запрошаныя і прадстаўнікі балканскіх краінаў: Грэцыі, Сэрбіі, Румыніі, Чарнагорыі. Баўгарыя ўдзелу ў перамовах не ўзяла, хаця гаворка ішла пераважна пра яе лёс.",be,Гісторыя (Sous-catégorie),,https://be-tarask.wikipedia.org/?curid=20418,71,20418.0,['uk'],False,Гісторыя,Sous-catégorie
,Хрышчэньне Баўгарыі,"Хрышчэньне Баўгарыі - працэс распаўсюджваньня хрысьціянства ў Баўгарыі, які распачаўся ў 864 годзе. Баўгарская дзяржава ўтварылася ў 681 годзе на паўночнай мяжы хрысьціянскай Бізантыі. Асноўным насельніцтвам новай дзяржавы сталі качавыя баўгары, уцягнутыя ў працэс фэадалізацыі, і славяне. Для інтэграцыі грамадзтва неабходна была ідэалёгія ўніфікацыі. Ініцыятарам хрышчэньня стаў баўгарскі хан Барыс, які прыняў імя Міхаіл. Непасрэднай нагодай хрышчэньня стаў голад 863 году, за якім рушыла ўсьлед уварваньне бізантыйскай арміі Варды. Умовай дапамогі стала хрышчэньне знаці, якое зьдзейсьніў патрыярх Фоцій. Тым ня менш, качавая арыстакратыя падняла антыхрысьціянскі мяцеж, але пацярпела паразу. Хан Барыс пакараў сьмерцю чальцоў 52 сямействаў. Сярод пакараных сьмерцю быў і яго сын. Хан Барыс пачаў усяляк спрыяць місіі Кірыла і Мятода па асьвеце славян. У Баўгарыі было ўведзена кірылічнае пісьмо, пачалося будаўніцтва хрысьціянскіх цэркваў. Адным зь першых значных сьвятых стаў Клімэнт Охрыдзкі. == Значэньне == Расейскі гісторык Васіль Тацішчаў разглядаў хрышчэньне Баўгарыі ў кантэксьце агульнага распаўсюджваньня хрысьціянства сярод славян. Станаўленьне Баўгарыі хрысьціянскай краінай паўплывала на Хрышчэньне Русі ў наступным стагодзьдзі. == Вонкавыя спасылкі == Як баўгарскія ханы аб'ядноўвалі баўгарскі народ. Хрысьціянізацыя Баўгарыі Хрышчэньне баўгараў. Баўгарская патрыяршая царква",be,Гісторыя (Sous-catégorie),,https://be-tarask.wikipedia.org/?curid=181875,178,181875.0,"['uk', 'ru']",True,Гісторыя,Sous-catégorie
,Славяна-баўгарская гісторыя,"«Славяна-баўгарская гісторыя» (па-баўгарску: «История славянобългарска»«История славянобългарска», арыгінальная назва: Историѧ славѣноболгарскаѧ ѡ народе і ѿ цареи и ѡ стыхъ болгарскихъ і ѡ въсехъ деѧнїа ї битиа болгарскаѧ) - гістарычная кніга з прапагандысцка-публіцыстычным характарам напісаная баўгарскім іераманахам Паісіям Хілендарскім ў 1762 годзе. У кнізе ён заклікаў да абуджэньня нацыянальнай самасьвядомасьці, да барацьбы за культурна-нацыянальнае адраджэньне, за дасягненьне царкоўнай самастойнасьці і за вызваленьне ад асманскага прыгнёту. == Крыніцы == Крыніцамі для «Славяна-баўгарская гісторыя» сталі «Кніга гістарыяграфія» Маўра Арбіні, «Дзеі царкоўныя і грамадзянскія» Цэзара Баронія, творы бізантыйскіх храністаў і грамат баўгарскіх цароў з атонскіх кнігасховішчаў. == Зьмест == Уступленьне «Аб карысьці гісторыі» Прадмова «Да тых, якія хочуць прачытаць і пачуць» «Збор гістарычны аб баўгарскім народзе» - разглядае пэрыяд ад самых старажытных часоў да страты Баўгарыяй незалежнасьці ў канцы XIV ст. Пасьляслоўе. «Гісторыя славяна-балгарская» разыходзілася ў рукапісах і кампіляцыях (каля 70 сьпісаў) па ўсёй краіне. Адыграла вялікую ролю ў абуджэньні і ўмацаваньні нацыянальнай самасьвядомасьці баўгарскага народу ў эпоху Адраджэньня. Значна паўплывала на наступнае разьвіцьцё баўгарскай гістарыяграфіі. «Царственік» 1844 г., складзены Хрыстакі Паўлавічам зьяўляецца першым друкаваным выданьнем «Гісторыі славяна-боўгарскай» хоць Паісій не паказаны як аўтар. Сёньня арыгінал «Гісторыя славяна-баўлгарская» захоўваецца ў Заграфскім манастыры на Атоне. == Літаратура == «Паисий Хилендарски и неговата епоха», София, 1962; Никитин С. А. «Паисий Хилендарский и современная ему южнославянская историография», в сборнике: «Славянскае источниковедение», М., 1965; Конобеев В. Д. «Българското националноосвободително движение. Идеология, программа, развитие», София, 1972; Хрыстовы Хр. «Паисий Хилендарски», София, 1972. Е. П. Наумов.",be,Гісторыя (Sous-catégorie),,https://be-tarask.wikipedia.org/?curid=193753,235,193753.0,"['ru', 'uk']",True,Гісторыя,Sous-catégorie
,Арда,"Арда́ (ад па-кыпчацку: orda - «сход», «двор») - у X-XVIII стагодзьдзях тып грамадзка-вайсковай арганізацыі качавых народаў Эўразійскага стэпу. Аналяг племені або роду. Некаторыя пасьпяховыя орды ўтваралі дзяржавы - ханствы. Сынонімы - «юрт» (юрта, «род, племя») і «улус» («краіна»). == Этымалёгія == Слова «арда» паходзіць ад мангольскага слова «ордо» або турэцкага «орта», што азначае бок, аддзел, намёт або кірунак, перакладаецца як абоз, лягер або палац, намёт, месца ўлады або каралеўскага двара. За часам кітайскай імпэрыі Ляо слова «ордо» выкарыстоўвалася ў дачыненьні да атачэньня найуплывовейшых людзей у дзяржаве (напрыклад, каралеўскага двара), уключаючы рабоў, слуг і ахоўнікаў. Імпэратары, імпэратаркі і князі мелі свае орды. == Орды == У беларускай, польскай, расейскай і ўкраінскай гістарычнай навуцы ардою прынята называць любую грамадзка-палітычную вайсковую структуру качэўнікаў Вялікага Эўразійскага стэпу да XIII стагодзьдзя. Так, можна сустрэць згадкі пра скіфскія і сармацкія орды, цюрскія орды, орды Атылы, булгарскія, палавецкія ды іншыя. == Вядомыя орды == Белая Арда - створаная ў 1226 Сіняя Арда - створаная ў 1227 Залатая Арда - татара-мангольская дзяржава, створаная ў 1240-х Вялікая Арда - рэшткі Залатой Арды прыблізна з 1466 да 1502 Нагайская Арда - створаная ў 1390 == Літаратура == О. І. Галенко. Орда // Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. - К.: Наук. думка, 2010. - Т. 7 : Мл - О. - С. 622. Малий словник історії України / відпов. ред. Валерій Смолій. - Київ: Либідь, 1997. == Вонкавыя спасылкі == Орда // Юридична енциклопедія : [у 6 т.] / ред. кол.: Ю. С. Шемшученко (відп. ред.) [та ін.]. - К.: Українська енциклопедія ім. М. П. Бажана, 2002. - Т. 4 : Н - П. - 720 с. - ISBN 966-7492-04-4 Дзяржаўнасьць і дзяржаўная служба ў даўніх стэпавых імпэрыях (укр.)",be,Гісторыя (Sous-catégorie),,https://be-tarask.wikipedia.org/?curid=272735,297,272735.0,['uk'],False,Гісторыя,Sous-catégorie
,Вера Кляйнміхель,"Ве́ра Ўладзі́мераўна Кляйнмі́хель (па-расейску: Вера Владимировна Клейнмихель; 12 жніўня [ст. ст. 31 ліпеня] 1877, Санкт-Пецярбург, Расейская імпэрыя - 3 сьнежня 1948, Парыж, Францыя), у першым шлюбе Джамбакурыян-Арбэліяні(ka), у другім шлюбе Шабека - фрэйліна імпэратарскага двара, графіня, княгіня. Памешчыца Гарадзенскай і Курскай губэрняў. == Жыцьцяпіс == Унучка міністра шляхоў зносінаў Расейскае імпэрыі П. А. Кляйнміхеля, дачка генэрал-маёра Ўладзімера Кляйнміхеля(ru). У 1895 року на сваё 18-годзьдзе атрымала ў падарунак ад бацькі маёнтак у Пружане Гарадзенскай губэрні. Новая гаспадыня ў сядзібе не пражывала, перадаўшы кіраваньне ёй аканому і наведваючыся час ад часу (у прыватнасьці, мешкала тут улетку 1904-1907 рокаў). Валодала таксама фальваркам Шыдлоўшчына непадалёк ад Пружаны. У 1900 року выйшла замуж за князя Дзьмітрыя Іванавіча Джамбакурыяна-Арбэліяні, палкоўніка Кавалергардзкага палку імпэратаркі Марыі Фёдараўны. У 1909 року ў яе гонар названы гатунак ружаў «Princesse Vera Orbelioni», выведзены францускім сэлэкцыянэрам Жазэфам Шварцам. Пасьля кастрычніцкага перавароту эмігравала ў Францыю, пружанскі маёнтак здала ў арэнду павятоваму староству. Зь Дзьмітрыем Джамбакурыянам-Арбэліяні Вера Кляйнміхель мела дачку Галіну (нарадзілася 5 траўня 1922), якую нарадзіла неўзабаве па сьмерці мужа. Другім разам выйшла замуж за апошняга гарадзенскага губэрнатара В. М. Шабеку (1864-1943), свайго траюроднага брата. Зь ім мелі дачку Марыю. Абставіны свайго дарэвалюцыйнага жыцьця і эміграцыі занатоўвала ў мэмуарах, выдадзеных у 2009 року разам з успамінамі ейнае маці Кацярыны (у дзявоцтве Мяшчэрскай) кнігай «У ценю царскай кароны». Памерла ў Парыжы 3 сьнежня 1948. Пахаваная на могілках Сэн-Жэнэўеў-дэ-Буа(fr). == Літаратура == Клейнмихель В., Клейнмихель Е. В тени царской короны. - Симферополь: Бизнес-Информ, 2009. - 344 с. - (Воспоминания о Крыме). - 2000 ас. - ISBN 978-966-648-195-8 Российское зарубежье во Франции. 1919-2000 : биогр. словарь : в 3 т. / под. общ. ред. Л. Мнухина, М. Авриль, В. Лосской. - Москва: Наука : Дом-музей Марины Цветаевой, 2008-2010. - Т. 1. - 796 с. - 1000 ас. == Вонкавыя спасылкі == Біяграфічны слоўнік «Расейскае замежжа ў Францыі»(недаступная спасылка) (рас.) Кляйнміхель(недаступная спасылка) // Пружанскі палацык",be,Гісторыя (Sous-catégorie),,https://be-tarask.wikipedia.org/?curid=116826,311,116826.0,"['ru', 'uk']",True,Гісторыя,Sous-catégorie
,Вальтрых,"Вальтрых, Вальдрых (ням. Walterich, Walderich; ? - 840 або 842) - бэнэдыктын-абат кляштару ў Мургарце. == Біяграфія == Паходзіў з франкокскага шляхецкага роду Вальтрыхе, які быў у блізкім сваяцтвам з Каралінгамі. Магчыма, быў пазашлюбным сынам Карла Вялікага. Па сьмерці заснавальніка кляштару Мегінгаўда стаў у 783 годзе трэцім абатам кляштару Нойштадт-на-Майне ў 783 годзе, што адбылося пры наяўнасьці Карла Вялікага, які ператварыў з 775 году Нойштадт у цэнтар Саксонскай місіі. == Глядзіце таксама == Вальтрых (імя)",be,Гісторыя (Sous-catégorie),,https://be-tarask.wikipedia.org/?curid=265491,78,265491.0,['uk'],False,Гісторыя,Sous-catégorie
,Тэўдавальд,"Тэўдавальд, Тэадэбальд (лац. Theudoaldus, Theoduualdus, Theudoualdus, Theodoualdus, Theoualdus, Theodobaldus, Theodoboldus, Theobaldus; каля 537 - 555) - кароль франкаў з дынастыі Мэравінгаў. == Біяграфія == Сын Тэадэбэрта I і Дэатэрыі. Стаў каралём у веку 13 гадоў праз заўчасную сьмерць бацькі. Сьпярша знаходзіўся пад наглядам свайго настаўніка. Остготы, якія ў той час вялі ў Італіі жорсткае змаганьне зь Бізантыйскай імпэрыяй, разьлічвалі на зьвяз з Тэўдавальдам. Яны адправілі пасольства да валадара франкаў з просьбай пра дапамогу. Остготы падкрэсьлівалі, што Бізантыя па заваяваньні Апэнінаў можа пачаць вайну супраць франкаў, каб адваяваць былыя землі Рымскай імпэрыі. Аднак неваяўнічы Тэўдавальд не пагадзіўся на аднаўленьне франконска-остгоцкага зьвязу, які фактычна існаваў за Тэадэбэртам I. Разам з тым, ён не перашкаджаў дапамозе остготам з боку водцаў алеманаў Леўтарыса і Бутылена, якія пайшлі з войскам у Італію. Ажаніўся з Вальдрадай, дачкай лянгабардзкага караля Вахона і сястра мачахі Тэўдавальда Вісігарды. Не пакінуў нашчадкаў. == Глядзіце таксама == Тэўдавальд (імя)",be,Гісторыя (Sous-catégorie),,https://be-tarask.wikipedia.org/?curid=264851,151,264851.0,['uk'],False,Гісторыя,Sous-catégorie
,Бэргарт,"Бэргарт (ням. Berhard, лац. Berhardus; 31 сьнежня 879) - біскуп Вэрдэну (з 870). == Біяграфія == Паходзіў зь вядомага лятарынскага роду, які валодаў маёнткамі каля Вэрдэну. У 1870 годзе атрымаў пасьвячэньне на біскупа Вэрдэну, а таксама стаў плябанам кляштару Сьвятога Маўрыкія ў Толеі (Заарлянд). Неаднаразова браў удзел у царкоўных саборах. У 873 годзе браў удзел у асьвячэньні катэдры ў Кёльне. За ім скончылася будаваньне катэдры ў Вэрдэне. У хроніцы Альбрыка (XIII ст.) упамінаецца як сьвяты. Яшчэ ў XVI ст. у Толеі ўшаноўвалі яго магілу. == Глядзіце таксама == Бэргарт (імя) Бэргарт Кляўзгайла Ратольд Страсбурскі",be,Гісторыя (Sous-catégorie),,https://be-tarask.wikipedia.org/?curid=264340,97,264340.0,"['uk', 'ru']",True,Гісторыя,Sous-catégorie
,Заяц-бяляк,"За́яц-бяля́к - зьвер з роду зайцаў (Lepus) сямейства Зайцавых (Leporidae). Даўжыня цела 49-61 см вагой да 5 кг. Улетку мае бурую поўсьць з рудавата-шэрым адценьнем, узімку - белую. Лінькі сканчаюцца ў траўні і сьнежні. Размнажаецца зь лютага да верасьня 2-3 прыплодамі па 1-8 зайчанятаў. Жыве ў лясах з падростам зь лісьцевых дрэваў, па зарослых далінах і балоцістых зарасьніках. Улетку корміцца травяністымі расьлінамі, узімку - карой і парасткамі дрэваў, ягаднікам і сенам. Пашыраны ў Эўразіі і Паўночнай Амэрыцы. Служыць прадметам пушнога промыслу і паляваньня. Часам шкодзіць пасевам і садам. Утварае помесь з зайцам-русаком - заяц-лазовік. Пры руху заяц-бяляк выносіць заднія ногі далёка наперад. Даўжыня сьледу задняй лапы да 17 см, шырыня да 12 см. Кончыкі вышэй чорныя. Поставыя залозы ёсьць толькі між пальцамі, таму сьляды моцна пахнуць. Перад сыходам на лежню блытае сьляды. Актыўны пераважна ўначы. Зайчаняты нараджаюцца відушчымі з густой поўсьцю. Зайчыха корміць іх 1-2 разы за ноч. На 10 дзень зайчаняты пачынаюць есьці траву. Малаком сілкуюцца да 20-30 дзён. == Беларусь == Заяц-бяляк найчасьцей трапляецца ў Віцебскай вобласьці, паўночных і сярэдзінных раёнах Магілёўскай і Менскай вобласьцяў. Менш сустракаецца ў паўночных раёнах Берасьцейскай, Гарадзенскай і Гомельскай вобласьцяў, рэдка на Палесьсі. На 1 студзеня 1981 году ў Беларусі налічвалася 85,4 тыс. асобін зайца-беляка. У паляўнічым сэзоне 2012 году ў Беларусі здабылі 6,4 тыс. зайцоў-белякоў. На лістапад 2013 году налічвалася 60 тыс. асобін зайца-беляка.",be,Геаграфія (Sous-catégorie),,https://be-tarask.wikipedia.org/?curid=221100,225,221100.0,"['uk', 'ru']",True,Геаграфія,Sous-catégorie
,Брэгенцэрвальд,"Брэгенцэрвальд (па-нямецку: Bregenzerwald, даслоўна «Брэгенцаўскі лес») - рэгіён на захадзе Аўстрыі, ў фэдэральнай зямлі Форарльбэргу. Разьмешчаны на паўднёвы ўсход ад Брэгенцу, ад якога й атрымаў назву. Брэгенцэрвальд мае ўнікальны лясны і горны ляндшафт, і ўключаны ў папярэдні Сьпіс Сусьветнай спадчыны ЮНЭСКО. Разьвіты турызм. У рэгіёне гавораць на асобым дыялекце нямецкае мовы - вэ́льдэрыш (па-нямецку: wälderisch), які астатнія жыхары Аўстрыі і суседняй Баварыі разумеюць зь цяжкасьцю. == Вонкавыя спасылкі == Афіцыйны сайт рэгіёну (ням.)",be,Геаграфія (Sous-catégorie),,https://be-tarask.wikipedia.org/?curid=208704,76,208704.0,"['ru', 'uk']",True,Геаграфія,Sous-catégorie
,Блізкі Ўсход,"Блі́зкі Ўсход (па-арабску: الشرق الأوسط‎, па-габрэйску: המזרח התיכון‎) - назва, якая выкарыстоўваецца для абазначэньня геаграфічнага абшару на стыку трох кантынэнтаў: Эўропы, Азіі і Афрыкі. Часам для абазначэньня прыблізна таго ж рэгіёну вызначаецца назва «Сярэдні Ўсход». Так гучыць назва рэгіёну па-арабску - الشرق الأوسط, пэрсыдзку - «khovar-e miyane», ангельску «Middle East», нямецку «Mittlerer Osten». == Геаграфія == Блізкі Ўсход уключае краіны паўднёва-заходняй Азіі і паўночна-ўсходняй Афрыкі. Краіны, якія складаюць Блізкі Ўсход: Аман Бахрэйн Емэн Аб’яднаныя Арабскія Эміраты Ізраіль (з Палестынскай аўтаноміяй) Ірак Іран Катар Кувэйт Лібан Саудаўская Арабія Сырыя Турэччына Эгіпет Ярданія Плошча складае каля 9,7 млн км² з насельніцтвам больш за 300 млн чалавек (1995). == Гісторыя == Гэты рэгіён - калыска вялікіх старажытных цывілізацыяў (Мэсапатамія, старажытны Эгіпет, Іран), і трох сусьветных рэлігіяў (юдаізм, хрысьціянства, іслам). Доўгі час Блізкі Ўсход быў цэнтрам старажытнага сьвету. == Культурны падзел == Большую частку насельніцтва Блізкага Ўсходу складае арабскамоўная супольнасьць, а большасьць яго насельнікаў складаюць мусульмане. Апрача арабскага сьвету да рэгіёну належыць неарабскія Турэччына і Іран. Гэты рэгіён быў і працягвае быць палітычна нестабільным. Да войнаў, якія адбыліся ў рэгіёне, можна аднесьці: араба-ізраільскія войны, ірана-ірацкая вайна і войны ў Пэрсыдзкай затоцы. == Гаспадарка == Блізкі Ўсход - гэта вельмі важны рэгіён для сусьветнай эканомікі, тут канцэнтруецца значнай частка сусьветнай здабычы нафты. Таксама тут перакрыжоўваюцца важныя міжнародныя лініі камунікацыі (лётныя і марскія (Суэцкі канал)). == Астатняя інфармацыя == Абазначэньні Блізкі, Сярэдні і Далёкі Ўсход гэта тыповыя прыклады этнацэнтрычных назваў, а ў гэтым выпадку эўропацэнтрычных, ці кропка гледжаньня эўрапейцаў на ўсходнія цывілізацыі. == Вонкавыя спасылкі == Блізкі Ўсход - сховішча мультымэдыйных матэрыялаў",be,Геаграфія (Sous-catégorie),,https://be-tarask.wikipedia.org/?curid=13832,256,13832.0,"['uk', 'ru']",True,Геаграфія,Sous-catégorie
,Афратропіка,"Афратро́піка - біягеаграфічны рэгіён, да якога адносяцца часткі Афрыкі, якія разьмешчаныя на поўдзень ад пустэльні Сахары. Раней ён зваўся этыёпскай экалягічнай зонай. Мадагаскар і прылеглыя выспы складаюць у ім адмысловы, выразна адрозны падрэгіён, у якім існуюць шматлікія эндэмічныя віды жывёл, напрыклад, лемуры. Гэта абумоўленае тым, што Мадагаскар і Сэйшэльскія выспы адшчапіліся ад Афрыкі некалькі дзясяткаў мільёнаў гадоў назад і эвалюцыйныя працэсы на іх пайшлі асобным шляхам. Іншыя выспы ў Індыйскім акіяне, такія як Каморскія або Маскарэнскія выспы, зьяўляюцца выспамі вульканічнага паходжаньня, і іх век больш юны. Яшчэ адным асобным субрэгіёнам Афратропікі зьяўляецца Капская вобласьць на поўдні кантынэнту, ахарактарызаваная кліматам, падобным на міжземнаморскі. Тут таксама існуюць шматлікія эндэмічныя віды.",be,Геаграфія (Sous-catégorie),,https://be-tarask.wikipedia.org/?curid=145770,108,145770.0,"['ru', 'uk']",True,Геаграфія,Sous-catégorie
,Тапонім,"Тапо́нім (па-грэцку: τόπος, ὄνομα - месца, імя) - у агульным значэньні гэта назва мясьціны. Тапонімамі займаецца разьдзел мовазнаўства - тапаніміка. Аналіз тапонімаў можа даць многа інфармацыі пра разьвіцьцё мовы або гісторыю геаграфічнай мясцовасьці. Тапонімы падзяляюцца на некалькі клясаў: гідронімы - геаграфічныя назвы водных аб’ектаў (рэк, азёраў, мораў і г. д.) аронімы - назвы ўзьнятых формаў рэльефу (гор, хрыбтоў) айконімы - назвы населеных месцаў урбанонімы - назвы тапаграфічных аб’ектаў у межах населенага пункту (вуліцаў, пляцаў, завулкаў і г. д.). мікратапонімы - назвы невялікіх месцаў (крыніцаў, калодзежаў, сенакосаў і г. д.) У біялёгіі звычайна тапонім дадаюць да назвы віду або роду. Звычайна ён азначае месца, дзе гэты гатунак быў знойдзены першы раз, ці дзе часьцей сустракаецца. == Вонкавыя спасылкі == Taponim.by - мапа тапонімаў Беларусі. Пошук паводле ўзору зь візуалізацыяй на мапе.",be,Геаграфія (Sous-catégorie),,https://be-tarask.wikipedia.org/?curid=14505,130,14505.0,['uk'],False,Геаграфія,Sous-catégorie
,Водна-балотныя ўгодзьдзі,"Водна-балотныя ўгодзьдзі, або вільготныя землі (па-ангельску: Wetlands) - участкі мясцовасьці, глеба якіх зьяўляецца аквіфэрам з пастаяньнай або сэзоннай вільготнасьцю. Такія ўчасткі мясцовасьці могуць быць часткова або цалкам занятыя вадаёмамі.Водна-балотнымі ўгодзьдзямі зьяўляюцца мелкаводныя азёры і ўчасткі марскіх узьбярэжжаў, верхавыя і нізавыя балоты, таксама некаторыя іншыя. Вада ў водна-балотных угодзьдзях можа быць прэснай, марской і саланаватай. Найбуйнейшыя водна-балотныя ўгодзьдзі ў сьвеце - Пантанал, яны разьмешчаны ў Бразыліі, Балівіі і Парагваі. У 1971 годзе прынятая міжнародная Канвэнцыя аб водна-балотных угодзьдзях, якія маюць міжнароднае значэньне галоўным чынам у якасьці месцапражываньняў вадаплаўных птушак - Рамсарская канвэнцыя. == Глядзіце таксама == Пералік водна-балотных угодзьдзяў Беларусі",be,Геаграфія (Sous-catégorie),,https://be-tarask.wikipedia.org/?curid=200951,102,200951.0,"['uk', 'ru']",True,Геаграфія,Sous-catégorie
,Балота,"Бало́та - залішне ўвільготнены кавалак зямлі, які парос спэцыфічнай балотнай расьліннасьцю. Утвараецца праз забалочваньне глебы і зарастаньне вадаёмаў. У балоце звычайна адбываецца назапашваньне расьлінных рэшткаў, якія часткова падгнілі, і ўтварэньне торфу. == Распаўсюджанасьць == Балоты найбольш сканцэнтраваныя ў лясной зоне Паўночнай часткі паўшар’я Зямлі. У межах Эўразіі пашыраныя на поўдні Эўропы, на Палесьсі, у Заходняй Сыбіры і на Камчатцы. На тэрыторыі Беларусі найбольшыя балоты разьмешчаныя ў Берасьцейскай вобласьці: Выганашчанскае балота, Паддубічы, Вялікі лес, Аброўскае балота і Хольча. Паводле асаблівасьцяў разьвіцьця й торфаўтварэньня ў Беларусі вылучаюць 5 тарфяных краёў. == Тыпы == У залежнасьці ад мінэральнага жыўленьня: вярховыя (Полацкая нізіна, Друць-Бярэзінскае міжрэчча) - у месцах, дзе пераважае беднае атмасфэрнае жыўленьне; пераходныя; нізінныя (Гарадзенская й большая частка Берасьцейскай вобласьцяў) - разьвіваюцца ў месцах зь перавагай глебавага жыўленьня. Паводле тыпу расьліннасьці: лясныя, хмырэзьнікавыя, травяныя і мохавыя. Паводле мікрарэльефу: далінныя, поймавыя (поплаўныя), сьхілавыя і водападзельныя. == Жывёлы, птушкі й расьліны == У расьліннасьці залежна ад тыпу балотаў пашыраны эў-, мэза-, і алігатрофныя расьліны. У жывёльнім сьвеце пераважаюць балотныя птушкі, месцамі трапляюцца ахоўныя (белыя курапаткі, шэрыя журавы). == У паданьнях == Касмаганічная сымболіка балота зьвязана і зь яго рэальнымі ўласьцівасьцямі - гэта беспарадкавая сумесь зямлі й вады, першасных элемэнтаў, зь якіх утвараўся будучы Космас. Таму балоты - улюбёныя месцы бытаваньня розных нячысьцікаў, якія пераймаюць функцыі антаганістаў бога ў акце стварэньня. == Балотны працэс == Балотны працэс - глебаўтваральны працэс, што працякае ва ўмовах залішняга глебавага ўвільгатнеьння, выкліканага альбо неглыбокім заляганьнем грунтавых водаў, альбо затрыманьнем атмасфэрных ападкаў водатрывалымі пародамі (гліна, суглінкі). Адметнасьцямі балотнага працэсу зьяўляюцца торфаўтварэнне і заглеяньне. У Беларусі паўсюдна пераважаюць тарфянішчы нізіннага тыпу, якія ўтвораныя ва ўмовах залішняга ўвільгатненьня земляў грунтавымі водамі, багатымі мінэральнымі элемэнтамі жыўленьня. Вялікая частка нізінных тарфянішчаў сканцэнтраваная ў Палесьсі. Тарфянішчы верхавога тыпу звычайна прымеркаваныя да водападзелаў ды спадзістых схілаў і ўтворацца пры забалочваньні земляў беднымі грунтавымі водамі або атмасфэрнымі ападкамі. У паніжэньнях балотны працэс генэтычна зьвязаны зь дзярновым і падзолістым працэсамі, што ў выніку вядзе да ўтварэньня дзярнова-падзолістых забалочаных глебаў. == Гаспадарчае значэньне == Нявысушаныя нізінныя балоты выкарыстоўваюцца ў якасьці прыродных сенажацяў. Асушаныя балоты выкарыстоўваюцца пад травы, гародніну, збожжавыя, тэхнічныя й сіласныя расьліны, для здабычы торфу. На Беларусі тарфяныя балоты займаюць 2,5 мільёну гектараў з запасам торфу-сырцу 31,3 мільярду кубічных мэтраў. === Беларусь === На 2021 год беларускія балоты ўтрымлівалі 7 млрд кубамэтраў прэснай вады, чым спрыялі ўстойліваму водазабесьпячэньню рэк і азёр Беларусі. Расьлінны сьвет балотаў штогод спажываў каля 900 000 тонаў вуглякіслага газу, які такім чынам выводзілі з атмасфэры. Таксама на балотах зьбіралі звыш 10 000 тонаў журавінаў за год. Балотныя тарфянікі ўтрымлівалі каля 500 млн тонаў вугляроду, бо торф на 50 % складаецца зь яго. У Беларусі дзейнічаў Закон «Аб ахове і выкарыстаньні тарфянікаў», бо асушаныя балоты замест паглынаньня распыляюць вуглярод. На балотах пражывала звыш 40 % відаў птушак Беларусі, 35 % відаў вусякоў і звыш 15 % відаў дзікарослых расьлінаў, занесеных у Чырвоную кнігу Беларусі. На вялікіх балотных прасторах утвораныя прыродаахоўныя тэрыторыі Беларусі: водныя заказьнікі Беларусі: Выганашчанскае балота, Ельня, Заазер’е і Дзікае балота; Батанічныя заказьнікі лекавых расьлінаў: Стубла, Кішкава ў Дарагічынскім раёне, Урочышча Востраў у Гарадзенскім раёне, у складзе Міхалінска-Бярозаўскага заказьніка, у складзе Радастаўскага заказьніка і ў складзе Гожаўскага заказьніка; заказьнікі-журавіньнікі: Борскі, Букчанскі і Юхавіцкі.",be,Геаграфія (Sous-catégorie),,https://be-tarask.wikipedia.org/?curid=81431,526,81431.0,"['uk', 'ru']",True,Геаграфія,Sous-catégorie
,Цьвёрдыя часьцінкі,"Цьвёрдыя часьці́нкі, атмасфэ́рны аэразо́ль, атмасфэрныя часьцінкі, каламу́тныя часьцінкі або за́віслае рэ́чыва - мікраскапічныя часьцінкі цьвёрдай ці вадкай матэрыі, завіслыя ў паветры. Крыніцамі такіх часьцінак могуць быць прыродныя ці антрапагенныя чыньнікі. Яны ўплываюць на клімат і атмасфэрныя ападкі, што адмоўна ўплывае на чалавечае здароўе, ня лічачы самога іхняга ўдыханьня. Падвіды атмасфэрных часьцінак уключаюць завіслыя рэчывы, таракальныя і альвэльныя часьцінкі, інгаляльныя буйныя часьцінкі (вялікія дыямэтрам ад 2,5 да 10 мікрамэтраў (мкм, PM10)), дробныя часьцінкі дыямэтрам да 2,5 мкм (PM2.5), ультрадыспэрсныя часьцінкі ды сажа. МАДП і СААЗ вызначаюць аэразольныя часьцінкі канцэрагенамі 1-й групы. Часьцінкі - найшкаднейшая форма забруджваньня атмасфэры праз сваю здольнасьць пранікаць глыбока ў лёгкія і крывяносныя сасуды нефільтраванымі, выклікаючы сэрцавыя абморы, захворваньні органаў дыханьня і заўчасную сьмерць. У 2013 дасьледаваньне з удзелам 312 944 чалавек зь дзевяці эўрапейскіх краінаў паказала, што бясьпечнага ўзроўню цьвёрдых часьцінак не існуе, а пры кожным павелічэньні 10 мкг/м³ у PM10 захворваньне на рак лёгкіх вырастае на 22%. Меншыя PM2.5 былі асабліва сьмяротна небясьпечныя: рост захворваньня на рак лёгкіх на 36% пры кожным павелічэньні 10 мкг/м³ - бо яны могуць пранікаць у лёгкія глыбей. Сусьветная ўразьлівасьць да PM2.5 Паводле стану на 2016 складала 4,1 мільёна сьмерцяў ад захворваньняў ды інфарктаў сэрца, раку лёгкіх, хранічных захворваньняў лёгкіх і рэсьпіраторных інфэкцыяў. У цэлым завіслыя цьвёрдыя часьцінкі займаюць шостае месца ў сусьветным рэйтынгу фактараў рызыкі да заўчаснай сьмерці.",be,Геаграфія (Sous-catégorie),,https://be-tarask.wikipedia.org/?curid=221673,225,221673.0,['uk'],False,Геаграфія,Sous-catégorie
,Пернікавы домік,"Пе́рнікавы до́мік - калядны торт зь пернікавага цеста і айсінгу. У якасьці аздабленьня дадаюць такія прысмакі, як: гарэхі і зэфір, мармэляд і печыва, цукаты і шакаляд, а таксама цукеркі манпасье і ў выглядзе марскіх каменьчыкаў. == Складнікі == Для папярэдняга прыгатаваньня пернікавага цеста выкарыстоўваюць: 800 грамаў мукі і 280 грамаў цукровай пудры, 120 грамаў мяккага маргарыну і 5 сталовых лыжак топленага мёду, па 2 яйкі і жаўткі, па 2 чайныя лыжкі соды і прыправы для пернікаў. Такая прыправа ўлучае молатыя гвазьдзік, імбір, кардамон і мускатны гарэх. У прыгатаваньні айсінгу патрэбныя яйка, 150 грамаў цукровай пудры і дробка лімоннай кісьлі. У якасьці ўпрыгожваньня выкарыстоўваюць дробныя рознакаляровыя цукеркі. == Прыгатаваньне == Падрыхтоўку пернікавага цеста пачынаюць з замесу мукі, цукровай пудры і заправы для пернікаў. У атрыманай сумесі робяць ямку, куды дадаюць маргарын, яйкі і мёд. Іх вымешваюць да атрыманьня мяккага гладкага цеста. Гатовае цеста загортваюць у харчовую плёнку і пакідаюць на 2 гадзіны ў лядоўні. Затым на кардоне або паперы накрэсьліваюць 4 сьцяны і 2 дэталі даху, а таксама вокны, дзьверы і ніз пернікавага доміка. Накрэсьленыя шаблёны выразаюць. Цеста раскачваюць плястом 5 мілімэтраў і прыкладаюць да яго шаблёны. Нажом зь цеста выразаюць дэталі доміка, якія пераносяць на бляху. Іх запякаюць у духоўцы пры тэмпэратуры 160-180 °C да румянай скарынкі. Пасьля дэталі доміка пакідаюць падсыхаць. Тым часам, пачынаюць гатаваць айсінг, дзеля чаго бялок аддзяляюць ад жаўтка. Бялок узьбіваюць у пену. Цукровую пудру прасяваюць і дадаюць да бялка паступова з пастаянным памешваньнем. Затым дадаюць лімонную кісьлю і ўсё вымешваюць да атрыманьня пругкай сумесі. Пернікавы домік зьбіраюць на выпечаным зь пернікавага цеста каржы, плоскай талерцы або шчыльным кардоне. Блюда вышароўваюць айсінгам і выкладаюць на яго аснову доміка. З дапамогай айсінгу прымацоўваюць сьцены і злучаюць іх міжсобку. Дах дадаткова замацоўваюць зубачысткамі. Усе стыкі дэталяў доміка вышароўваюць айсінгам. Затым пернікавы домік пакідаюць на ноч у сухім памяшканьні. На наступны дзень айсінгам малююць вокны і ледзяшы на даху, а таксама прымацоўваюць дзьверы. На даху з дапамогай кандытарскага мяшка робяць айсінгам чарапічны ўзор і прымацоўваюць дробныя рознакаляровыя цукеркі.",be,Геаграфія (Sous-catégorie),,https://be-tarask.wikipedia.org/?curid=247292,332,247292.0,['uk'],False,Геаграфія,Sous-catégorie
,Сасіска,"Сасі́ска (ад франц. saucisse) - каўбасны выраб, вырабляецца са здробненага (пракручанага) варанага мяса жывёлаў або птушкі (або яго замяняльнікаў). У існасьці, уяўляе сабой маленькую каўбасу, аднак у адрозьненьне ад звычайнай каўбасы звычайна ўжываецца ў ежу пасьля тэрмічнага апрацаваньня (варэньня, смажаньня). Блізкімі да такіх разнастайнасьцяў каўбасных вырабаў ёсьць шпікачкамі. Тоўстая кароткая каўбаса вядомая як сардэлька. Сучасныя венскія каўбасы вынайшаў мясьнік Ёган Лянэр (1772-1845), які пераехаў з Франкфурту ў Вену, 13 лістапада 1805 году. Пытаньне аб тым, хто ўласна вынайшаў венскай каўбасы, ёсьць старой спрэчкай паміж гарадамі Франкфурт і Вена. У Франкфурце такія каўбасы пачалі вырабляцца ў часы сярэднявечча, але ў венскіх каўбасах ўпершыню выкарысталі сумесь ялавічыны і сьвініны - рэцэптура, паводле якой вырабляюцца сучасныя венскія каўбасы. Венскія каўбасы сталі асноўным інгрэдыентам венскай і нямецкай кухні. == Глядзіце таксама == Хот-дог == Літаратура == Heinz Dieter Pohl: Die österreichische Küchensprache. Ein Lexikon der typisch österreichischen kulinarischen Besonderheiten (mit sprachwissenschaftlichen Erläuterungen). Praesens-Verlag, Wien 2007, ISBN 3-7069-0452-7, (Studia interdisciplinaria Ænipontana 11), Artikel Frankfurter Würstel, S. 64",be,Геаграфія (Sous-catégorie),,https://be-tarask.wikipedia.org/?curid=162912,162,162912.0,['uk'],False,Геаграфія,Sous-catégorie
,Аліўе,"Аліўе - салата, якую ў 1860-я гады прыдумаў францускі кухар Люсьен Аліўе ў Маскве пад назвай «маянэз зь дзічыны». У 1920-я гады салату пераназвалі ў «сталічную», а ў яе складзе рабчыка замянілі курацінай. У паваенныя гады замест курыцы пачалі выкарыстоўваць вараную каўбасу. У 1970-я гады салата стала сьвяточнай стравай. == Складнікі == У наш час для прыгатаваньня салаты выкарыстоўваюць: па 4 вараныя бульбіны, звараныя ўкрутую яйкі і марынаваныя або сьвежыя агуркі, адну моркву, 300 грамаў варанай каўбасы, слоік зялёнага кансэрваванага гарошку вагой 200 грамаў, 3 сталовыя лыжкі маянэзу, а таксама лісьце пятрушкі і кропу. Першапачаткова ж салату гатавалі з: паловы тушкі рабчыка, 2-х бульбінаў, часткі агурка, 4-х лістоў салаты, 3-х шыек ракаў, 1,5 сталовай лыжкі маянэзу, чвэрці кубка лансьпіка (выпаранае зь мяснога булёну жэле), чайнай лыжкі капэрсаў і 5 алівак. Часам сьвежыя агуркі замяняюць карнішонамі. Таксама рабчыка могуць замяняць курацінай, цяляцінай і курапаткай. == Прыгатаваньне == У нашыя дні вараць бульбу і моркву, а яйкі ўкрутую. Затым бульбу, каўбасу, морку і яйкі наразаюць дробнымі кубікамі аднолькавага памеру. Пасьля нарэзкі агуркоў зь іх адціскаюць вадкасьць. З гарошка зьліваюць ваду, пасьля чаго яго ўсыпаюць у нарэзаныя складнікі. Затым наразаюць пятрушку і кроп ды зьмешваюць усё з маянэзам. Атраманую салату прыбіраюць на гадзіну ў лядоўню. Даўней філе рабчыка наразалі брусочкамі і зьмешвалі брусочкамі бульбы і лустамі сьвежых агуркоў. Затым дадавалі аліўкі і капэрсы, пасьля чаго залівалі ўсё маянэзам. Пасьля астуджэньня салату перакладвалі ў талерку і ўпрыгожвалі ракавымі шыйкамі, лісьцікамі салаты-латука і лансьпікам.",be,Геаграфія (Sous-catégorie),,https://be-tarask.wikipedia.org/?curid=251646,242,251646.0,['uk'],False,Геаграфія,Sous-catégorie
,Крапіўны суп,"Крапіўны суп - суп з маладой крапівы. Можа ўжывацца дзеля паляпшэньня абмену рэчываў і страваваньня, вывядзеньня шкодных рэчываў з арганізму і папярэджаньня малакроўя, а таксама дзеля паніжэньня ўзроўню цукру ў крыві. Страва нясе карысьць праз багатасьць крапівы на вітаміны А, Б, Ц, Е і К, а таксама на такія мікра- і макраэлемэнты, як медзь, манган, жалеза, бор і нікель. Таксама яе ўжываньне павышае згусальнасьць крыві. == Складнікі == Для прыгатаваньня крапіўнага супу выкарыстоўваюць па 100 грамаў крапівы і бульбы, 220 грамаў курынага булёну, 5 грамаў зеляніны пятрушкі і кропу, рэпчатую цыбулю і моркву, кавалкі адварнога яйка, сьмятану і прыправы. == Прыгатаваньне == Пасьля закіпаньня ў ваду разам з курацінай кладуць цыбуліну, нарэзаную долькамі моркву і каранёвую пятрушку, а таксама бульбу. Праз гадзіну курыны булён здымаюць з агню і працэджваюць. Кураціну разьбіраюць на дробныя кавалкі і разам з морквай, пятрушкай ды бульбай вяртаюць у булён. Пакуль булён гатуецца маладую крапіву старанна прамываюць і апускаюць у кіпень іншага рондаля, дзе адварваюць да мяккасьці пры адчыненай накрыўцы. Затым крапіву адкідваюць на друшляк і абдаюць халоднай вадой. Пасьля гэтага крапіву адціскаюць, дробна рэжуць і апускаюць у курыны булён. Потым перамешваюць і даюць пагатавацца яшчэ 5 хвілінаў. У талеркі зьмяшчаюць кавалкі адварнога яйка і зеляніну. Наверх наліваюць суп і дадаюць сьмятану. Пры гатаваньні без кураціны ў кіпень могуць пакласьці сьвежую капусту і бурак. Парэзаную крапіву мажліва дадаць у суп без абдаваньня кіпнем, каб захаваць больш вітамінаў. Урэшце, могуць парэзаць туды зоркаўку, лебяду і шчаўе. Замест варанага яйка мажліва дадаць сыр.",be,Геаграфія (Sous-catégorie),,https://be-tarask.wikipedia.org/?curid=256389,248,256389.0,['uk'],False,Геаграфія,Sous-catégorie
,Галушкі,"Галу́шкі (па-ўкраінску: Галушки, па-славацку: Halušky) - украінская і славацкая страва з адвараных у кіпені кавалачкаў цеста. У адрозненьне ад варэнікаў ня маюць начыньня. Галушкі гатуюць як асобную страву або вараць зь імі суп. На Галічыне больш распаўсюджаныя палюшкі - галушкі, у склад якіх уваходзіць адвараная бульба. == Спосаб прыгатаваньня == Цеста для галушак гатуюць на аснове мукі (звычайна пшанічнай ці грэчневай або іх сумесяў), ці манных крупаў, ці сумесі мукі з бульбай, тварагом, дадаючы яйкі, ваду, соль, цукар. Цеста дзеляць лыжкай альбо раскатваюць да таўшчыні 1,5 см і наразаюць на невялікія квадраты, потым вараць у падсоленым кіпені (або булёне ці малацэ), пакуль не ўсплывуць. Адвараныя галушкі падаюць на стол з растопленым маслам альбо са шкваркамі і смажанай цыбуляй. Перад падачай на стол галушкі можна крыху падсмажыць на патэльні з падагрэтым алеем. У Славаччыне галушкі звычайна падаюцца пасыпаныя авечай брынзай ці іншым струганым сырам, а таксама са шкваркамі. Таксама могуць падавацца з кіслай капустаю; у такім выпадку называюцца страпачкі. == Літаратура == Шалимов С. А., Шадура Е. А. Современная украинская кухня, Київ, Техніка, 1977, 320 с., пераклад з украінскай.",be,Геаграфія (Sous-catégorie),,https://be-tarask.wikipedia.org/?curid=242118,178,242118.0,['uk'],False,Геаграфія,Sous-catégorie
,Аль-Ідрысі,"Аль-Ідрысі (Абу Абдалах Мухамэд ібн Мухамэд ібн Абдалах аш-Шэрыф ал-Ідрыс; 1099 або 1100 - 1161 або 1165) - славуты арабскі географ. Паходзіў з арыстакратычнага роду, атрымаў дасканалую адукацыю ў Кардоўскім унівэрсытэце. З 1139 году працаваў у Палерма пры двары нарманскага караля Сыцыліі Ражэра II. Да 1154 году (шаўвал 548 год хіджры) скончыў вялікую каляровую мапу сьвету (Charta Rogeriana ці Tabula Rogeriana) на 70 аркушах з суправаджальным тэкстам да яе на арабскай мове пад назвай Kitab nuzhat al-mustak fi htirak al-afak («Кніга - забаўляньне для стомленага ў вандраваньнях па абласьцях сьвету»), вядомым пад назвай «Кніга Ражэра». Згодна з арабскай традыцыяй, Charta Rogeriana арыентаваная на поўдзень, а не на поўнач, як сучасныя карты. Тэрыторыя сучаснай Беларусі прадстаўленая ў асноўным на аркушы 65 (5 сэкцыя VII клімату паводле клясыфікацыі Ідрысі) Паказаныя горад Менск («Муніска») - першая выява гораду на карце, «возера Тэрмі» - верагодна, Прыпяцкія балоты. Дняпро («Днабрус») пададзены ад вытокаў Бярэзіны («Бельцес»). Ёсьць падставы атаясаміць горад «Бармунію» (аркуш 55) зь Бярэсьцем. Яшчэ шэраг аб’ектаў можна лякалізаваць у Беларусі гіпатэтычна, напрыклад, горад «Барманза» ля сутокаў Дняпра і Бярэзіны. Усьлед за іншымі мусульманскімі аўтарамі Ідрысі згадваў «тры віды русаў», у тым ліку Артанію, але другаснасьць інфармацыі Ідрысі не дазваляе зьвязаць апошнюю зь якім-небудзь пэўным рэгіёнам. Праца Ідрысі зьявілася вяршыняй клясычнай арабскай картаграфіі і далёка пераўзыходзіла паўнатой і дакладнасьцю любыя вядомыя карты сьвету XII-XIII стагодзьдзяў. == Літаратура == Алесь Белы // . - Мн.: . Белы А. Беларусь на арабскай карце XIII стагодзьдзя // Падарожнік. No 7, 1996. == Вонкавыя спасылкі == Арыгінальны артыкул(недаступная спасылка) Тэрыторыя сучаснай Беларусі на мапе Аль-Ідрысі (1154 г.)",be,Геаграфія (Sous-catégorie),,https://be-tarask.wikipedia.org/?curid=4026,258,4026.0,"['uk', 'ru']",True,Геаграфія,Sous-catégorie
,Студзеньскія падзеі ў Рызе,"Падзеі ў студзені 1991 году ў Рызе, Барыкады (па-латыску: Barikāžu laiks) - падзеі ў пэрыяд з 13 па 27 студзеня 1991 году, якія галоўным чынам адбываліся ў Рызе і былі зьвязаныя з распадам СССР. Да падзеяў барыкад 1991 году, у больш пашыраным сэнсе, можна аднесьці пэрыяд да 21 жніўня 1991 году, калі адбываліся апошнія спробы штурму АМАПу барыкад вуліцы Екабу. У 1995 годзе быў створаны фонд Памяці барыкад. З студзеня 1996 году больш за 30 тысячаў абаронцаў барыкад атрымалі Памятную адзнаку ўдзельніка барыкад. == Хроніка == 13 студзеня ў Рызе адбыўся мітынг Народнага фронту ў падтрымку Вярхоўнай рады і Савету міністраў, а таксама ў знак пратэсту супраць узброеных сутыкненьняў у Летуве, у якім прыняло ўдзел каля 500 000 людзей. Увечары таго ж дня пачалася пабудова барыкад вакол стратэгічных аб’ектаў у Рызе і некаторых іншых гарадах Латвіі. 14 студзеня байцы АМАП зьдзейсьнілі шэраг нападаў на ўдзельніках барыкад у мастоў Брас і Вэцмілгравіс: зьбіты некалькі людзей, спаленыя 17 аўтамабіляў. 15 студзеня АМАП учыніў два напады на Рыскі філіял Менскай Вышэйшай школы міліцыі, падчас якіх былі зьбітыя курсанты, разгромленыя памяшканьні і выкрадзена зброя. 16 студзеня на барыкадах ля Вэцмілграўскага мосту амапаўцы расстралялі кіроўцу міністэрства зносінаў Робэрта Мурніэкса і паранілі яшчэ дваіх чалавек. 18 студзеня міністар унутраных спраў Латвіі Алоіс Вазніс выслаў у МУС СССР свой загад аб тым, што па байцах АМАПу, якія набліжаюцца да аб’ектаў МУС Латвіі бліжэй за 50 мэтраў, абаронцам барыкад загадана страляць. З Масквы гэта пасланьне трапіла ў АМАП. Пасьля раззбраеньня АМАПам школы міліцыі ў Рызе пяцёра невядомых нібыта згвалтавалі жонку камандзіра ўзводу АМАПу Лактыёнава. У тую ж ноч, з 19 на 20 студзеня, быў абстраляны пост АМАПу ў Доме друку. Амапаўцы амаль адразу затрымалі мікрааўтобус «Латвія» зь пяцьцю дружыньнікамі «нацыянальных сілаў абароны». У мікрааўтобусе, па словах былога кіраўніка маскоўскай сьледчай групы В. Костырава, былі выяўленыя халодная зброя і боепрыпасы. Тады амапаўцы самі павезьлі затрыманых на чатырох машынах суправаджэньня. Як толькі канвой заехаў на плошчу, дзе знаходзіліся пракуратура, МУС Латвіі і міністэрства будаўніцтва, пачаўся агонь па машынах на адкрытай мясцовасьці. Па сьцьверджаньні амапаўцаў, стралялі з будынку МУС і з Бастыённай горкі, якая знаходзілася ззаду спэцназаўцаў. Завязалася перастрэлка, падчас якой АМАП захапіў будынак МУС і суседні будынак міністэрства будаўніцтва. Міліцыянты сьцьвярджаюць, што частка абаронцаў барыкад мела халодную і вагняпальную зброю. У выніку інтэнсіўнай страляніны ў цэнтры гораду 8 чалавек было паранена, 5 - забітыя. Зь іх чацьвёра - апэратары групы кінарэжысэра Юрыс Падніекса: Андрыс Слапіньш і Гвіда Звайгзны (памёр ад атрыманых раненьняў у пачатку лютага), міліцыянт Сяргей Кананенка і школьнік Эдзі Рыекстыньш, загінулі ў парку ля Бастыённай горкі, а міліцыянт Уладзімер Гамановіч - паміж чацьвертым і пятым паверхамі будынку МУС. == Памяць == У Рызе дзейнічае Музэй барыкад Кожны год у Латвіі праводзяцца памятныя мерапрыемствы, запальваюцца вогнішчы, праводзяцца канцэрты на Домскай плошчы, ўскладаньне кветак да помніка Свабоды Выпушчаныя памятныя адзнакі == Загінулыя падчас барыкад == Уладзімер Гамановіч Ілгварс Грыезіньш Сяргей Кананенка Робэртс Мурніекс Эдзі Рыекстыньш Андрыс Слапіньш Гвіда Звайгзны == Літаратура == Viktors Daugmalis «Barikādes - Latvijas mīlestības grāmata». - 1991.gada barikāžu dalībnieku atbalsta atklātais sabiedriskais fonds, Rīga 2001. ISBN 9984191966 Tālavs Jundzis, Renārs Zaļais «Nevardarbīgā pretošanās - Latvijas pieredze». - Latvijas Zinātņu akadēmija, Rīga 2006. ISBN 9789984010434 (Rakstu, dokumentu un atmiņu krājums, veltīts Barikāžu atceres 15.gadadienai) Jāzeps Ločmelis «Atmiņas par barikāžu dienām». - Latvijas telekomunikāciju klubs, Rīga 2001. ISBN 998494980X Iveta Kaķīte «Barikādes - kā tas bija patiesībā». - Redisons un partneri, Rīga 2001. ISBN 9984932745 (Tautas Frontes loma barikādēs) Ināra Mūrniece «Aksenoka Rita: Barikādes - Bija arī nodevība». - Latvijas Avīze 2006. gada 21. janvāris. Dzintars Vītols «Ceļš uz barikādēm». - Burtnieki 2001. «Janvāra barikādes kā tautas forma totalitārajam režīmam un tās mācības». - Latvijas Zinātņu akadēmija, 1991.gada barikāžu dalībnieku atbalsta fonds, LR Ministru kabinets, Rīga 2001. ISBN 998419213X(Starptautiska Baltijas valstu konference sakarā ar barikāžu atceres 10.gadadienu) Jānis Stradiņš «1991. gads. Janvāris». - Latvijas Kultūras fonds, Rīga 1991. Modris Ziemiņš «Rīgā deg ugunskuri - Maskavā brūk padomju impērija». - Mācību apgāds, Rīga 2001. ISBN 9984922138 Ivars Bērziņš, Renārs Zaļais, Viktors Daugmalis «Domā par Latviju, piemini barikādes». - 1991. gada barikāžu dalībnieku biedrība, Rīga 2006. ISBN 9984956822 (1991. gada barikādēm veltīts fotoalbums) Федотов Александр. Дайнис Иванс: «Баррикады - самое значительное событие в латвийской истории». - «Телеграф», No 9 (1303), 12 января 2007 года. Федотов Александр. Альфред Рубикс: «Захватывать власть мы не собирались». - «Телеграф», No 9 (1303), 12 января 2007 года. Кто стрелял у МВД? - «Час», 20 января 2006 года. == Вонкавыя спасылкі == 1991. Janvāris. barikadopedija.lv. Праверана 2014-03-07 г. Музэй барыкад 1991 году === Відэа === Provokācijas anatomija/Анатомія правакацыі на YouTube",be,Палітыка (Sous-catégorie),,https://be-tarask.wikipedia.org/?curid=209860,747,209860.0,"['ru', 'uk']",True,Палітыка,Sous-catégorie
,Галоснасьць,"Гало́снасьць (па-расейску: гласность) - палітыка максымальнай адкрытасьці ў дзейнасьці дзяржаўных установаў і свабоды інфармацыі. У сучасным словаўжываньні, асноўны кампанент палітыкі перабудовы, якая праводзілася М. С. Гарбачовым у другой палове 1980-х у СССР. Дзякуючы ёй адбыліся значныя паслабленьні цэнзуры і ліквідацыя існуючых у савецкім грамадзтве шматлікіх інфармацыйных бар’ераў. == Галоснасьць у СССР == Мітынг галоснасьці - мітынг, праведзены дысыдэнтамі і спачуваючымі 5 сьнежня 1965 году на Пушкінскай плошчы ў Маскве. Ён стаў першай публічнай палітычнай дэманстрацыяй у пасьляваенным СССР.. Тэрмін пачалі шырока ўжываць з 1987 году як значэньне аднаго з галоўных напрамкаў рэформ («галоснасьць - перабудова - паскарэньне»), якія праводзіліся ў 1987-1991 гадох М. С. Гарбачовым на пасадзе Генэральнага сакратара ЦК КПСС і Прэзыдэнта СССР, шырока вядомых пад агульнай назвай «Перабудова». Тады ж зьявіліся лёзунгі: «Больш галоснасьці! Больш дэмакратыі!».",be,Палітыка (Sous-catégorie),,https://be-tarask.wikipedia.org/?curid=131238,131,131238.0,"['uk', 'ru']",True,Палітыка,Sous-catégorie
,Міхаіл Гарбачоў,"Міхаі́л Сярге́евіч Гарбачо́ў (нарадзіўся 2 сакавіка 1931 году, Прывольнае, Стаўрапольскі край, РСФСР - 30 жніўня 2022, Масква, Расея) - генэральны сакратар ЦК КПСС з 11 сакавіка 1985 году па 23 жніўня 1991 году, першы і апошні прэзыдэнт СССР з 15 сакавіка 1990 году па 25 сьнежня 1991 году. Былы глава Гарбачоў-Фонду. Меў шэраг узнагарод і ганаровых званьняў, найбольш вядомая зь якіх - Нобэлеўская прэмія міру 1990 году. Зь дзейнасьцю Гарбачова на пасадзе главы КПСС і СССР зьвязаная маштабная спроба рэфармаваньня - Перабудова, якая скончылася распадам Савецкага Саюзу, а таксама завяршэньнем халоднай вайны. Пэрыяд кіраваньня Гарбачова ацэньваецца неадназначна. У 1990 годзе Ўнівэрсытэт Аляскі прысвоіў Гарбачову званьне ганаровага прафэсара гуманітарных навук. == Жыцьцяпіс == Гарбачоў памёр увечары ў аўторак, 30 жніўня 2022, пасьля цяжкай і працяглай хваробы, заявілі журналістам у Цэнтральнай клінічнай бальніцы ў Маскве. === Гарбачоў і Беларусь === У 1986 годзе Гарбачоў, атрымаўшы ліст беларускай інтэлігенцыі пра крытычны стан беларускай мовы, накіраваў у Менск адмысловую камісію. Кіраўніцтву ЦК КПБ давялося карэктаваць сваё стаўленьне да моўнай палітыкі. Заява пра ўтварэньне Аргкамітэту БНФ «Адраджэньне» у кастрычніку 1988 году пачыналася з узгадкі пра перабудову «распачатую лепшымі сіламі КПСС». Аналягічныя адсылкі рабіліся і ініцыятарамі Народных Франтоў тагачасных рэспублік Балтыі. Міхаіл Гарбачоў прыязна ставіўся да Васіля Быкава і Алеся Адамовіча, спрабаваў абараніць іх (няўдала) ад артадаксальнага камуністычнага кіраўніцтва БССР. Ён наведаў цырымонію разьвітаньня з Адамовічам у студзені 1994 году і даў вялікае інтэрвію беларускай службе Радыё Свабода пра Васіля Быкава на 40-ы дзень сьмерці .",be,Палітыка (Sous-catégorie),,https://be-tarask.wikipedia.org/?curid=52683,243,52683.0,['uk'],False,Палітыка,Sous-catégorie
,Народны фронт Латвіі,"Народны фронт Латвіі, скарочана Народны фронт альбо НФЛ (па-латыску: Latvijas Tautas fronte, LTF) - палітычны рух у Латвіі ў 1988-1993 гадох. Выступаў за аднаўленьне незалежнасьці Латвіі ды рынкавыя рэформы. Першы кіраўнік НФЛ - Дайніс Іванс, другі - Рамуальдас Ражукас, трэці - Улдзіс Аўгсткалнс. == Гісторыя == Ідэя стварэньня Народнага фронту была агучана на Пленуме творчых саюзаў Латвіі, які праходзіў у Рызе 1 і 2 чэрвеня 1988 году. Народны фронт Латвіі быў заснаваны 8 кастрычніка 1988 году як усенародны рух у падтрымку Перабудовы на тэрыторыі Латвійскай ССР. Першапачаткова НФЛ займаў умераныя пазыцыі і дамагаўся шырокай аўтаноміі для Латвіі ў складзе рэфармаванага СССР ды спачатку нават карыстаўся падтрымкай расейскамоўнага насельніцтва. Пасьля, Народны фронт вызначыў сваёй мэтай аддзяленьне Латвіі ад СССР і паступова прыйшоў да ўлады ў 1989-1990 гады. НФЛ выпускаў уласную газэту - «Atmoda» (па-беларуску: «Абуджэньне»), якая выходзіла на латыскай і расейскай мовах. У першым нумары, які выйшаў 7 кастрычніка 1988 году, напярэдадні кангрэсу па стварэньні НФЛ, быў апублікаваны праект Статуту новага руху. Народны фронт Латвіі супрацоўнічаў з Народным фронтам Эстоніі і летувіскім рухам «Саюдзіс». 23 жніўня 1989 году ўсе тры рухі ажыцьцявілі сумесную акцыю «Балтыйскі шлях», прымеркаваную да 50-й гадавіны Пакту Молатава-Рыбэнтропа. Ланцуг, створаны зь людзей, што ўзяліся за рукі, працягнуўся праз тэрыторыю ўсёй Прыбалтыкі - ад вежы Доўгі Герман у Таліне да Вежы Гедыміна ў Вільні. Першыя ў савецкай гісторыі свабодныя выбары дэлегатаў Зьезду народных дэпутатаў СССР завяршыліся ў Латвіі пераканаўчай перамогай Народнага фронту. Дзякуючы намаганьням народных франтоў камісіяй Зьезду народных дэпутатаў пад кіраўніцтвам Аляксандра Якаўлева быў прызнаны і асуджаны факт існаваньня сакрэтнага пратаколу да пакту Рыбэнтропа-Молатава. На выбарах 1990 году НФЛ і яго саюзьнікі атрымалі ў Вярхоўным Савеце больш за 2/3 галасоў (138 месцаў з 201 месца) - неабходную колькасьць для ўнясеньня паправак у Канстытуцыю. 4 траўня 1990 году першы закон, прыняты новым Вярхоўным саветам, абвяшчаў аб намеры аднавіць незалежнасьць. Старшыня НФЛ Дайніс Іванс быў абраны віцэ-сьпікерам, а яго намесьнік Івар Годманіс быў абраны прэм’ер-міністрам. Многія іншыя чальцы НФЛ занялі ключавыя пасады ва ўрадзе. Галоўная палітычная мэта Народнага фронту, незалежнасьць Латвіі, была дасягнута ў жніўні 1991 году, і НФЛ стаў першым рэфарматарам сацыялістычнай эканомікі Латвіі ў свабодную рынкавую сыстэму. Пэрыяд эканамічных рэформаў быў вельмі хваравітым і кіраўніцтва Народнага фронту імкліва губляла папулярнасьць у выбарцаў. Многія дзеячы НФЛ перайшлі ў новыя палітычныя партыі. == Заканчэньне дзейнасьці == На выбарах у Сойм Латвіі ў чэрвені 1993 году Народны фронт атрымаў толькі 2,62% галасоў выбарцаў і не пераадолеў электаральны бар’ер. НФЛ быў рэарганізаваны ў хрысьціянска-дэмакратычную партыю, якая атрымала назву Хрысьціянская народная партыя Латвіі (па-латыску: Kristīgā Tautas partija), але гэта не прынесла посьпеху. У выніку Хрысьціянская народная партыя зьлілася з Хрысьціянска-дэмакратычным саюзам (па-латыску: Kristīgi demokratiskā savienība). Многія з былых актывістаў Народнага фронту Латвіі дасюль займаюць значныя пазыцыі ў сучаснай латвійскай палітыцы. У Рызе, па адрасе Vecpilsetas 13/15, адкрыты Музэй Народнага фронту Латвіі. == Вонкавыя спасылкі == Latvian History",be,Палітыка (Sous-catégorie),,https://be-tarask.wikipedia.org/?curid=165251,465,165251.0,"['uk', 'ru']",True,Палітыка,Sous-catégorie
,Балтыйскі шлях,"Балтыйскі шлях (па-эстонску: Balti kett, то бок Балтыйскі ланцуг; па-латыску: Baltijas ceļš, па-летувіску: Baltijos kelias) - мірная акцыя ў Прыбалтыйскіх ССР, праведзеная 23 жніўня 1989 году. Жыхары Летувы, Латвіі й Эстоніі зрабілі жывы ланцуг даўжынёй амаль у 600 км (каля двух мільёнаў чалавек, то бок прыкладна 25% трох прыбалтыйскіх рэспублік на той час), такім чынам аб’яднаўшы Талін, Рыгу й Вільню. Акцыя была прымеркаваная да 50 гадоў са дню падпісаньня пакту Молатава-Рыбэнтропа, мэтай акцыі было прыцягнуць увагу сусьветнага грамадзтва да гістарычных падзеяў, якія зьмянілі статус краінаў Прыбалтыкі. Згодна з пактам і сакрэтным пратаколам, які прыкладаецца да яго, СССР і Нямеччына падзялялі сфэры ўплыву ў Эўропе: Латвія, Эстонія, Фінляндыя, усходнія вобласьці Польшчы й Бэсарабіі адыходзілі СССР, а Летува й захад Польшчы - Нямеччыне. Акцыя прадэманстравала растучую ўпэўненасьць сілаў, якія змагаліся за незалежнасьць прыбалтыйскіх краінаў. Арганізатарамі сталі Народны фронт Эстоніі, Народны фронт Латвіі й Саюдзіс у Летуве. Балтыйскі шлях дазволіў прадэманстраваць усяму сьвету жаданьне народаў Прыбалтыкі аддзяліцца ад СССР, іхнюю салідарнасьць у гэтым памкненьні. Сэпаратысцкія арганізацыі скарысталіся акцыяй, каб сказаць, што акупацыя СССР Прыбалтыйскіх краінаў пытаньне ня толькі палітычнае, але й маральнае. Улады СССР адрэагавалі на акцыю толькі рыторыкай, не зрабіўшы ніякіх рэальных крокаў для ўмацаваньня адносінаў паміж рэспублікамі, у выніку чаго праз 6 месяцаў пасьля правядзеньня Балтыйскага шляху Летува першай з рэспублікаў Савецкага Саюзу аб’явіла пра выхад зь ягонага складу. У 2009 годзе арганізацыя ЮНЭСКО прызнала гэтую акцыю фэномэнам негвалтоўнага супраціву й прыняла рашэньне ўключыць дакумэнтальныя матэрыялы пра яе ў міжнародны рэгістар праграмы «Памяць Сьвету». == Вонкавыя спасылкі == The Baltic Way (анг.)",be,Палітыка (Sous-catégorie),,https://be-tarask.wikipedia.org/?curid=133094,254,133094.0,"['uk', 'ru']",True,Палітыка,Sous-catégorie
,Кракожыя,"Крако́жыя - выдуманая краіна, створаная для фільму «Тэрмінал» Стывена Сьпілбэрга з Томам Гэнксам і Кэтрын Зэтай-Джонс у галоўных ролях. == Зьвесткі == У фільме Кракожыя - маленькая ўсходнеэўрапейская і, верагодна, былая савецкая рэспубліка. Насельніцтва размаўляе на кракоскай мове. З 16 студзеня да лістападу 2004 году ў краіне ішла грамадзянская вайна. На пачатку вайны прэзыдэнт краіны быў узяты ў закладнікі. Такім чынам быў усталяваны новы рэжым, не прызнаны Злучанымі Штатамі. Гэта стварыла пэўныя праблемы кракосцу Віктару Наворскаму, які ў гэты час быў на шляху ў Нью-Ёрк. Прызямліўшыся ў міжнародным аэрапорце імя Джона Ф. Кэнэдзі, Віктар усьвядоміў, што ягоныя пашпарт і віза сталі абсалютна непажытачнымі, і ён ня можа ні ўехаць у ЗША, ні вярнуцца ў Кракожыю, таму што тая закрыла свае межы. У выніку Наворскі быў вымушаны застацца ў тэрмінале аэрапорта цягам дзевяці месяцаў, пакуль у Кракожыі ня быў абвешчаны мір, і ён атрымаў магчымасьць адправіцца дамоў. Агулам пра Кракожыю мала вядома. Акрамя зьвестак пра несупынныя баі, зь міжнародных навін можна пачуць пра «паўночныя тэрыторыі», занятыя паўстанцамі. Дзяржаўны гімн Кракожыі гучыць гэтаксама як альбанскі, толькі тэкст - чыстыя шулды-булды. «Вадзіцельскае пасьведчаньне» Віктара Наворскага - беларускае, выдадзенае ў горадзе Гомелі. == Глядзіце таксама == Гэруды == Вонкавыя спасылкі == В последнем фильме Спилберга Том Хэнкс стал белорусом (рас.)",be,Палітыка (Sous-catégorie),,https://be-tarask.wikipedia.org/?curid=7368,206,7368.0,"['ru', 'uk']",True,Палітыка,Sous-catégorie
,Палітычная партыя,"Паліты́чная па́ртыя - незалежнае грамадзкае аб’яднаньне, якое мае ўстойлівую структуру і сталы характар дзейнасьці, і якое выказвае палітычную волю сваіх чальцоў і прыхільнікаў, што ставіць сваімі задачамі ўдзел у вызначэньні палітычнага курсу дадзенай дзяржавы, у фармаваньні органаў, у тым ліку прадстаўнічых, дзяржаўнай улады й кіраваньня. Партыі ўдзельнічаць у выбарчых кампаніях, асьветніцкай дзейнасьці й акцыях пратэсту. Яны прытрымліваюцца пэўнай ідэалёгіі альбо бачаньня структуры дзяржавы й грамадзтва, падмацаванага пісьмовай плятформай з канкрэтнымі мэтамі, а таксама здольны сфармаваць кааліцыю зь іншымі партыямі нават рознага палітычнага кірунку. Прыкметы: змаганьне за дасягненьне і ўтрыманьне ўлады, праграма, статут, сяброўства, грамадзкая падтрымка, агульныя зацікаўленасьці сяброў, галоўная ўстанова кіраўніцтва, разгалінаванасьць суполак і правадыр. == Віды == Паводле задачаў і спосабу дзейнасьці: кансэрватыўная, рэакцыйная, рэвалюцыйная і рэфармісцкая. Паводле ўстановак мысьленьня і вучэньня: камуністычная, кансэрватыўная, канфэсійная, лібэральная, радыкальная, сацыялістычная і фашысцкая. Паводле дачыненьня да ўлады: кіроўная і апазыцыйная. Паводле адлюстраваньня бачаньня: левая, правая і цэнтрысцкая. Паводле ўмоваў дзейнасьці: легальная, нелегальная і паўлегальная. Паводле асноваў уладкаваньня: кадравая (статут замацоўвае сяброўства, складаецца з прафэсійных палітыкаў) і масавая (сяброўства праз галасаваньне за вылучэнцаў). == Гісторыя == З VI стагодзьдзя да н. э. палітычныя саюзы вядомыя ў Старажытнай Грэцыі (Атыка). З II стагодзьдзя да н. э. існавалі ў Старажытным Рыме. У Сярэднявеччы ў Італіі спаборнічалі 2 групоўкі - гвэльфы (прыхільнікі рымскага папы) і гібэліны (прыхільнікі імпэратара Сьвятой Рымскай імпэрыі). Падчас буржуазных пераваротаў Новага часу ў Эўропе ўзьніклі лібэральныя і кансэрватыўныя партыі. У сярэдзіне XIX стагодзьдзя ў Эўропе зьявіліся сучасныя партыі. У 1861 годзе ў Ангельшчыне ўтварылі першую масавую парлямэнцкую партыю «Лібэральнае таварыства рэгістрацыі выбараў у Англіі». У 1863 г. Фэрдынанд Лясаль заснаваў першую работніцкую партыю ў Нямеччыне пад назвай «Усеагульны нямецкі саюз работнікаў». У 1864-1876 гадах у Лёндане (Ангельшчына) існавала Міжнароднае таварыства работнікаў (Лёндан, Ангельшчына), якое паспрыяла стварэньню партыяў у некалькіх краінах. Палітычныя партыі ў сучасным іх значэньні цесна зьвязаныя са станаўленьнем і разьвіцьцём прадстаўнічай дэмакратыі й асноўнага ейнага элемэнта - парлямэнтарызму як формы й мэтаду арганізацыі й ажыцьцяўленьня ўлады. == Беларусь == У сьнежні 1902 годзе ў Санкт-Пецярбургу (Расейская імпэрыя) беларускія студэнты стварылі першую беларускую партыю пад назвай Беларуская рэвалюцыйная грамада (БСГ), якая на 1-м зьезьдзе ў Вільні (Паўночна-Заходні край) ў 1903 годзе атрымала назву Беларуская сацыялістычная грамада. Яе заснавальнікамі былі браты Іван і Антон Луцкевічы, Аляксандар Бурбіс, паэт Карусь Каганец і Вацлаў Іваноўскі. Пазьней дзейнічалі Сацыялістычная партыя Белай Русі (1904-1907) і Канстытуцыйна-каталіцкая партыя Літвы і Беларусі (1906-1907). 25 траўня 1917 году ў Менску заснавалі Беларускую хрысьціянскую злучнасьць. У чэрвені 1917 году БСГ, сябры якой склалі ўрад Беларускай Народнай Рэспублікі, раскалолася на 5 партыяў: Беларуская народная партыя сацыялістаў, Беларуская партыя сацыялістаў-рэвалюцыянэраў, Беларуская партыя сацыялістаў-фэдэралістаў, Беларуская сацыял-дэмакратычная партыя і Беларуская сацыял-дэмакратычная рабочая партыя (у Петраградзе). Да 1925 году ў Беларускай ССР бальшавікі ліквідавалі шматпартыйнасьць. Адзінай партыяй засталася Камуністычная партыя (бальшавікоў) Беларусі, якая была складовай часткай Расейскай камуністычнай партыі (бальшавікоў) і ня мела ўласных праграмы, статуту і сяброўскіх білетаў. У Заходняй Беларусі, якая ў выніку Рыскага падзелу 1921 году апынулася пад уладай міжваеннай Польскай Рэспублікі, існавала 4 беларускія партыі: Беларуская партыя незалежных сацыялістаў, Беларуская сялянска-работніцкая грамада, Беларуская хрысьціянская дэмакратыя і Камуністычная партыя Заходняй Беларусі. У сувязі з пачаткам КПСС палітыкі перабудовы, у чэрвені 1988 году ў Вільні (Летувіская ССР) заснавалі Беларускі народны фронт «Адраджэньне». БНФ «Адраджэньне» ўтварыў апазыцыю і заклікаў да незалежнасьці Беларусі. Распад СССР у 1991 годзе прывёў да забароны КПСС і адновы шматпартыйнасьці. За 1991 год у незалежнай Беларусі зьявілася 5 партыяў: Аб’яднаная дэмакратычная партыя, Беларуская сацыял-дэмакратычная Грамада, Беларуская сялянская партыя, Нацыянальна-дэмакратычная партыя беларусаў і Хрысьціянска-дэмакратычны саюз. 5 кастрычніка 1994 г. прэзыдэнт А.Лукашэнка падпісаў Закон «Аб палітычных партыях». На пачатак 1998 г. Міністэрства юстыцыі Рэспублікі Беларусь паставіла на ўлік 35 партыяў. Цягам 1998 году Вярхоўны суд Рэспублікі Беларусь распусьціў 9 партыяў. На 1 студзеня 1999 году засталося 28 партыяў. У 2-й палове 1999 году прайшоў пераўлік партыяў. У выніку на 1 студзеня 2001 году засталося 18 партыяў: Аб’яднаная грамадзянская партыя, Беларуская аграрная партыя, Беларуская партыя жанчын «Надзея», Беларуская партыя «Зялёныя», Беларуская партыя працы, Беларуская патрыятычная партыя, Беларуская сацыял-дэмакратычная партыя (Народная Грамада), Беларуская сацыяльна-спартыўная партыя, Беларуская экалягічная партыя зялёных «БЭЗ», Камуністычная партыя Беларусі, Кансэрватыўна-хрысьціянская партыя БНФ, Лібэральна-дэмакратычная партыя, Беларуская сацыял-дэмакратычная грамада, Партыя БНФ, Партыя камуністаў беларуская, Рэспубліканская партыя, Рэспубліканская партыя працы і справядлівасьці і Сацыял-дэмакратычная партыя народнай згоды. На чэрвень 2012 году на ўліку ў Міністэрстве юстыцыі Рэспублікі Беларусь стаяла 15 партыяў, звыш паловы якіх мелі крыху больш за 1000 сябраў. == Вонкавыя спасылкі == Зьвесткі аб палітычных партыях, зарэгістраваных у Рэспубліцы Беларусь // Міністэрства юстыцыі Рэспублікі Беларусь, 2018 г. Праверана 12 сакавіка 2018 г.",be,Палітыка (Sous-catégorie),,https://be-tarask.wikipedia.org/?curid=46002,734,46002.0,"['uk', 'ru']",True,Палітыка,Sous-catégorie
,Рэспубліканская партыя,Рэспубліканская партыя - назва палітычных партый у некалькіх краінах. Рэспубліканская партыя Армэніі Балтыйская рэспубліканская партыя Рэспубліканская партыя Рэспублікі Беларусь - лідэр Уладзімер Белазор Рэспубліканская партыя Грузіі Рэспубліканская партыя ЗША Рэспубліканская партыя Казахстану Рэспубліканская партыя Летувы Рэспубліканская партыя Малдовы Рэспубліканская партыя Расеі Рэспубліканская партыя Татарстану Украінская рэспубліканская партыя «Сабор» Рэспубліканская партыя Францыі сьпіс ня поўны,be,Палітыка (Sous-catégorie),,https://be-tarask.wikipedia.org/?curid=47425,54,47425.0,"['ru', 'uk']",True,Палітыка,Sous-catégorie
,Палітычная партыя «Грамадзянін»,"Палітычная партыя «Грамадзянін» (па-ўкраінску: Політична партія «Громадянин»; да кастрычніка 2015 мела назву «Партыя дзяржаўнага нэўтралітэту Ўкраіны» па-ўкраінску: Партія державного нейтралітету України або ПДНУ) - палітычная партыя Ўкраіны, зарэґістраваная 13 кастрычніка 2004 пад No 99. == Ідэалёґія == Партыя прапаґандуе дэмакратычную пропагує демократичну эканамічна распрацаванаю дзяржаву, спыненьне руху Ўкраіны да вайсковых блёкаў, паглыбленьне супрацы з суседзямі. У 2005 годзе партыя выступала за вывад ЧФ РФ з тэрыторыі Ўкраіны (АР Крым). == Гісторыя == 4 чэрвеня 2004 у Кіеве адбыліся ўстаноўчыя зборы партыі. За ґрунт праґрамы быў узяты тэзыс з Дэклярацыі пра дзяржаўны сувэрэнітэт Украіны (Украіна «ўрачыста абвяшчае пра намер стаць у будучыні стала нэўтральнаю дзяржаваю, якая ня ўдзельнічае ў вайсковых блёках і прытрымліваецца трох няядзерных прынцыпаў: не прымаць, не вырабляць і не набываць ядзернае зброі»). У выбарах да Вярхоўнае Рады (2006) ПДНУ ня ўдзельнічала. Дзейнасьць праводзілася на тэрыторыі АР Крыму. На мясцовых выбараз 2006 року ў Крыму супрацоўвала з прарасейскімі сіламі, увайшоўшы да «Блёку Куніцына». Выканаўцам абавязкаў старшыні партыі была Вольга Грыгор’ева. Пераемнікам стаў Андрэй Плакіда. У кастрычніку 2015 року партыя зьмяніла назву на Палітычная партыя «Грамадзянін». == Сымболіка == Дэвіз - «Нэўтралітэт выбар Украіны». Сымболіка: распазнавальны знак, які мае выяву ў форме авалу. Усярэдзіне выява - контурная мапа Ўкраіны белага колеру (асноўны колер эмблемы), вакол якое месьцяцца тры блёкі аднолькавага памелу ды розных па колеры (сіні, чырвоны, зялёны). Сіні блёк (Эўрапейскі сьвет) - зьлева, чырвоны (Эўраазіяцкі сьвет) - справа, зялёны (Мусульманські сьвет) - зьнізу. Зьверху выявы паўколам месьціцца назва партыі - партыя дзяржаўнага нэўтралітэту Ўкраіны. У назьве ўсе літары аднолькавыя па памеры й колеры (чорныя); сьцяг - простакутнае палотнішча белага колеру, з суадносінамі шырыні сьцяга да яго даўжыні 2:3. На сьцягу месьціцца выява ў форме авалу, як і ў выпадку з распазнавальным знакам. Адваротны бок сьцяга - люстраны адбітак верхняга боку. == Вонкавыя спасылкі == Проведемо Партію державного нейтралітету України у парламент. І це буде для України повна сенсація(недаступная спасылка) - інтэрвію.",be,Палітыка (Sous-catégorie),,https://be-tarask.wikipedia.org/?curid=228186,315,228186.0,"['uk', 'ru']",True,Палітыка,Sous-catégorie
,Люкіян з Самасаты,"Люкіян з Самасаты (па-грэцку: Λουκιανὸς Σαμοσατεύς, па-лацінску: Lucian; каля 125, Самасата, Рымская імпэрыя - 180-я, верагодна Атэны) - старажытнагрэцкі пісьменьнік-сатырык. Быў вандоўным рытарам прыкладна да 150 году, доўгі час жыў у Атэнах, займаючыся літаратурнай працай, у старасьці заняў высокі пост на імпэратарскай службе ў Эгіпце. Захаваліся 84 ягоныя творы, але аўтарства некаторых аспрэчваецца, што адлюстроўваюць крызіс ідэалёгіі антычнага грамадзтва. Разьвіваючы традыцыі антычнай камэдыі і мэніпавай сатыры, ён стварыў жанр сатырычнага дыялёгу. Пісаў пародыі на сафістычную дэклямацыю, як то «Пахвала мусе», «Настаўнік красамоўства», высьмейваў алімпійскіх багоў, як то «Размова багоў», «Прамэтэй ці Каўказ», паказваў мізэрнасьць жыцьцёвых ласкаў, марнасьць усяго на сьвеце ў творах «Размовы ў царстве мёртвых», «Харон», «Мэніп», рабіў выпады супраць сацыяльнай несправядлівасьці ў творы «Нігрын», крытыкаваў раньняе хрысьціянства, разьвенчваў веру ў забабоны, містычныя пераўтварэньні, «Аляксандр ці Лжэпрарок», «Пра сьмерць Пэрэгрына», «Аматар хлусні ці Нявер». Люкіян зьяўляецца аўтарам сатыраў на тагачасныя гістарыяграфію «Як трэба пісаць гісторыю», на фантастыку папулярных раманаў «Праўдзівая гісторыя» і іншае. Ягоная творчасьць паўплывала на асьветніцкую літаратуру Эўропы. == Творы == Opera. Ex recogn. Caroli Jacobitz. Vol. 1 - 3. - Leipzig, 1907 - 1913. Избранная проза. - М., 1991. Избранное. - М., 1962. Избранные атеистические произведения / Редактор и вступительная статья А.П.Каждана. - М., 1955. Собрание сочинений / Под редакцией и комментарии Б.Л.Богаевского). - М. - Л., 1935. == Вонкавыя спасылкі == Праект па Люкіяну з Самасаты Працы Люкіяна на праекце Гутэнбэрг Працы Люкіяна на Sacred-texts.com == Літаратура == Peretti, A. Luciano. Un intellettuale Greco contro Roma. - Firenze, 1946. История древнегреческой литературы. Том 3. - М., 1960.",be,Асобы (Sous-catégorie),,https://be-tarask.wikipedia.org/?curid=147460,252,147460.0,"['ru', 'uk']",True,Асобы,Sous-catégorie
,Уладзімер Дудзіцкі,"Уладзі́мер Дудзі́цкі сапр. Уладзімер Ермалаевіч Гуцька (8 студзеня 1911, Дудзічы, Пухавіцкі раён - пасьля 1976) - беларускі пісьменьнік, журналіст. == Біяграфія == Сын сялянкі, вядомае ў пухавіцкіх ваколіцах пявуньні, якую ў Другую сусьветную вайну забілі савецкія партызаны. У 1927 годзе пераехаў у Менск. У 1930 скончыў 22-ю менскую сямігодку. У 1930 годзе выключаны зь Менскага пэдагагічнага тэхнікуму імя Ўсевалада Ігнатоўскага за нацыяналістычную дзейнасьць. 24 лютага 1933 году арыштаваны савецкаю ўладаю. Асуджаны 10 жніўня 1933 году як «сябра контрарэвалюцыйнай арганізацыі» і за «антысавецкую агітацыю» да 3 гадоў ППК. Рэабілітаваны па гэтай справе (No 14618-с, захоўваецца з фатаздымкам у архіве КДБ Беларусі) вайсковай калегіяй Вярхоўнага суду БССР 24 жніўня 1956 году. Яго першы зборнік «Песні і думы» быў канфіскаваны НКВД і бяссьледна зьнік. Па заканчэньні тэрміну атрымаў год высылкі ў Сярэднюю Азію. Захварэўшы, дамогся вяртаньня ў БССР. З 1938 году па прадпісаньні НКУС павінен быў жыць у Віцебску. Экстэрнам здаў іспыт за пэдінстытут, працаваў настаўнікам. У 1939 годзе звольнены з пэдагагічнай работы рашэньнем Віцебскага абкаму КП(б)Б. Каб выратавацца ад арышту, зьехаў у Расею. Перад вайной вярнуўся, уладкаваўся выкладчыкам мовы і літаратуры ў вёсцы Курасоўшчына каля Менску. Падчас нямецкай акупацыі працаваў у беларускай адміністрацыі, у аддзеле культуры Менскай гарадзкой управы. Увайшоў у склад БЦР, узначаліў аддзел прапаганды Беларускай Краёвай Абароны. Галоўны рэдактар часопісу «Беларус на варце». У 1944 годзе зьехаў у Нямеччыну. Служыў у Міністэрстве прапаганды. З 1947 году - у Вэнэсуэлу, дзе заснаваў Беларускі камітэт. У сярэдзіне 1950-х кіраўнік беларускай рэдакцыі радыё «Вызваленьне». З 1961 году выкладчык расейскай мовы ў Блумінтонскім унівэрсытэце (ЗША, штат Індыяна). Працаваў у Вэнэсуэле на пасадзе дырэктара інстытуту сельскай гаспадаркі. == Зьнікненьне == Бяссьледна зьнік у 1976 годзе, паводле некаторых зьвестак выехаў у СССР у 1972 годзе. Яніна Каханоўская лічыла, што паэт зьехаў у Аргентыну, дзе было шмат прасавецкіх эмігрантаў, там напіўся і, нецьвярозы, быў вывезены ў СССР. Лявон Юрэвіч, дасьледчык жыцьця і творчасьці Ўладзімера Дудзіцкага, уважае, што той кінуў жонку і дзяцей «дзеля мо чарговага каханьня і чарговай краіны». Дасьледчык Леанід Маракоў спрабаваў дазнацца пра лёс Дудзіцкага, але высьветлілася, што гэтая справа абсалютна засакрэчана ў архівах КДБ. == Творчасьць == Лявон Юрэвіч ставіць гэтага паэта ў лік самых буйных беларускіх творцаў на эміграцыі разам зь Янкам Юхнаўцом. Адзін зь нешматлікіх беларусаў-эмігрантаў, які пісаў пра краіну, у якой трымаў прытулак - Вэнэсуэлу. Пры жыцьці вершы Дудзіцкага не выдаваліся асобным зборнікам і былі раскіданыя па розных выданьнях. У 1994 годзе Беларускім інстытутам навукі й мастацтва выдадзены ў Нью-Ёрку яго зборнік «Напярэймы жаданьням». У 2010 годзе выдадзены збор твораў: Дудзіцкі У. Творы. / Укладанне, прадмова і бібліяграфічны каментар Л. Юрэвіча. - Менск: Лімарыус. == Бібліяграфія == Уладзімер Дудзіцкі. Вершы. / Укладаньне, прадмова, біяграфічны даведнік: Барыса Сачанкі // Туга па радзіме. Паэзія беларускай эміграцыі : анталёгія. - Менск: Мастацкая літаратура, 1992. - С. 222-243. - ISBN 5-340-01086-6. == Вонкавыя спасылкі == Слоўнік Маракова Вершы Дудзіцкага",be,Асобы (Sous-catégorie),,https://be-tarask.wikipedia.org/?curid=92231,467,92231.0,['uk'],False,Асобы,Sous-catégorie
,Юры Захаранка,"Юры Мікалаевіч Захаранка (4 студзеня 1952 - 7 траўня 1999 (?)) - палкоўнік, былы міністар унутраных справаў Беларусі й апазыцыйны палітык, зьнік у 1999 годзе. == Біяграфія == Юры Захаранка нарадзіўся ў мястэчку Васілевічы Рэчыцкага раёну. З 1977 году - сьледчы ў Шацілавічах, Гомелі, начальнік сьледчага аддзела. У момант, калі Беларусь атрымала незалежнасьць, Захаранка быў намесьнікам старшыні міжрэгіянальнага аддзелу па барацьбе з арганізаванай злачыннасьцю МУС СССР. 28 ліпеня 1994 году ўказам прэзыдэнта Аляксандра Лукашэнкі No11 прызначаны Міністрам унутраных справаў Беларусі. 5 жніўня 1994 году ўказам прэзыдэнта Аляксандра Лукашэнкі No22 нададзена званьне генэрал-маёр. 16 кастрычніка 1995 году ўказам прэзыдэнта Аляксандра Лукашэнкі No424 звольнены з пасады Міністра ўнутраных справаў Беларусі. 16 красавіка 1996 году ўказам прэзыдэнта Аляксандра Лукашэнкі No149 зьніжаны ў званьні да палкоўніка й звольнены зь Міністэрства ўнутраных справаў. Захаранка далучыўся да апазыцыі й быў абраны ў склад кіраўніцтва Аб’яднанай грамадзянскай партыі. Маючы падтрымку й аўтарытэт сярод вайскоўцаў і сілавых структураў, Захаранка быў небясьпечным праціўнікам для прэзыдэнта А. Лукашэнкі. Юры Захаранка быў скрадзены ўвечары 7 траўня 1999 году. Паводле словаў палітычнага эмігранта й былога начальніка СІЗА No1 Алега Алкаева, Юры Захаранка быў выкрадзены, а пасьля гэтага расстраляны паводле загадаў людзей, набліжаных да Аляксандра Лукашэнкі. Сям’я Юрыя Захаранка - жонка, дзьве дачкі й унукі - ад 2000 году жывуць у Нямеччыне, дзе атрымалі палітычны прытулак. Маці Ўльяна Рыгораўна памерла ў 2018 на 95-м годзе жыцьця. == Вонкавыя спасылкі == 8 гадоў таму зьнік генэрал Юры Захаранка. Наша Ніва. Архіўная копія ад 14 сакавіка 2016 г. Інфармацыя на сайце грамадзкай ініцыятывы «Мы памятаем» (рас.) Олег Алкаев: существует видеозапись убийств Захаренко, Гончара и Красовского (рас.) Указ Президента Республики Беларусь от 16 апреля 1996 г. No149 «О понижении в специальном звании бывшего Министра внутренних дел Республики Беларусь Захаренко Ю. Н. за грубое финансовое нарушение и упущения в работе» «Мой муж наіўным не быў. Ён разумеў, што творыцца ў краіне». Юрыю Захаранку сёння споўнілася б 60 гадоў // Народная Воля, 4 студзеня 2012 г. Фільм «Банда» пра «экскадроны сьмерці» на YouTube - 2015, Белсат (рас.)",be,Асобы (Sous-catégorie),,https://be-tarask.wikipedia.org/?curid=18345,332,18345.0,"['ru', 'uk']",True,Асобы,Sous-catégorie
,Эдуард Галубок,"Эдуард Галубок (нар. 1906, Менск - † 1943) - беларускі фальклярыст, літаратуразнавец, літаратурны і тэатральны крытык. Крыптанімы: Г-ок. Псэўданімы: 1) Галубок, Эд.; 2) Галубок, Эдуард; 3) Горскі, Э.; 4) Горскі, Эд.; 5) Горский, Эд. == Біяграфія == Эдуард Галубок нарадзіўся ў Менску ў сям’і беларускага драматурга, тэатральнага рэжысэра й мастака Уладзіслава Галубка. З самага ўтварэньня бацькам у 1920 годзе трупы беларускіх артыстаў (потым БДТ-3), прымаў актыўны ўдзел у яе спэктаклях. Тэатар стаў для яго школай жыцьця і выхаваньня. Пасьля заканчэньня ў 1930 годзе Беларускага дзяржаўнага ўнівэрсытэта працаваў навуковым супрацоўнікам сэкцыі этнаграфіі й фальклёру ў Інстытуце літаратуры і мастацтва, з 1934 да 1941 году ў Інстытуце гісторыі Акадэміі навук. Дасьледаваў беларускі фальклёр і літаратуру, зьбіраў розныя жанры беларускай вусна-паэтычнай творчасьці. Эдуард Галубок удзельнічаў у Вялікай Айчыннай вайне. У 1941 году прызваны Менскім вайсковым камісарыятам у войска лейтэнантам. Ён загінуў на фронце ў 1943 г. Месца яго гібелі й дакладная дата невядомы. == Творчасьць == Літаратурную дзейнасьць Эдуард Галубок пачаў у 1927 годзе, выступіўшы з артыкуламі й нарысамі. У 1930-х гадах пісаў таксама літаратурныя й тэатральныя рэцэнзіі. Яго рэцэнзіі на творы беларускіх паэтаў, празаікаў і драматургаў друкаваліся ў газэтах ""Чырвоная зьмена“, ""Літаратура і мастацтва“, ""Звязда“ й часопісах ""Маладняк“, ""Полымя“, ""Заклік“, ""Мастацтва і рэвалюцыя“. Ён зьяўляецца аўтарам артыкулаў у зборніках Акадэміі навук «Пісьменьнік і мова», прысьвечаных барацьбе за культуру мовы, дыскусійным зборніку сэкцыі драматургаў «Драматургія» і «Крытыка-бібліяграфічным бюлетэні» Бібліяграфічнага інстытуту. З-за арышту бацькі ў 1937 годзе ня змог абараніць кандыдацкую дысэртацыю па беларускай драматургіі. Быў адным са складальнікаў зборнікаў «Дарэвалюцыйная і Савецкая Беларусь у народнай творчасьці» (1938), «Беларускі народ супраць папоў і рэлігіі» (1939), «Жанчына ў беларускай народнай творчасьці» (1940). У 1939 годзе фальклярыст удзельнічаў у навукова-дасьледчай экспэдыцыі Акадэміі навук у Нясьвіскі замак. Падрыхтаваў да друку рукапісы кніг «Шлях разьвіцьця БДТ-3» і «Мастацкае выхаваньне ў сыстэме нашай школы» зьніклі ў Беларускім дзяржаўным выдавецтве. == Літаратура == Галубок, Эдуард. / біяграфічныя зьвесткі - І. Э. Багдановіч; бібліяграфія - З. У. Драздова // пад рэдакцыяй А. В. Мальдзіса. Беларускія пісьменнікі. Біябібліяграфічны слоўнік: у 6 т.. - Менск: Беларуская энцыклапедыя імя ПетрусяБроўкі, 1993. - Т. 2, Верабей-Іваноў. - С. 101. - ISBN 5-85700-060-2. Галубок Эдуард Уладзіслававіч. // Беларуская савецкая энцыкляпэдыя. У 12 т. / Беларуская Савецкая Энцыклапедыя; Рэдкал.: П. У. Броўка (гал. рэд.) і інш.. - Мн.: БелСЭ, 1971. - Т. 3. Веды - Графік. - 608 с. - С. 315. Беларуская энцыклапедыя: У 18 т. / Рэдкал.: Г. П. Пашкоў і інш. - Мн.: БелЭн, 1997. - Т. 4: Варанецкі - Гальфстрым. - 480 с. - ISBN 985-11-0090-0 - С. 473. Беларускі фальклор: энцыклапедыя / рэдкал.: Г.П. Пашкоў (гал. рэд.) і інш.. - Менск: Беларуская энцыкляпэдыя імя Петруся Броўкі, 2005. - Т. 1: А - К. - С. 325. - 766 с. - ISBN 985-11-0334-9 Культура Беларусі: энцыклапедыя / рэдкал.: Т. Бялова (гал. рэд.) [і інш.]. - Менск: Беларус. Энцыкл. імя П. Броўкі, 2011. - Т. 2. - 544с.:іл. с. - 3000 ас. - ISBN 978-985-11-0570-6 - С. 489. Яўген Ціхановіч. Партрэт стагоддзя / Прадмова, падрыхтоўка тэксту Сяргея Харэўскага. - Менск: Лімарыус, 2015. - С. д 24, 26, 28, 39,184, 193,194, 220, 371. - 532 с. - (Беларуская мемуарная бібліятэка). - 978−985−6968−48−1 ас. Тэатральная Беларусь: энцыклапедыя / Рэдактар: Пашкоў Г. П. і інш.. - Менск: Беларуская энцыкляпэдыя імя Петруся Броўкі, 2002. - Т. 1: А-К. - С. 243. - 568 с. - 4000 ас. - ISBN 985-11-0255-5 Энцыклапедыя літаратуры і мастацтва Беларусі. У 5 т. / Рэд. І. П. Шамякін (гал. рэд.) і інш.. - Мн.: БелСЭ, 1985. - Т. 2: Габой - Карціна. - 702 с. - 9500 ас. С. 22.",be,Асобы (Sous-catégorie),,https://be-tarask.wikipedia.org/?curid=279477,593,279477.0,"['uk', 'ru']",True,Асобы,Sous-catégorie
,Руаль Амундсэн,"Руаль Амундсэн (па-нарвэску: Roald Engelbregt Gravning Amundsen; 16 ліпеня 1872, Бург, Нарвэгія - каля 18 чэрвеня 1928, невядома) - нарвэскі палярны падарожнік і дасьледчык. 17 чэрвеня 1903 году на судне «Ёа» Амундсэн адправіўся ў Арктыку. Арганізаваўшы базу ў бухце Ёа, ён распачаў паходы на санях да Паўночнага геамагнітнага полюса і вызначыў ягонае разьмяшчэньне, а таксама прайшоў уздоўж берагоў вострава Вікторыя. Затым праплыў на «Ёа» праз праліў Сымпсана, знайшоў Паўночна-заходні марскі шлях і ў 1906 годзе дасягнуў Сан-Францыска. Адзіны, хто прайшоў на судне і Паўночна-ўсходнім (уздоўж берагоў Сібіры), і Паўночна-заходнім марскім шляхам (па пратоках Канадзкага архіпэлягу). Першым дасягнуў Паўднёвага полюсу 14 сьнежня 1911 году. Загінуў, выляцеўшы на дапамогу экспэдыцыі Умбэрта Нобіле. У гонар падарожніка названыя мора, гара і амэрыканская навуковая станцыя Амундсэн-Скот у Антарктыдзе, затока і катлавіна ў Паўночным Ледавітым акіяне, месяцовы кратэр. === Паходжаньне і сям’я === Генэалёгію роду Амундсэна можна прасачыць з XVII стагодзьдзя: яго продкі былі сяляне з востраву Асмалёй на мяжы Нарвэгіі і Швэцыі. Прадзед Руаля змог набыць зямлю на мацерыку пад Шэбэргам. Дзед Руаля быў першым у родзе, хто насіў прозьвішча Амундсэн, бацька Руаля - Енс Амундсэн (1820-1886) - быў чацьвёртым з 12 дзяцей. Браты Амундсэны, займаючыся марскім гандлем, валодалі агульнай сядзібай у Бургу, недалёка ад Сарпсборгу, дзе рака Глёма ўпадала ў Скагерак. Да 1880-х гадоў у валоданьні сям’і было 20 ветразьнікаў і параход, мелася нават уласная суднавэрф. Енс Амундсэн стаў заможным падчас Крымскай вайны, пастаўляючы брытанскім і францускім войскам збожжа і салому; яго ветразьнік «Фэнікс» падчас аблогі Севастопалю (1854-1855) выкарыстоўваўся для разьмяшчэньня ангельскіх афіцэраў. У 1866 годзе ён зьдзейсьніў рэйс з Кітая на Кубу, даставіўшы на цукровыя плянтацыі рабочую сілу - 300 кітайскіх кулі. Пра яго характар сьведчыць наступны эпізод: падчас плаваньня кулі ўзбунтаваліся, але ўсё скончылася тым, што Амундсэн прымусіў іх павесіць завадатара. У 1863 годзе ва ўзросьце 43 гадоў ён ажаніўся з дачкой мытнага чыноўніка Ганнай Гэнрыке Густавай Сальквіст. У сям’і было чацьвёра дзяцей - усе сыны: == Спадчына == Дзякуючы шматлікім значным дасягненьням Амундсэна ў палярных дасьледаваньнях, многія месцы ў Арктыцы і Антарктыцы названы ягоным імём. Паўднёваполюсная станцыя Амундсэна-Скота, якая кіруецца Антарктычнай праграмай ЗША, была сумесна названая ў гонар Амундсэна і ягонага брытанскага суперніка Робэрта Фалкона Скота. Імём дасьледніка названы кратэр Амундсэна на Месяцы. Гэтае месца разглядаецца НАСА як патэнцыйнае месца пасадкі месяцовага апарата «Артэміда-3». Савецка-італьянскі фільм 1969 году «Чырвоны намёт» распавядае пра экспэдыцыю і зьнікненьне Амундсэна. Галоўную ролю ў ім выконвае Шон Конэры. Кніга Роланда Гантфарда «Скот і Амундсэн» была экранізаваная ў сэрыяле «Апошняе месца на Зямлі». Ён выйшаў у этэр у 1985 годзе, а ролю дасьледніка выканаў актор Свэрэ Анкер Усдаль. 15 лютага 2019 году сьвет пабачыў біяграфічны нарвэскі фільм пад назвай «Амундсэн» рэжысэра Эспэна Сандбэрга. == Літаратура == Буманн-Ларсен Т., Амундсен. - Молодая гвардия, 2005. Huntford R, The Last Place on Earth. Scott and Amundsen's Race to the South Pole. - The Modern Library, 1999. == Вонкавыя спасылкі == Famous Explorers (анг.) Працы Амундсэна (анг.) ў праекце Гутэнбэрг",be,Асобы (Sous-catégorie),,https://be-tarask.wikipedia.org/?curid=11486,485,11486.0,"['ru', 'uk']",True,Асобы,Sous-catégorie
,Генадзь Кулажанка,"Генадзь Кулажанка (28 ліпеня 1952, Нароўля - пасьля 28 чэрвеня 1981, Герат, Аўганістан) - актывіст беларускамоўнага самвыдату ў 1970-х гг., дарадца па справах моладзі ў Аўганістане. == Жыцьцяпіс == Бацька, доктар эканамічных навук, прафэсар Уладзімер Кулажанка ўзначальваў катэдру палітэканоміі Беларускага дзяржаўнага тэхналягічнага ўнівэрсытэту. У пачатку 1990-х быў чальцом Ценевага Кабінэту Апазыцыі БНФ у Вярхоўным Савеце 12 скліканьня, уваходзіў у каманду Зянона Пазьняка на першых прэзыдэнцкіх выбарах. Працяглы час супрацоўнічаў з Радыё Свабода ў якасьці эканамічнага аглядальніка. Генадзь У 1969 г. скончыў сярэднюю школу No 9 у Менску, працаваў сьлесарам-зборшчыкам на заводзе імя Арджанікідзе ў Менску. У 1975 г. скончыў гістарычны факультэт БДУ. Пад час вучобы разам зь сябрамі: Уладзімерам Арловым, Эдвардам Зайкоўскім, Ігарам Чарняўскім, Юрыем Бандаровічам выступіў арганізатарам, рэдактарам і адным з аўтараў самвыдатаўскага машынапіснага літаратурнага альманаху «Мілавіца». «Ён быў першым у маім жыцьці гарадзкім хлопцам, які гаварыў па-беларуску, - згадвае Ўладзімер Арлоў у сваёй кнізе ""Імёны Свабоды“. - Не з тэлеэкрана, не са сцэны, не для публікі, а проста ў жыцьці». Таксама ў гэты час быў адным зь лідэраў студэнцкага нефармальнага гуртка «Партыя аматараў піва». За 1974-1976 гг. выйшла 7 нумароў альманаха. У 1976 г. выданьне было канфіскавана КДБ, з аўтарамі правялі тлумачальную работу. Пасьля сканчэньня БДУ працаваў дырэктарам школы ў Пастаўскім раёне Віцебскай вобласьці. З 1975 г. другі сакратар Пастаўскага РК ЛКСМБ. 3 1976 да 1978 г. вучыўся ў Вышэйшай камсамольскай школе пры ЦК ВЛКСМ у Маскве. У 1978-80 гг.- першы сакратар Пастаўскага РК ЛКСМБ, зь ліпеня да сьнежня 1980 г.- загадчык аддзелу Віцебскага АК ЛКСМБ. === У Аўганістане === У сьнежні 1980 году накіраваны саветнікам па справах моладзі ў Аўганістан. Ён павінен быў наладзіць працу мясцовага аналяга камсамолу - Дэмакратычнай арганізацыі моладзі. Рэгіёнам адказнасьці беларуса стаў небясьпечны для савецкіх войскаў трохкутнік гарадоў Герат - Гур - Бадгіс. Паводле вэрсіі Службы дзяржаўнай бясьпекі Аўганістану, раніцай 28 чэрвеня 1981 году Кулажанка меўся адляцець з Герату ў Кабул. Ужо на лётнішчы агледзеўся, што забыў тэчку з дакумэнтамі. Ён злавіў таксі, чым аўтаматычна парушыў інструкцыю, якая загадвала перасоўвацца ў бронетранспартэры, бо горад, з усіх бакоў быў абкладзены аўганскімі баевікамі, фактычна быў на асадным становішчы. На пад’езьдзе да гатэля аўтамабіль блякавалі маджахеды. У часе перастрэлкі Кулажанка быў цяжка паранены. Па адной з вэрсій цела Генадзя баевікі прывязалі да матацыкла і пацягнулі ў схованку, каб потым выменяць на арыштаваных паплечнікаў. Па дарозе ён памёр ад ранаў. А вось са словаў жыхароў навакольных кішлакоў вынікала, што «шураві» застаўся жыць, яго трымаюць у палоне. Пра «сьветлавалосага чужынца», захопленага летам, казаў і адзін з душманаў, які ў канцы восені прыйшоў з павіннай у кабульскую службу бясьпекі. Але пакуль вайскоўцы выпрацоўвалі плян штурму кішлака, спэцслужбы правялі аўтаномную апэрацыю, і на пачатку зімы камандзіра групы маджахедаў забілі. Страціўшы важака, баевікі разьбегліся, вызначыць каардынаты турмы не ўдалося. Шукалі Генадзя Кулажанку да вясны 1982 году. Паколькі месца знаходжаньня парэшткаў так і засталося невядомым, яго прызналі зьніклым бязь вестак. Пра гэта праінфармавалі МЗС СССР, ЦК ВЛКСМ і сям’ю ў Беларусі. За «мужнасьць і самаадданасьць пры выкананьні прафэсійнага абавязку» ўказам Прэзыдыюму Вярхоўнага Савету СССР за подпісам Леаніда Брэжнева камсамольскі работнік Генадзь Кулажанка быў узнагароджаны ордэнам Дружбы Народаў (пасьмяротна). У яго гонар названая вуліца ў Паставах. Бацькі, жонка і сын яшчэ да сярэдзіны 2000-х гадоў спадзяваліся, што Кулажанка жывы. == Літаратура == «Аўганскі сындром». Незавершаная місія зьніклага бязь вестак Генадзя Кулажанкі, Радыё Свабода, 1-02-2019 == Вонкавыя Спасылкі == «Мілавіца», No 3, 1975 Арлоў У. ІМЁНЫ СВАБОДЫ. (Бібліятэка Свабоды. ХХІ стагодзьдзе.) - Радыё Свабодная Эўропа / Радыё Свабода, 2007. - 576 с. «Собеседник», No 45, 1985. «Собеседник», No 44, 1987. «Собеседник», No 45, 1987.",be,Асобы (Sous-catégorie),,https://be-tarask.wikipedia.org/?curid=205730,583,205730.0,"['uk', 'ru']",True,Асобы,Sous-catégorie
,Гаўрыла (Ургебадзэ),"Гаўры́ла Самтаўры́йскі (па-грузінску: არქიმანდრიტი გაბრიელი), у сьвеце Гадэрдзі Васілевіч Ургебадзэ (груз. გოდერძი ვასილის ძე ურგებაძე; 26 жніўня 1929, Тбілісі, Закаўкаская СФСР, СССР - 2 лістапада 1995, Мцхэта, Грузія) - праваслаўны сьвяты, архімандрыт Грузінскай праваслаўнай царквы. == Жыцьцяпіс == Нарадзіўся ў Тбілісі 26 жніўня 1929 року. Ахрышчаны ў царкве вялікамучаніцы Варвары ў Наўтлугі (прадмесьце Тбілісі). Бацька, Васіль Ургебадзэ, зацяты камуніст, быў забіты, калі Гадэрдзі было 2 гады. Маці, Варвара, была верніцай, пазьней пастрыглася ў манашкі з імем Ганна. Яна перажыла сына і сканала 26 красавіка 2000 року. Гадэрдзі меў яшчэ брата Міхаіла і сястру Эму, а ад другога шлюбу маці - зводную сястру Джульету. У часе Нямецка-савецкай вайны пачаў юродзтваваць. Зьдзейсьніў пілігрымкі ў манастыры Бэтані і Марткопі. У 1949 року, скончыўшы шэсьць клясаў школы, быў прызваны ў армію. Падчас службы ў пагранічнай частцы ў Батумі таемна трымаўся посту і наведваў набажэнствы ў царквы сьвятога Мікалая. Вярнуўшыся з войска, у 1950-х роках ён быў прызнаны псыхічна хворым празь відзежы, якія меў яшчэ ў падлеткавым веку. Яму прызначылі пэнсію па інваліднасьці і забаранілі займаць пэўныя пасады. Гадэрдзі пачаў у двары сямейнага дому будаваць капліцу; хадзіў на набажэнствы ў Сіёнскі катэдральны сабор, куды яго пазьней узялі вартаўніком, а тады псальмяром. У студзені 1955 року рукапакладзены ў сан дыякана. 23 лютага ў манастыры Мацамэта ў Кутаісі прыняў манаства зь імем Гаўрыіл у гонар вялебнага Гаўрыіла Афонскага. 26 лютага рукапакладзены ў сан ераманаха. У 1955-1960 роках служыў у Сіёнскім катэдральным саборы, у 1960-1962 - у манастыры Бэтані. Пасьля закрыцьця бальшавікамі манастыра вярнуўся ў Тбілісі. У 1962-1965 роках служыў у саборы Найсьвяцейшай Тройцы. Скончыў будаўніцтва капліцы ў сямейным двары, якую ўлады некалькі разоў разбуралі. Капліца захавалася і знаходзіцца на Тэтрыцкаройскай вуліцы, 11 у Тбілісі. 1 траўня 1965 року падчас камуністычнай дэманстрацыі ераманах Гаўрыла падпаліў вялізны партрэт Леніна. Зьбіты разьюшаным натоўпам, з васямнацьцю пераломамі, быў арыштаваны за «антысавецкую дзейнасьць» ды зьмешчаны ў псыхіятрычную лякарню на мэдычную экспэртызу. Выпісаны 12 кастрычніка, прызнаны «псыхапатычнай асобай». У 1971 року прызначаны спаведнікам жаночага манастыра Перамяненьня Гасподняга ў Самтаўро, жыў адасоблена. У апошнія гады жыцьця да яго сталі наведвацца пілігрымы, якія верылі ў ягоную здольнасьць прадбачаньня і цудадзейнага ацаленьня. Незадоўга да сьмерці Гаўрыла захварэў на вадзянку, ад якой і памёр. Пахаваны паводле запавету каля царквы Перамяненьня Самтаўрыйскага манастыру Мцхэты. == Ушанаваньне == 24 сьнежня 2012 року Сьвяты сынод Грузінскай праваслаўнай царквы прызнаў архымандрыта Гаўрыіла вялебным. 25 сьнежня 2014 року Сьвяты сынод Расейскай праваслаўнай царквы ўключыў у месяцаслоў дзень памяці вялебнага Гаўрылы Самтаўрыйскага 2 лістапада.",be,Асобы (Sous-catégorie),,https://be-tarask.wikipedia.org/?curid=247288,404,247288.0,"['uk', 'ru']",True,Асобы,Sous-catégorie
,Тэарэма Баеса,"Тэарэ́ма Ба́еса - адна з асноўных тэарэмаў тэорыі імавернасьцяў, якая вызначае імавернасьць наступленьня падзеі, калі вядомая толькі частковая інфармацыя пра падзею. Названая ў гонар Томаса Баеса. Формула Баеса: P ( A | B ) = P ( B | A ) P ( A ) P ( B ) , {\displaystyle P(A|B)={\frac {P(B|A)P(A)}{P(B)}},} де P ( A ) {\displaystyle P(A)} - апрыёрная імавернасьць гіпотэзы A; P ( A | B ) {\displaystyle P(A|B)} - імавернасьць гіпотэзы A пры наступленьні падзеі B (апастэрыёрная імавернасьць); P ( B | A ) {\displaystyle P(B|A)} - імавернасьць наступленьня падзеі B пры сапраўднасьці гіпотэзы A; P ( B ) {\displaystyle P(B)} - імавернасьць наступленьня падзеі B. Формула выводзіцца з вызначэньня умоўнай імавернасьці: P ( A | B ) = P ( A B ) P ( B ) ⇒ P ( A B ) = P ( A | B ) P ( B ) = P ( B | A ) P ( A ) . {\displaystyle P(A|B)={\frac {P(AB)}{P(B)}}\quad \Rightarrow \quad P(AB)=P(A|B)P(B)=P(B|A)P(A).}",be,Навука (Sous-catégorie),,https://be-tarask.wikipedia.org/?curid=85497,168,85497.0,"['uk', 'ru']",True,Навука,Sous-catégorie
,Тэарэма,"Тэарэ́ма (па-грэцку: Θεώρημα - ад theoreo разглядаю, дасьледую) - матэматычнае выказваньне, праўдзівасьць якога даказваецца шляхам лягічных разважаньняў, шляхам выкарыстаньня выключна правілаў фармальнага вываду для пабудовы фармальнага вываду з мноства зыходных спасылак (аксіёмаў) у межах нейкай аксіяматычнай тэорыі. Асобным выпадкам тэарэмаў зьяўляюцца аксіёмы, якія прымаюцца праўдзівымі без усякіх доказаў або абгрунтаваньняў. Для аксіёмаў доказам служыць пустая выснова. У матэматычных тэкстах тэарэмамі звычайна завуць толькі досыць важныя сьцьвярджэньні. Пры гэтым патрабаваныя доказы звычайна кімсьці знойдзеныя (выключэньне складаюць у асноўным працы па лёгіцы, у якіх вывучаецца само паняцьце доказу, а таму ў некаторых выпадках тэарэмамі завуць нават нявызначаныя сьцьвярджэньні). Менш важныя сьцьвярджэньні-тэарэмы звычайна завуць лемамі, прапановамі, сьледзтвамі і іншымі падобнымі тэрмінамі. Сьцьвярджэньні, аб якіх невядома, ці зьяўляюцца яны тэарэмамі, звычайна завуць гіпотэзамі.",be,Навука (Sous-catégorie),,https://be-tarask.wikipedia.org/?curid=7612,119,7612.0,['ru'],False,Навука,Sous-catégorie
,Экспэрымэнт,"Экспэрымэ́нт (досьлед; ад лац. experimentum - спроба) - мэтад дасьледаваньня пэўнай зьявы ў кіраваных умовах згодна з навуковым мэтадам. Адрозьніваецца ад назіраньня актыўным узаемадзеяньнем з вывучаемым аб’ектам. Звычайна экспэрымэнт праводзіцца ў межах навуковых дасьледаваньняў і служыць дзеля пераверкі гіпотэзы, выяўленьня прычынных сувязяў паміж фэномэнамі. Экспэрымэнт зьяўляецца краевугольным камянём эмпірычнага падыходу да веданьня. Крытэр Попэра вылучае магчымасьць пастаноўкі экспэрымэнту ў якасьці галоўнага адрозьненьня навуковай тэорыі ад псэўданавуковай.",be,Навука (Sous-catégorie),,https://be-tarask.wikipedia.org/?curid=128035,69,128035.0,['ru'],False,Навука,Sous-catégorie
,Прысяжная цнатлівіца,"Прысяжная цнатлівіца (па-альбанску: virgjineshtëvirgjineshtë) - жанчына, якая добраахвотна прысягнула ў бясшлюбнасьці (поўнай адмовы ад шлюбу і сэксуальнага жыцьця) і пераймае мужчынскую ролю ў сям’і. Пасьля прынясеньня клятвы перад старэйшынамі вёскі з «прысяжнай цнатлівіцай» абыходзяцца як з мужчынам. Яна носіць мужчынскую вопратку, вядзе мужчынскі лад жыцьця і мае права голасу ў кіраваньні абшчынай нароўні з мужчынамі. Дадзены фэномэн мае месца ў Альбаніі. Упершыню пра існаваньне «прысяжных дзеў» заходнеэўрапейскім дасьледчыкам і падарожнікам стала вядома на мяжы XIX-XX стагодзьдзяў. Зьява да гэтага часу сустракаецца ў кансэрватыўных паўночных правінцыйных рэгіёнах Альбаніі, хоць і паступова зьнікае. Адной з прычын, якая прымушае дзяўчыну прымаць клятву бясшлюбнасьці, зьяўляецца нежаданьне ўступаць у навязаны ёй абшчынай шлюб. Іншым найважнейшым матывам можа быць адсутнасьць мужчын на чале сям’і. Пры такім становішчы жанчыны ў сям’і аказваюцца неабароненымі і ня маюць прадстаўніка ў радзе абшчыны. І толькі ў выпадку, калі адна з жанчын пераймае ролю мужчыны, сям’я мае абаронцу сваіх інтарэсаў у радзе. Такая сытуацыя можа паўстаць, напрыклад, пасьля сьмерці бацькі - галавы сям’і, калі там адсутнічаюць іншыя паўнагадовыя мужчыны. У гэтым выпадку «мужчынам» становіцца адна зь незамужніх жанчын, прыняўшы клятву цноты. == Глядзіце таксама == Трынге Смайлі == Літаратура == René Grémaux: Woman Becomes Man in the Balkans. In: Third Sex Third Gender: Beyond Sexual Dimorphism in Culture and History Gilbert Herdt (Editor), 1996 г., ISBN 0-942-29982-5 Antonia Young: Women Who Become Men: Albanian Sworn Virgins. 2000, ISBN 1-859-73335-2 Susan E. Pritchett Post: The Myth of the Burrnesh, paper, 1999, London: Center for South East European Studies Robert Elsie: Sworn Virgin. In: Historical dictionary of Albania (= European historical dictionaries 42) Lanham 2004. ISBN 0-8108-4872-4 S. 405-406. Alice Munro: The Albanian Virgin. In: Open Secrets 1994, ISBN 0-679-43575-1 == Вонкавыя спасылкі == Joshua Zumbrun. The of Sacrifices Albania's Sworn Virgins // The Washington Post, 11.08.2007 (англ.) Dan Bilefsky. Albanian Custom Fades: Woman as Family Man // New York Times, 25.06.2008 (англ.) Dan Bilefsky. Sworn to virginity and living as men in Albania // New York Times, 23.06.2008 (англ.) Das Leben hat sie zu Männern gemacht // Stern, 03.04.2009 (ням.) Відэа: «Sworn Virgins» // National Geographic (4 мін.)",be,Навука (Sous-catégorie),,https://be-tarask.wikipedia.org/?curid=192652,346,192652.0,['ru'],False,Навука,Sous-catégorie
,Музэй жаночай і гендэрнай гісторыі,"Музэй жано́чай і гéндэрнай гісто́рыі (па-украінску: Музей жіночої та гендерної історії) - украінскі нестацыянарны спэцыялізаваны музэй, створаны ў 2008 г. у Харкаве (Украіна) з мэтай гендэрнай адукацыі і інфармацыі, садзейнічаньня культурным сувязям паміж Украінай і іншымі краінамі, кансалідацыі жаночага руху, прыцягненьня ўвагі да жаночых і гендэрных праблемаў журналісцкай супольнасьці і шырокай грамадзкасьці. Першы і адзіны гендэрны музей ва Ўкраіне, на постсавецкай прасторы і ва Ўсходняй Эўропе. Уваходзіць у сетку Міжнароднай асацыяцыі жаночых музэяў (International Association of Women’s Museums (IAWM)). Аўтарка ідэі і заснавальніца музэю - Тацяна Ісаева, фэміністка, гендэрная актывістка з 2004 году.. == Гісторыя == Музэй створаны ў 2008 годзе ў рамках праекту ""Створым музэй пра сябе!"" пры падтрымцы Ўкраінскага жаночага фонду, Глябальнага фонду для жанчынаў і Праграмы ЭЗ і ААН роўных магчымасьцях і правоў жанчынаў ва Ўкраіне. У верасьні 2009 года музэй атрымаў узнагароду Жаночага інфармацыйна-кансультацыйнага цэнтру ""За гендэрны балянс"", які ўручаецца два разы на год і спрыяе гендэрнай роўнасьці і трансфармацыі грамадзтва з мэтай поўнай рэалізацыі прынцыпу роўных правоў і магчымасьцяў для жанчынаў і мужчынаў. У 2009 г. запрацаваў сайт музэю ( які на працягу многіх гадоў быў магутным рэсурсам па гендэрных пытаньнях. У 2010 годзе была запушчаная віртуальная вэрсія музэю, дзякуючы якой экспазіцыі можна наведваць віртуальна. Да ўсяго створаная англамоўная старонка. Асноўнай праблемай музэю было і застаецца пытаньне памяшканьня. З самага пачатку стварэньня выставы былі мабільныя. Яны выстаўляліся ў гарадзкім цэнтры занятасьці, харкаўскіх унівэрсытэтах, Харкаўскім абласным маладзёвым цэнтры, мастацкіх галерэях места, а часам проста на вуліцы. 2016 год стаў для музэя вызначальным, бо на яго аснове нарадзіўся праект ""Цэнтар гендэрнай культуры як інавацыйны цэнтар інтэрактыўнай гендэрнай адукацыі"", рэалізацыя якога з 1 студзеня была падтрыманая Эўрапейскім фондам дэмакратыі. == Калекцыя музэю == ● «Жіноче обличчя Майдану» / Жаночае аблічча Майдану ● «Нежіноче-жіноче обличчя війни» / Нежаночае-жаночае аблічча вайны ● «Жіноче обличчя історії України» / Жаночае аблічча гісторыі Ўкраіны ● «Батьківство - це...» / Бацькоўства - гэта... ● «Білим по білому...» / Белым па беламу... ● «Тортури для жінок» / Катаваньні для жанчынаў ● «Бути батьком - це...» / Быць бацькам - гэта...",be,Навука (Sous-catégorie),,https://be-tarask.wikipedia.org/?curid=242433,564,242433.0,['uk'],False,Навука,Sous-catégorie
,Асацыяцыя тэнісістаў-прафэсіяналаў,"Асацыяцыя тэнісістаў-прафесіяналаў (па-ангельску: Association of Tennis Professionals) - арганізацыя, створаная ў 1972 годзе для абароны і прадстаўніцтва інтарэсаў прафэсійных гульцоў у тэніс. Спартоўкі-тэнісісткі ўваходзяць у Жаночую тэнісную асацыяцыю. Сёньня ATP зьяўляецца арганізатарам і саўладальнікам найболей значнага цыклю тэнісных турніраў ATP-тур (ATP-tour). == Турніры == ATP-тур складаецца з турніраў пяці катэгорыяў: Кубак Мастэрз (праводзіцца сумесна з ITF). Сэрыя Мастэрз (з 2009 году - ATP 1000). International Series Gold Tournaments (з 2009 году - ATP 500). International Series Tournaments (з 2009 году - ATP 250). Challenger Tournaments. Першыя чатыры катэгорыі турніраў зьяўляюцца афіцыйнымі спаборніцтвамі туру, пятая катэгорыя - турніры ўзроўню ATP Challenger Series прызначаныя для тэнісістаў-пачаткоўцаў. Перамогі ў іх ня лічацца «тытуламі» ATP і яны не ўваходзяць у асноўны каляндар туру. Турніры Вялікага шлема хоць і ўлічваюцца ў календары ATP-туру і маюць максымальную вагу пры падліку Рэйтынгу ATP, не належаць ATP і фармальна не зьяўляюцца часткай туру. Турніры цыкляў Satellite tournaments і Futures Tournaments служаць пачатковай прыступкай у спаборніцтвах прафэсійнага ўзроўню, іх вынікі ўлічваюцца ў Рэйтынгу ATP, але яны таксама не ўваходзяць у ATP-тур і праводзяцца Міжнароднай фэдэрацыяй тэнісу. Акрамя індывідуальных спаборніцтваў пад эгідай ATP штогод разыгрываецца Камандны кубак сьвету (па-ангельску: World Team Cup). У ім прымаюць удзел каманды 8 краін, спартоўцы якіх паказалі найлепшыя сумарныя вынікі ў Рэйтынгу ATP за папярэдні год. Асацыяцыя таксама праводзіць цыкль спаборніцтваў для вэтэранаў - Тур чэмпіёнаў (па-ангельску: Tour of Champions); у турнірах гэтай сэрыі прымаюць удзел найболей услаўленыя гульцы мінулых гадоў. Сэзон ATP прыкладна адпавядае каляндарнаму году, першыя спаборніцтвы туру праводзяцца ў пачатку студзеня, завяршальны турнір - Кубак Мастэрз у лістападзе. Сьнежань лічыцца вакацыйным месяцам. == Рэйтынг ATP == ATP вядзе дзьве раўналежныя, якія абнаўляюцца штотыдзень сыстэмы падліку рэйтынгу гульцоў: Гонка ATP (па-ангельску: ATP Race) і Табель аб рангах ATP (па-ангельску: ATP Ranking). Кожнаму спартоўцу залічваецца максімум 18 лепшых вынікаў паказаных на турнірах цягам сэзону. Кубак Мастэрз улічваецца ў якасьці 19-га турніру васьмі спартоўцам, якія атрымалі права ў ім удзельнічаць. Тэнісістам, якія мелі ў адпаведнасьці з Табелем аб рангах права гуляць на турнірах Вялікага шлема і турнірах сэрыі ATP Masters вынікі гэтых турніраў улічваюць у абавязковым парадку, нават у выпадку адмовы ад удзелу ў спаборніцтве, па-за залежнасьцю ад чыньнікаў (у такім разе залічваецца нуль ачкоў). === Гонка ATP == За кваліфікацыю налічаецца толькі 1 ачко, калі сетка турніру больш за 32 удзельнікі ў International Series або 64 у Сэрыі Мастэрс. === Табель аб рангах ATP == +З: Турнір аплачвае сутачныя ў дадатак да прызавога фонду За кваліфікацыю налічаецца толькі 5 ачкоў, калі сетка турніру больш за 32 удзельнікі ў International Series або 64 у Tennis Masters Series. == Кіроўныя органы і арганізацыйная структура == Вышэйшым кіроўным органам асацыяцыі зьяўляецца савет дырэктараў. Агульная колькасьць дырэктараў шэсьць, тры зь іх абіраюцца саветам гульцоў, тры - саветам арганізатараў турніраў, такім чынам дасягаецца парытэтнае прадстаўніцтва інтарэсаў тэнісістаў і ўладальнікаў турніраў. Апэратыўнае кіраваньне ажыцьцяўляе Прэзыдэнт ATP, з студзеня 2006 году гэты пост займае Эцьен дэ Вілер (па-ангельску: Etienne de Villers). == Глядзіце таксама == Жаночая тэнісная асацыяцыя == Вонкавыя спасылкі == Афіцыйны сайт (анг.)",be,Спорт (Sous-catégorie),,https://be-tarask.wikipedia.org/?curid=44713,627,44713.0,['uk'],False,Спорт,Sous-catégorie
,"Добраахвотнае таварыства садзейнічаньня арміі, авіяцыі і флёту Рэспублікі Беларусь","Добраахвотнае таварыства садзейнічаньня арміі, авіяцыі і флёту Рэспублікі Беларусь - абаронна-спартовае грамадзкае аб’яднаньне Беларусі, заснаванае ў 1991 годзе. На 2025 год рыхтавала аўтакіроўцаў і разьвівала авіяцыйныя і тэхнічныя віды спорту ў Беларусі. Сярод іншага, ДТСААФ Беларусі навучала адмыслоўцаў для Ўзброеных сілаў Беларусі. == Будова == На 2025 год Добраахвотнае таварыства садзейнічаньня арміі, авіяцыі і флёту Беларусі мела звыш 180 000 сябраў у складзе больш як 2200 суполак у 93 раённых установах. На ДТСААФ Беларусі працавала звыш 2800 супрацоўнікаў. У склад Таварыства ўваходзілі: 5 аэраклюбаў - Бабруйскі (Сычкава), Берасьцейскі (Міхалін), Віцебскі (Новакукавячына, Ноўкінскі сельсавет), Магілёўскі (Новае Пашкава) і Менскі (Ліпкі ў Партызанскім раёне і Хажова пад Мойсічамі); 5 дзіцяча-юнацкіх спартова-тэхнічных школ - водных відаў спорту (Менск, вул. Ігнаценкі, д. 7), Наваполацкая водных відаў спорту (падводны і мотабол), радыёспорту (Менск, вул. Кульман, д. 15), стралковага спорту (вул. Сямашкі, д. 15) і мотаспорту (з аддзяленьнямі ў Ашмянах, Воршы, Нясьвіжы і Слуцку); 5 гасьцініцаў-інтэрнатаў; 2 асяродкі павышэньня кваліфікацыі кіраўнікоў і адмыслоўцаў; аўтамабільная школа (Менск, Камсамольская вул., д. 11) і стралкова-спартовы-клюб (Менск, Даўгабродзкая вул., д. 75). ДТСААФ Беларусі мела 1755 транспартных сродкаў: 825 легкавікоў, зь іх 747 навучальных; 356 цяжкавікоў, зь іх 300 навучальных; 246 прычэпаў і паўпрычэпаў; 205 матацыклаў; 111 аўтобусаў, зь іх 86 навучальных; 76 паветраных суднаў; 58 адмысловых самаходаў, зь іх 3 навучальныя; 24 трактары. Для навучаньня прапаноўвалі: 440 тэарэтычных і 48 кампутарных клясаў; 129 аўтадромаў; 79 лябараторыяў; 6 мотабольных палёў; 4 тэхнічныя стадыёны; мотакросавую трасу. == Кіраваньне == Зьезд. Склікаецца аднойчы на 5 гадоў. Правамоцны пры наяўнасьці 2/3 прадстаўнікоў. Абірае Раду і Рэвізійную камісію. Рада. Абірае старшыню і Прэзыдыюм. Прэзыдыюм. Кіруе дзейнасьцю супрацоўнікаў. Рэвізійная камісія. Назірае за дзейнасьцю ўстановаў таварыства. == Задачы == Паводле Статуту задачамі таварыства ёсьць: падрыхтоўка насельніцтва да абароны; разьвіцьцё тэхнічных, авіяцыйных, ваенна-прыкладных гульняў і тэхнічнай творчасьці моладзі; садзейнічаньне патрыятычнаму выхаваньню; падрыхтоўка моладзі да вайсковай службы і працы; платная падрыхтоўка адмыслоўцаў на замову Міністэрства абароны, іншых дзяржаўных установаў, дзе прадугледжваецца вайсковая служба, для Ўзброеных сілаў, іншых войскаў і воінскіх утварэньняў; лётнае навучаньне курсантаў авіяцыйнага факультэту Вайсковай акадэміі Рэспублікі Беларусь; падрыхтоўка ваенна-тэхнічных адмыслоўцаў; ваеннае навучаньне насельніцтва. == Мінуўшчына == З 2004 году Добраахвотнае таварыства садзейнічаньня арміі, авіяцыі і флёту Беларусі брало ўдзел у Рэспубліканскай каардынацыйнай радзе кіраўнікоў палітычных партыяў і грамадзкіх аб’яднаньняў. З 23 траўня 2007 году пасаду старшыні займаў Анатоль Сьцяпук. Ад 2008 год штогод рыхтавала траціну новых аўтакіроўцаў краіны. На 2012 год мела ва ўласнасьці 27 аўташколаў, 5 аэраклюбаў, 3 спартовыя комплексы, 4 стралковыя клюбы і 5 спэцыялізаваных дзіцяча-юнацкіх спартова-тэхнічных школаў. Налічвала 110 тыс. сябраў. За 2013 год Добраахвотнае таварыства садзейнічаньня арміі, авіяцыі і флёту Беларусі атрымала даход у 262 млрд рублёў (27,5 млн даляраў). На 2014 год ДТСААФ Беларусі налічвала звыш 115 000 чалавек і разьвівала 19 тэхнічных, авіяцыйных і вайскова-дастасоўных відаў спорту. Сярод іншага, рыхтавала запас спартоўцаў для зборных дружынаў Беларусі ў 5 дзіцяча-юнацкіх спартова-тэхнічных школах. == Вонкавыя спасылкі == Электронныя звароты грамадзянаў (рас.) // Добраахвотнае таварыства садзейнічаньня арміі, авіяцыі і флёту Беларусі, 2025 г. Праверана 13 сакавіка 2025 г. Навіны (рас.)",be,Спорт (Sous-catégorie),,https://be-tarask.wikipedia.org/?curid=120953,490,120953.0,['uk'],False,Спорт,Sous-catégorie
,Міжнародная фэдэрацыя коннага спорту,"Міжнаро́дная фэдэра́цыя ко́ннага спо́рту (па-француску: Fédération Équestre Internationale, FEI) - міжнародны кіроўны орган па конным спорце. Штаб-кватэра месьціцца ў швайцарскай Лязаньне. Вызначаныя дзесяць міжнародных спартовых дысцыплінаў: выездка, камбінаваная язда, скачкі на выносьлівасьць, коннае трохбор’е, спаборніцтвы нямоглых, рэйнінг, канкур, вальтажоўка, хорзбол і тэнт-пэгінг (два апошнія ўжываюцца толькі ў лякальных спаборніцтвах). Да такіх відаў спорту, як скачкі і пола, міжнародная фэдэрацыя коннага спорту ня мае дачыненьня. Кодэкс паводзінаў FEI абараняе коней ад фізычнага гвалту або допінгу. FEI паўстала ў 1921 року з аб’яднаньнем адпаведных арганізацыяў Бэльгіі, Даніі, Францыі, Італіі, Японіі, Нарвэгіі, Швэцыі і Злучаных Штатаў Амэрыкі. На цяперашні стан з МФКС зьвязаныя 134 нацыянальныя арганізацыі. == Вонкавыя спасылкі == Афіцыйная бачына FEI TV",be,Спорт (Sous-catégorie),,https://be-tarask.wikipedia.org/?curid=112133,114,112133.0,"['uk', 'ru']",True,Спорт,Sous-catégorie
,Дынама,"«Дынама» (па-грэцку: δύναμις - «сіла») - беларускае фізкультурна-спартовае таварыства, заснаванае ў 1991 годзе. З 2004 году ўваходзіць у Рэспубліканскую каардынацыйную раду кіраўнікоў палітычных партыяў і грамадзкіх аб’яднаньняў. З 8 чэрвеня 2004 году пасаду старшыні займае Юры Бародзіч. У таварыстве бяруць удзел 8 дзяржаўных установаў: Генэральная пракуратура Рэспублікі Беларусь, Дзяржаўны мытны камітэт Рэспублікі Беларусь, Дзяржаўны памежны камітэт Рэспублікі Беларусь, Дэпартамэнт фінансавых расьсьледаваньняў Камітэту дзяржаўнага кантролю Рэспублікі Беларусь, Камітэт дзяржаўнай бясьпекі Рэспублікі Беларусь, Міністэрства па надзвычайных сытуацыях Рэспублікі Беларусь, Міністэрства ўнутраных справаў Рэспублікі Беларусь, Служба бясьпекі прэзыдэнта Рэспублікі Беларусь. == Кіраваньне == Нарада. Склікаецца аднойчы на 5 гадоў. Правамоцная пры ўдзеле 2/3 прадстаўнікоў. Большасьцю галасоў прысутных ухваляе кірункі дзейнасьці ды абірае Раду і Рэвізійную камісію. Рада. Склікаецца штогод. Правамоцная пры наяўнасьці паловы сябраў. Яе старшыня абіраецца на прапанову дзяржаўнага сакратара Савета бясьпекі Рэспублікі Беларусь па ўзгадненьні з прэзыдэнтам. Вядзе ўлік чальцоў. Стварае ды касуе падпарадкаваныя ўстановы, як і прызначае іх кіраўнікоў. Ухваляе гадавыя каштарысы ды ўстанаўлівае аклады спартоўцам. Ладзіць агнявую падрыхтоўку вайскоўцаў, міліцыянтаў, пракурораў і мытнікаў. Надае спартовыя разрады ды судзейскія катэгорыі. Бароніць зацікаўленасьці чальцоў у зносінах зь іншымі ўстановамі. Ухваляе пастановы аб набыцьці ўласнасьці ды будоўлі гульнявых збудаваньняў. Прэзыдыюм. Складаецца з старшыні, ягоных намесьнікаў ды сакратара. Склікаецца штоквартал. Правамоцы пры ўдзеле 2/3 сябраў. Сочыць за выкананьнем пастановаў Нарады і Рады. Рэвізійная камісія. Рыхтуе для Рады даведкі аб адпаведнасьці дзейнасьці ўстановаў таварыства Статуту. == Дзейнасьць == Паводле Статуту спосабамі дзейнасьці таварыства ёсьць: агнявая падрыхтоўка вайскоўцаў, міліцыянтаў, пракурораў і мытнікаў; утварэньне гульнявых дружынаў урадавых установаў; стварэньне гульнявых вучэльняў; засьведчаньне гульнявых судзьдзяў ды трэнэраў; забесьпячэньне ўдзелу сябраў таварыства ў гульнявых спаборах; забесьпячэньне зборных гульнявымі адзеньнем, абуткам і прыладамі; узнагароджаньне за гульнявыя дасягненьні; правядзеньне гульняў сярод недагледжаных дзяцей і юнакоў; продаж гульнявога снадзіва ды паслугаў падрыхтоўкі да гульняў; супраца з замежнымі гульнявымі зьвязамі; стварэньне паляўнічых і рыбалоўных прадпрыемстваў; будоўля гульнявых збудаваньняў; правядзеньне выставак, кірмашоў і нарадаў аб гульнях; стварэньне СМІ ды выданьне кніг. == Задачы == Задачамі таварыства ёсьць: агнявая падрыхтоўка ды навучаньне рукапашнаму бою вайскоўцаў, міліцыянтаў, пракурораў і мытнікаў; падрыхтоўка майстроў прыкладных гульняў у дзіцяча-юнацкіх спартовых школах (ДЮСШ); забесьпячэньне ўдзелу сябраў таварыства ў міжнародных спаборах; ладжаньне гульняў ды прыцягненьне грамадзянаў да ўдзелу ў іх; удзел у міжнародных гульнявых зьвязах; навучаньне здароваму ладу жыцьця ды патрыятычнае выхаваньне; павелічэньне ўласных сродкаў; пашырэньне рынка гульнявых тавараў ды паслугаў. == Падпарадкаваныя ўстановы == Клюбы: гандбольны, хакейны; Цэнтры: спартовай мэдыцыны, адмысловай падрыхтоўкі; 11 ДЮСШ алімпійскага рэзэрву: 5 у Менску, 2 у Гомелі, па адной у Берасьці, Віцебску, Горадні ды Магілёве; Прадпрыемствы: «Акдымол» (вёска Хажова, Маладэчанскі раён, Менская вобласьць), «Дынама», «Дынама Програм» (Горадня), «Дынама Програм Берасьце», «Дынама Програм Ворша» (Віцебская вобласьць), «Дынама Програм Спорт», «Дынама Спорт», «Дынама цэнтар», «Дынама Програм Тэкстыль» (Пінск, Берасьцейская вобласьць), «Сьвет Дынама». 7 гасьцініцаў: Віцебск, Вярэчча (Гарадоцкі раён, Віцебская вобл.), Гомель, Дашкаўка (Магілёўскі раён), Мазыр, Палыкавічы (Магілёўскі раён), Раўбічы (Менскі раён), Селяхі (Берасьцейскі раён), Слабада (Бярэзінскі раён, Менская вобл.); 9 спартовых комплексаў: Бабруйск (Магілёўская вобласьць), Баранавічы (Берасьцейская вобл.), Берасьце, Віцебск, Гомель, Горадня, Магілёў, Мазыр (Гомельская вобласьць), Менск; Спартовыя базы: Гусак (Маларыцкі раён, Берасьцейская вобл.), Палыкавічы (Магілёўскі раён); Залы: барацьбы (Рэчыца, Гомельская вобл.), рукапашнага бою (Мазыр). Вясьлярная база (Гомель), школа гімнастыкі (Віцебск), стрэльбішча.",be,Спорт (Sous-catégorie),,https://be-tarask.wikipedia.org/?curid=119375,509,119375.0,"['ru', 'uk']",True,Спорт,Sous-catégorie
,Міністэрства спорту і турызму Рэспублікі Беларусь,"Міністэ́рства спо́рту і туры́зму Рэспу́блікі Белару́сь (Мінспорту Беларусі) - ведамства ўраду Беларусі, упаўнаважанае парадкаваць фізычнае выхаваньне. Міністар спорту і турызму прызначаецца й здымаецца з пасады прэзыдэнтам. З 5 сакавіка 2018 году пасаду міністра займае Сяргей Кавальчук. == Будова == Апарат - 4 управы, 6 аддзелаў, дэпартамэнт і дырэктарат; Управы па фізычнай культуры, спорту й турызму вобласьцяў ды Менску; Беларускі дзяржаўны ўнівэрсытэт фізычнай культуры і спорту, вучэльня алімпійскага рэзэрву; Газэта «Спартовая панарама» (па-расейску: «Спортивная панорама»); Прадпрыемствы - «Белспортзабесьпячэньне», «Дырэкцыя будоўлі аб’ектаў Мінспорту», «Компак», «Нацыянальныя спартовыя лятарэі», «Палац спорту», «Стайкі» (Менскі раён); Музэй і навукова-дасьледніцкі інстытут фізкультуры і спорту; Цэнтры алімпійскай падрыхтоўкі ў - 1) адзінаборствах, 2) ветразевым спорце (Качына, Менскі раён), 3) водналыжным спорце, 4) вясьлярстве, 5) конным спорце й конегадоўлі (Ратамка, Менскі раён), 6) лёгкай атлетыцы, 7) мастацкай гімнастыцы, 8) настольным тэнісе, 9) тэнісе, 10) шахматах і шашках, 11) водных, 12) гульнявых, 13) прыкладных ды 14) зімовых відах спорту (Астрашыцкі Гарадок, Менскі раён); Цэнтар спартовай мэдыцыны, антыдопінгавае агенцтва, навучальна-мэтадычны цэнтар фізычнага выхаваньня насельніцтва. == Задачы == Паводле ўставы ведамства мае наступныя задачы: парадкаваньне фізычнага выхаваньня, гульняў ды падарожжаў; распрацоўка захадаў пашырэньня фізычнага выхаваньня, гульняў ды падарожжаў; правядзеньне досьледаў выніковасьці аздараўленьня насельніцтва, дзіцячых ды юнацкіх гульняў, гульняў вышэйшых дасягненьняў; узгадненьне фізычнага выхаваньня й гульняў сярод непрацаздольных асобаў; ладжаньне гульняў ды падарожжаў у Беларусі. == Паўнамоцтвы == Паводле ўставы міністэрства мае паўнамоцтвы на: ухваленьне ведамаснага заканадаўства; падачу прапановаў аб касаваньні пастановаў ведамстваў ды мясцовых органаў улады супярэчных заканадаўству аб фізычным выхаваньні, гульнях і падарожжах; прадстаўленьне ўраду ў адпаведных міжведамасных міжнародных арганізацыях ды заключэньне адпаведных міжнародных дамоваў; стварэньне, ператварэньне й касаваньне падпарадкаваных установаў; утварэньне міжведамасных камісіяў ды навуковых нарадаў; запыт ва ўстановах зьвестак; прыцягненьне да нарадаў навуковых установаў ды адмыслоўцаў. == Вонкавыя спасылкі == Афіцыйная бачына",be,Спорт (Sous-catégorie),,https://be-tarask.wikipedia.org/?curid=107827,286,107827.0,"['ru', 'uk']",True,Спорт,Sous-catégorie
,Сьпіс фіналаў НБА,"Фінал Нацыянальнай Баскетбольнай Асацыяцыі (НБА) (з 1946 да 1949 году - Баскетбольнай Асацыяцыі Амэрыкі (БАА)) - штогадовая сэрыя матчаў паміж фіналістамі чэмпіянату НБА і заключная частка Плэй-офа. Усе фіналы складаліся з сэрыі матчаў да чатырох перамог і гуляліся паміж пераможцамі Заходняй і Усходняй канфэрэнцый (да 1970 году Заходняга і Ўсходняга дывізіёнаў), акрамя 1950 году, калі чэмпіён Усходняга дывізіёну гуляў у фінале супраць пераможцы матчу паміж чэмпіёнамі Заходняга і Цэнтральнага дывізіёнаў. Фінальная сэрыя праходзіць у фармаце хатніх і выязных гульняў 2-2-1-1-1 (каманда з найлепшым вынікам у рэгулярным сэзоне гуляе дома 1, 2, 5 і 7 матчы). Гэты фармат выкарыстоўваўся ў 1947-1948, 1950-1952, 1957-1970, 1972-1974, 1976-1977, 1979-1984 гадах і з 2014 году па цяперашні час. У 1949, 1953-1955 і 1985-2013 гадах выкарыстоўваўся фармат 2-3-2 (каманда з найлепшым вынікам у рэгулярным сэзоне гуляла дома 1, 2, 6 і 7 матчы). У 1956 і 1971 гадах выкарыстоўваўся фармат 1-1-1-1-1-1-1 (каманда з найлепшым вынікам у рэгулярным сэзоне гуляла дома 1, 3, 5 і 7 матчы), а ў 1975 і 1978 гадах - 1-2-2-1-1 (каманда з найлепшым вынікам ў рэгулярным сэзоне гуляла дома 1, 4, 5 і 7 матчы). Да 1977 году чэмпіёны НБА ўзнагароджваліся трафеем, які ў 1964 годзе быў названы ў гонар Ўолтэра Браўна. Да фіналу 1977 году быў вынайдзены новы дызайн кубку, а ў 1984 ён быў перайменаваны ў Трафей Лэры О'Браўэна ў гонар асобы, якая з 1975 да 1984 году займала пасаду камісара НБА. Чэмпіёны Ўсходняй канфэрэнцыі (дывізіёну) абыходзяць чэмпіёнаў Заходняй канфэрэнцыі (дывізіёну) па колькасьці тытулаў з рахункам 39:33. Адзін чэмпіёнскі тытул атрымала каманда з Цэнтральнага дывізіёну. Каманды Бостан Сэлтыкс і Мінэапаліс Лэйкерз / Лос-Анджэлес Лэйкерз выйгралі амаль палову чэмпіянатаў на двох (33 з 73). З 1969 году зьявілася ўзнагарода самаму каштоўнаму гульцу фіналу НБА, якую рэкордныя 6 разоў выйграваў Майкл Джордан. Самым пасьпяховым трэнерам у гісторыі НБА зьяўляецца Філ Джэксан, які выйграў 6 тытулаў за Чыкага Булз і 5 тытулаў за Лос-Анджэлес Лэйкерз. == Сьпіс Фіналаў == Ніжэй прадстаўлены сьпіс усіх фіналаў НБА. У дужках пазначаныя парадкавы нумар выхаду каманды ў фінал, а таксама рахунак перамог і паразаў у фінальных сэрыях. === Існуючыя каманды, якія ніколі не даходзілі да фіналаў === Бафала Брэйвз / Сан-Дыега Кліпэрз / Лос-Анджэлес Кліпэрз Шарлот Горнэтс / Шарлот Бобкэтс Дэнвэр Нагетс Мінэсота Тымбэрвулвз Нью-Арлеан Горнэтс / Аклагома-Сіці Горнэтс / Нью-Арлеан Пэліканз Ванкувэр Грызьліз / Мэмфіс Грызьліз == Вонкавыя спасылкі == NBA.com: Сьпіс чэмпіёнаў",be,Спорт (Sous-catégorie),,https://be-tarask.wikipedia.org/?curid=213138,412,213138.0,"['ru', 'uk']",True,Спорт,Sous-catégorie
,Драфт НБА 2018 году,"Драфт Нацыянальнай баскетбольнай асацыяцыі (НБА) 2018 (па-ангельску: 2018 NBA draft) прайшоў 21 чэрвеня 2018 года ў Барклайз-Цэнтры ў Брукліне, Нью-Ёрк. У ходзе драфта каманды НБА абіралі сабе новых гульцоў з амэрыканскіх унівэрсытэтаў, а таксама іншых баскетбалістаў з правам на абраньне, у тым ліку замежных. == Сьпіс выбараў == Ніжэй прадстаўлены сьпіс усіх выбараў на драфце 2018 году з інфармацыяй пра гульцоў. У першым радку статыстыкі насупраць адпаведнага гульца падаецца ягоная статыстыка ва ўнівэрсытэцкай лізе НАСС; у другім радку - статыстыка ў НБА. == Вонкавыя спасылкі == NBA.com: NBA DRAFT Basketball-Reference.com: 2018 NBA Draft",be,Спорт (Sous-catégorie),,https://be-tarask.wikipedia.org/?curid=214793,119,214793.0,['uk'],False,Спорт,Sous-catégorie
,Самы каштоўны гулец фіналу НБА,"Узнагарода Біла Расэла самаму каштоўнаму гульцу фіналу Нацыянальнай Баскетбольнай Асацыяцыі (НБА) (па-ангельску: Bill Russell NBA Finals Most Valuable Player Award), раней вядомая як Узнагарода самаму каштоўнаму гульцу фіналу НБА (па-ангельску: NBA Finals Most Valuable Player Award) - штогадовая ўзнагарода НБА, якая ўручаецца з фіналу НБА 1969 году. == Сьпіс лаўрэатаў == Ніжэй прадстаўлены сьпіс самых каштоўных гульцоў усіх фіналаў НБА, а таксама асноўная інфармацыя пра іх і статыстыка ў фінальнай сэрыі. == Вонкавыя спасылкі == NBA.com: NBA Finals MVP Award Winners Basketball-Reference.com: NBA Finals Most Valuable Player Award Winners",be,Спорт (Sous-catégorie),,https://be-tarask.wikipedia.org/?curid=214470,95,214470.0,"['uk', 'ru']",True,Спорт,Sous-catégorie
,Заслужаны майстар спорту,"Заслу́жаны ма́йстар спо́рту - найвышэйшы спартовы ганаровы тытул у г. зв. дзяржавах народнай дэмакратыі, а ў цяперашні час захаваўся ў некаторых постсавецкіх рэспубліках. Званьне «Заслужаны майстар спорту» было ўведзенае ў СССР у 1934 (ад 1983 афіцыйная назва - «Заслужаны майстар спорту СССР»). Таксама гэтая ўзнагарода існавала ў іншых краінах сацыялістычнага блёку: Польскай Народнай Рэспубліцы, Народнай Рэспубліцы Баўгарыя, Нямецкай Дэмакратычнай Рэспубліцы (да 1990), Румыніі, Чэхаславаччыне (да 1991). Па развале СССР званьне захавалася ў Расеі (ад 1992), Украіне (ад 1993), Беларусі (ад 1994), Казахстане, Узбэкістане, Кыргыстане (ад 2005), Таджыкістане. == Глядзіце таксама == Заслужаны майстар спорту Рэспублікі Беларусь Заслужаны трэнэр == Вонкавыя спасылкі == Узнагароды за мужнасьць у спорце",be,Спорт (Sous-catégorie),,https://be-tarask.wikipedia.org/?curid=147468,107,147468.0,"['uk', 'ru']",True,Спорт,Sous-catégorie
,Пікар,"Пікар - беларуская народная дзіцячая гульня. Колькасьць гульцоў не абмежавана. Кожны меў свой кіёк. Для гульні быў патрэбен таксама невялікі (10 см вышыні і таўшчыні) кавалак дрэва, або стары мэталічны кубак ці бляшанка - пікар. Яго ставілі ў абведзены квадрат за 6-8 м ад пазначанай на зямлі лініі - мяжы (за ёй знаходзіліся ўдзельнікі). Потым выбіралі вартаўнічага пікара, яго таксама называлі «пікар». Кожны гулец ставіў кіёск на ступню нагі (прытрымліваючы верхні канец рукой) і, разгойдаўшы яго, кідаў наперад. Чый кіёк падаў найбліжэй ад мяжы, той і заставаўся «пікарам». Вартаўнічы станавіўся воддаль ад пікара, які астатнія ўдзельнікі імкнуліся зьбіць, па чарзе кідаючы свае кійкі. Калі хто зьбіваў пікар, вартаўнічы хутка ставіў яго на месца, тым часам гулец павінен быў забраць свой кіёк, ды так, каб «пікар» не пасьпеў крануць яго сваім кійком. Калі ж вартаўнічаму гэта ўдавалася, ён сам зьбіваў пікар і ўцякаў за мяжу, я «пікарам» станавіўся гулец. Калі ж новы вартаўнічы пасьпяваў паставіць пікар на месца, дакрануцца кійком да папярэдняга вартаўніка і ўцячы за мяжу, то той заставаўся за «пікара» далей. Калі папярэднія гульцы не ўцэліліў пікар, яны беглі за сваімі кійкамі разам за тым, хто яго зьбіў; тады яны дапамагалі адзін аднаму, зьбіваючы пікар, бо калі ён люжаў на зямлі, дотык вартаўнічага не залічваўся. == Глядзіце таксама == Гула Чыжык-немец Крэглі",be,Спорт (Sous-catégorie),,https://be-tarask.wikipedia.org/?curid=155979,216,155979.0,['uk'],False,Спорт,Sous-catégorie
,Трыятлён,"Трыятлён - адна з адменаў спартовага мнагабор’я, якая складаецца з трох дысцыплінаў. Найбольш распаўсюджаныя віды спорту, якія ўключае трыятлён - плаваньне, роварны спорт і бег. Назва паходзіць ад грэцкага τρεις (тры) і αθλος (спаборніцтва). Дыстанцыі ў трыятлёне таксама могуць вар’явацца. Паводле Міжнароднага трыятлённага зьвязу, міжнародная спрынтэрская дыстанцыя складаецца з воднага адрэзку даўжынёй 750 м, раварысцкага 20 км і бегу на 5 км; сярэдняя (або стандартная) дыстанцыя адпаведна 1,5 км, 40 км і 10 км; доўгая дыстанцыя - 1,9 км/90 км/21,1 км; ультрадоўгая - 3,9 км/180 км/ і маратонская дыстанцыя (42,2 км). Паміж першай і другой, а таксама другой і трэцяй часткамі дыстанцыі ствараюцца пераходныя зоны, дзе разьмяшчаюцца равары, спартовая форма і іншае абсталяваньне, неабходнае для працягу спаборніцтва. Час, праведзены ў пераходных зонах, таксама ўключаецца ў агульны час дыстанцыі. == Глядзіце таксама == Біятлён Тэтратлён Пэнтатлён Гептатлён Октатлён Дэкатлён == Вонкавыя спасылкі == Міжнародны трыятлённы зьвяз (ITU) Сайт аматараў трыятлёну ў Беларусі",be,Спорт (Sous-catégorie),,https://be-tarask.wikipedia.org/?curid=134624,154,134624.0,['ru'],False,Спорт,Sous-catégorie
,Талька (вёска),"Та́лька - вёска ў Беларусі, на рацэ Талі. Уваходзіць у склад Блускага сельсавету Пухавіцкага раёну Менскай вобласьці. == Назва == Таліка або Талька (Taliko, Talke) - імя германскага паходжаньня. == Гісторыя == Першы пісьмовы ўпамін пра Тальку датуецца 1833 годам. Паводле дакумэнту «Аб ліквідацыі Сьмілавіцкага місіянэрскага рымска-каталіцкага манастыру», які захоўваецца ў Нацыянальным гістарычным архіве Беларусі, пасьля паўстаньня 1830-1831 гадоў расейскія ўлады дзеля абмежаваньня каталіцкага і польскага ўплыву зачынілі місіянэрскі кляштар у Сьмілавічах. Маёмасьць кляштару было загадана прадаць з адкрытага торгу й грошы перадаць у казну Менскай губэрні. На торг зьехаліся шляхта і купцы-габрэі, у тым ліку згадваецца купец Ёсель Ёселевіч з Талькі. Па адкрыцьці ў 1873 годзе руху на лініі Вялейка - Бабруйск Лібава-Роменскай чыгункі вёска стала разьвівацца і расьці. 20-22 верасьня 1941 году ў лесе каля Талькі нямецкімі захопнікамі было расстраляна мірнае габрэйскае насельніцтва Талькі. На месцы іх пахаваньня былі пастаўленыя мармуровыя пліты з прозьвішчамі забітых: Прус, Цывіны, Зубаравы, Фрукмкіны, Меламед, Розін, Кац. Ініцыятарам мэмарыялу выступіў генэрал Ільля Прус(ru), сваякі якога таксама ў ліку забітых. З 20 жніўня 1924 году да 30 кастрычніка 2009 году вёска ўваходзіла ў склад і зьяўлялася цэнтрам Талькаўскага сельсавету. == Вонкавыя спасылкі == Школьны краязнаўчы сайт",be,Random,,https://be-tarask.wikipedia.org/?curid=59900,198,59900.0,['uk'],False,Random,Aléatoire
,Садкаўшчына,"Са́дкаўшчына - вёска ў Бараўскім сельсавеце Койданаўскага раёну Менскай вобласьці Беларусі. За 5 км ад Койданава, 52 км ад Менску, 8 км ад чыгуначнай станцыі Койданава. == Гісторыя == У пачатку XX стагодзьдзя ў Койданаўскай воласьці Менскага павету, 11 двароў, 76 жыхароў. У 1909 г. вёска, 6 двароў, 26 жыхароў, фальварак, 1 двор, 14 жыхароў. Раніцай 2 лютага 1943 г. карны атрад паліцаяў з Койданава раптоўна акружыў з усіх бакоў вёску, сагнаў яе 96 жыхароў у вялікае гумно на ўскраіне, што з боку Койданава. Адна жыхарка вёскі, бачачы аблаву, хуценька сабрала сваіх і чужых дзяцей, якіх змагла знайсьці, усяго 8 чалавек, і адправіла ў хмызьняк у бок в. Дзягільна. Гэта і выратавала іх. Паліцаі абклалі гумно саломай, аблілі яго газай і падпалілі. Пасьля вайны вёска была адноўлена. У 1957 г. на магіле ахвяр фашызму пастаўлены помнік-стэла з надпісам: «Здесь похоронено 96 человек советских граждан деревни Садковщина, зверски замученных 2 февраля 1943 г. немецкими захватчиками». == Насельніцтва == 20 стагодзьдзе: 1996 год - 11 двароў, 18 жыхароў; 1999 год - 11 жыхароў 21 стагодзьдзе: 1 студзеня 2004 году - 4 двары, 4 жыхары; 2010 год - 4 жыхары == Літаратура == Памяць: Гіст.-дакум. хроніка Дзяржынскага р-на. - Мн.: БЕЛТА, 2004. - 704 с.: іл. ISBN 985-6302-64-1.",be,Random,,https://be-tarask.wikipedia.org/?curid=106612,208,106612.0,['uk'],False,Random,Aléatoire
,Арцемій Лебедзеў,"Арцемій Андрэевіч Лебедзеў (нарадзіўся 13 лютага 1975, Масква, Расея) - расейскі дызайнэр, сын Тацяны Талстой. == Вонкавыя спасылкі == Сайт Студыі Лебедзева Хатняя старонка Лебедзева «ру/Ководство» - выданьне, прысьвечанае графічнаму й прамысловаму дызайну, праектаваньню інтэрфэйсаў, тыпаграфіцы, сэміётыцы і візуалізацыі. «Н. Ж. М. Д.» - калекцыя інструкцый, налепак і этыкетак, шыльд, плакатаў, цэньнікаў, аб’яў і іншай друкаванай і рукапіснай прадукцыі, якая зьмяшчае сьмешныя памылкі друку, недарэчнае словаўжываньне ці вельмі неадэкватны пераклад з іншай мовы. «Яндэкс» - адзін з самых папулярных сайтаў, дызайн якога створаны Студыяй Арцемія Лебедзева. Колькі каштуе стварэньне ўэб-сайта? - Артыкул Арцемія Лебедзева (1998 год) Аўдыё Гадзіннае інтэрвію з Арцеміем Лебедзевым на радыё Рэха-Масквы Відэа Лебедзеў пра сябе. Як усё пачыналася Лебедзеў выступае перад студэнтамі Навасібірскага дзяржаўнага ўнівэрсітэта Прэс-канфэрэнцыя Лебедзева: Што можна радавому блогеру? (відэа і тэкставая расшыфроўка) Лебедзеў у гасьцях у праграмы «Гультаяватыя будні»",be,Random,,https://be-tarask.wikipedia.org/?curid=64500,139,64500.0,"['uk', 'ru']",True,Random,Aléatoire
,Лібэра (валейбол),"Лібэ́ра (італ. libero «вольны») - пазыцыя гульца ў валяйболе, які выконвае выключна абаронныя функцыі. Асноўныя задачы гульцоў гэтага амплюа - прыём атакучых удараў суперніка, падбор адскокаў ад блёку і скідак. У адрозьненьне ад усіх іншых удзельнікаў каманды, лібэра грае ў футболцы іншага колеру. == Мінуўшчына == У 1998 року ў правілы валейболы ўнесьлі істотныя зьмены, намагаючыся зрабіць гульню больш відовішчнай. Тады ж упершыню прадставілі пазыцыю лібэра, надаўшы такому валейбалісту пэўныя абмежаваньні, а таксама змусіўшы насіць футболку іншага колеру, ніж партнэры па камандзе. Першымі міжнароднымі спаборніцтвамі з удзелам лібэра сталі жаночы і мужчынскі чэмпіянаты сьвету 1998 року. Ідэя стварэньня лібэра палягала на тым, каб дазволіць камандам як мага даўжэй утрымліваць свайго найлепшага абаронцы на пляцоўцы. У сучасным валейболе цэніцца рост, але ў абаронных дзеях такія гіганты выглядаюць нязграбна, тады як гульцы невысокага росту могуць хутка групавацца, ныраць, то бок даставаць складаныя мячы. Увядзеньне ў гульню спэцыяліста ў абароне дазволіла павялічыць працягласьць і відовішчнасьць розыгрышаў. У 2008 року Міжнародная фэдэрацыя валейболу дазволіла заяўляць у склад каманды двух лібэра, але на пляцоўцы мог гуляць толькі адзін зь іх. З 2011 року правілы дазволілі замену аднаго лібэра на другога; дагэтуль такую замену можна было правесьці толькі адзін раз. З 2021 року лібэра атрымаў права быць капітанам каманды. == Функцыі == Лібэра ёсьць выключна абарончым гульцом і адказвае за прыём мяча, граючы пераважна на пазыцыі 6-га нумару. Асноўная задача лібэра - прыняць першы мяч, каб сувязны далей мог вывесьці нападніка на ўдар. Правілы забараняюць лібэра выконваць падачу, ставіць блёк і атакаваць па мячы, які знаходзіцца вышэй за верхні край сеткі. Больш за тое, іншыя гульцы таксама ня могуць атакаваць, калі лібэра падаў ім мяч пальцамі зьверху ў пярэдняй зоне. Але ў задняй зоне (сваёй асноўнай рабочай) лібэра можа аддаваць перадачу як зьверху, так і зьнізу. Дзеля адрозьненьня ад гульцоў іншых амплюа лібэра мае футболку іншага колеру, гуляе пераважна ў заднім шэрагу і можа замяняць толькі валейбалістаў задняга шэрагу. Пры гэтым ён мае права на неабмежаваную колькасьць заменаў, а астатнія гульцы абмежаваныя сумарнай колькасьцю ў 6 заменаў за партыю. Замены - важны тактычны ход у гульні, паколькі дазваляюць вывесьці з поля стомленых валейбалістаў або тых, у каго не пайшла гульня. Лібэра можа выходзіць і вяртацца на пляцоўку неабмежаваную колькасьць разоў: можа замяняць любога гульца, які стаіць на заднім шэрагу (пазыцыі 1, 5, 6). Калі пры пераходзе лібэра трапляе на пазыцыі атакі (2, 3, 4), то ягонае месца павінен заняць гулец з папярэдняй шосткі. Таксама правілы забараняюць мець адначасна на пляцоўку двух лібэра, хоць у заяўцы іх можа быць 2. У выпадку траўмы лібэра, калі запасны лібэра ў складзе адсутнічаў, трэнэр ці капітан каманды могуць вызначыць новага лібэра сярод гульцоў, якія ў дадзены момант не знаходзіліся на пляцоўцы. Траўмаваны лібэра ня можа вярнуцца на пляцоўцы да канца гульні; новапрызначаны лібэра выконвае ягоныя функцыі да сканчэньня паядынку. == Галоўныя якасьці == У той час як сувязны - ключавое зьвяно ў стварэньні атак каманды, лібэра ёсьць своеасаблівым капітанам і лідэрам абарончых дзеяньняў. Паколькі падача - вельмі складаны тэхнічны элемэнт у гульні, а лібэра гуляе ў заднім шэрагу, ён павінен найлепш рабіць прыём. У сучасным валейболе пасьля сілавых падачаў мяч ляціць з высокай хуткасьцю, і лібэра павінен прыняць яго любой цаной, нават калі для гэтага давядзецца згрупавацца і ўпасьць. Таксама валейбаліст гэтага амплюа павінен пралічваць дзеяньні супернік: за лічаныя сэкунды разьмяшчацца на пляцоўцы так, каб была магчымасьць згуляць у мяч. Паводле складанасьці лібэра - другая пазыцыя на полі пасьля сувязнога. Лібэра грае вялікую ролю ў камандзе, ён павінен мець уменьні для гульні на любой пазыцыі, чытаць гульню і страхаваць блякавальнікаў. Але найлепш такі валейбаліст павінен умець прымаць мяча, каб той не адскокваў абы-як, а кіраваўся дакладна ў рукі сувязнога. Улічваючы той факт, што лібэра вызваленыя ад атакуючых дзеяў, яны на трэніроўках могуць больш часу вылучаць на абаронныя ўменьні, а такім тэхнічным элемэнтам, як блёк, атака ці падача, можна практычна не надаваць увагі.",be,Random,,https://be-tarask.wikipedia.org/?curid=269994,635,269994.0,['uk'],False,Random,Aléatoire
,Стэн Мікіта,"Станіслаў Мікіта (па-ангельску: Stanislav Mikita), арыгінальнае імя Станіслаў Гўот (па-славацку: Stanislav Guoth; 20 траўня 1940 году, Сокалчы, Славацкая рэспубліка - 7 жніўня 2018 году, Чыкага, ЗША) - канадзкі хакеіст славацкага паходжаньня, гулец клюбу Нацыянальнай хакейнай лігі «Чыкага Блэк Гокс». Лічыцца найлепшым цэнтральным нападнікам 1960-х. == Жыцьцяпіс == Станіслаў Гўот нарадзіўся ў вёсцы Сокалчы (цяпер не існуе), і перад прыходам у Чэхаславаччыну камуністычнага рэжыму эміграваў зь цёцяй і дзядзем у Сэнт-Катарынс (Антарыё, Канада). Ад сваякоў і атрымаў новае прозьвішча Мікіта. Гуляць у хакей пачаў за клюб Хакейнай асацыяцыі Антарыё «Сэнт-Катарынс Тыпіз», і пасьля трох зорных сэзонаў быў пераведзены ў ягоны старэйшы клюб «Чыкага Блэк Гокс». У сваім другім НХЛ-аўскім сэзоне (1961) заваяваў у складзе клюбу кубак Стэнлі, стаўшы першым у лізе па колькасьці закінутых у плэй-оф шайбаў (6). Наступны сэзон стаў для Стэна прарыўным. Мікіта стаў зорным цэнтравым у славутым «скутэрным зьвяне» (разам з правым нападнікам Кэнам Ўорэмам і левымі Эбам МакДональдам і Дагам Монсам). Ён быў самым небясьпечным цэнтравым 60-х. Разам з Бобі Галам яны склалі найбольш магутную атаку «Блэк Гокс» дзесяцігодзьдзя, заўсёды лідзіруючы па колькасьці закінутых шайбаў. Спалучаючы спрактыкаваную абарону і рэпутацыю аднаго зь лепшых гульцоў на ўкідваньні з дапамогаю сваёй інавацыйнай скрыўленай клюшкі, Мікіта чатыры разы за дзесяцігодзьдзе ўзначальваў табліцу бамбардзіраў і ў 1966-67 роках падзяліўшы першы радок з Бобі Галам і ўсталяваўшы пэрсанальны рэкорд - 97 галоў. Згаданая клюшка, якой карысталіся ў 1960-х Стэн Мікіта з паплечнікам Бобі Галам, мела больш закручаны крук, што давала значную перавагу нападнікам перад брамнікамі. У рэшце рэшт у 1970 НХЛ абмежавала крывізну крука да 1/2"". На пачатку кар’еры Стэн Мікіта быў сярод найбольш штрафаваных гульцоў лігі, аднак пазьней намерыўся гуляць чысьцей і двойчы атрымліваў мэмарыяльны трафэй лэдзі Бінг за спартовыя паводзіны. У 1973 року Мікіта разам з чыкагаўскім бізнэсоўцам Эрвам Цягнібыкам заснавалі Амэрыканскую хакейную асацыяцыю для слабачуючых, у якой выступалі глухія і гульцы з парушэньнямі слыху. Апошнія сэзоны Стэна Мікіты былі азмрочаныя хранічнымі траўмамі сьпіны, і ў выніку ён завяршыў кар’еру гульца ў сэзоне 1979-1980 рокаў. На той момант толькі Гордзі Гоў і Філ Эспазыта мелі большы паказьнік па колькасьці пунктаў, і толькі шэсьць гульцоў - па колькасьці праведзеных матчаў. У 1983 року Мікіта быў уведзены ў Залю хакейнай славы, а ў 2002 - у славацкую Залю хакейнай славы. Цяпер ён зьяўляецца паслом добрай волі ў структуры «Блэкгокс». == Узнагароды і дасягненьні == 14-е месца па колькасьці пунктаў, 16-е па колькасьці перадачаў, 29-е па колькасьці шайбаў, 32-к па колькасьці згуляных матчаў (паводле стану на канец сэзону 2009-2010) Мэмарыяльны трафэй Гарта як найкаштоўнейшы гулец 1967 і 1968 рокаў Трафэй Арта Роса як найлепшы бамбардыр 1964, 1965, 1967 і 1968 Мэмарыяльны трафэй лэдзі Бінг 1967 і 1968 Першая каманда ўсіх зорак НХЛ 1962, 1963, 1964, 1966, 1967 і 1968 Другая каманда ўсіх зорак НХЛ 1965 і 1970 Удзельнік матчаў зорак НХЛ 1964, 1967, 1968, 1969, 1971, 1972, 1973, 1974 і 1975 Трафэй Лестэра Патрыка 1976 Адзіны гулец у гісторыі НХЛ, які атрымліваў трафэі Гарта, Арта Роса і лэдзі Бінг у адным сэзоне, прычым двойчы - у 1966-67 і 1967-68 Уведзены ў славацкую Залю хакейнай славы ў 2002 У 1998 уключаны на 17-й пазыцыі ў сьпіс 100 найлепшых хакеістаў паводле The Hockey News У славацкім Ружамбэраку ў ягоны гонар названая лядовая арэна == Глядзіце таксама == Сьпіс статыстычных лідэраў НХЛ Сьпіс хакеістаў НХЛ, якія набралі 1000 пунктаў Сьпіс хакеістаў НХЛ, якія закінулі 500 шайбаў Сьпіс хакеістаў НХЛ, якія згулялі 1000 гульняў == Вонкавыя спасылкі == Легенды хакею (анг.) Хакейная база зьвестак (анг.) Эўрахакей (анг.)",be,Random,,https://be-tarask.wikipedia.org/?curid=156750,576,156750.0,"['uk', 'ru']",True,Random,Aléatoire
,Minsk Linux Users Group,"Minsk Linux Users Group (скарочана MLUG) - менскі гурт карыстальнікаў Linux. Адкрытая нефармальная супольнасьць карыстальнікаў свабодных апэрацыйных сыстэмаў. Асноўныя задачы - абмен досьведам карыстаньня свабодным праграмным забесьпячэньнем, нефармальныя стасункі, папулярызацыя Linux, абмен дыстрыбутывамі. У жніўні 2003 актывісты MLUG правялі адкрыты сэмінар, прысьвечаны 10-годзьдзю праекта Debian з раздачай кампакт-дыскаў з Live-CD дыстрыбутывам Knoppix. У 2004 актывісты MLUG выступілі з адкрытымі лістамі да кіраўніцтва Эўразьвязу (у межах міжнароднае кампаніі супраць закону аб патэнтах на праграмнае забесьпячэньне) і ў падтрымку Фёдара Караленкі на працэсе супраць Ігара Лучанка. MLUG па меры магчымасьцяў аказвае тэхнічную падтрымку у пытаньнях засваеньня Linux. Штомесяц праводзіцца лінуксоўка. == Вонкавыя спасылкі == Старонка супольнасьці Форум Абмен дыстрыбутывамі па кошце носьбітаў(недаступная спасылка) Месца правядзеньня лінуксоўка удакладняецца тут.",be,Random,,https://be-tarask.wikipedia.org/?curid=1921,116,1921.0,"['uk', 'ru']",True,Random,Aléatoire
,Старчыцкі сельсавет,"Ста́рчыцкі сельсаве́т (з 1938 году - Акця́барскі сельсавет) - адміністрацыйна-тэрытарыяльная адзінка ў складзе Салігорскага раёну Менскай вобласьці. Адміністрацыйны цэнтар - вёска Старчыцы (Акцябар). == Гісторыя == 20 жніўня 1924 году створаны ў складзе Вызьненскага раёну Слуцкай акругі. 27 лютага 1938 году сельсавет перайменаваны ў Акцябарскі ў сувязі з перайменаваньнем вёскі Старчыцы ў Акцябар. 8 жніўня 1959 году раён скасаваны, сельсавет далучаны да Старобінскага раёну. 25 сьнежня 1962 году раён скасаваны, сельсавет далучаны да Любанскага раёну. 6 студзеня 1965 году сельсавет далучаны да Салігорскага раёну. == Населеныя пункты == 1 студзеня 1947 году - 14 == Літаратура == Энцыклапедыя гісторыі Беларусі. У 6 т. / Беларус. Энцыкл.; Рэдкал.: Г. П. Пашкоў (гал. рэд.) і інш.; Маст. Э. Э. Жакевіч. - Мн.: БелЭн, 2001. - Т. 6. Кн. 1: Пузыны - Усая. - 591 с. - ISBN 985-11-0214-8 С. 213, 411 Энцыклапедыя гісторыі Беларусі. У 6 т. / Беларус. Энцыкл.; Рэдкал.: Г. П. Пашкоў (гал. рэд.) і інш.; Маст. Э. Э. Жакевіч. - Мн.: БелЭн, 2003. - Т. 6. Кн. 2: Усвея - Яшын. - 616 с. - ISBN 985-11-0276-8 С. 175",be,Random,,https://be-tarask.wikipedia.org/?curid=128469,183,128469.0,"['ru', 'uk']",True,Random,Aléatoire
,Nerve Software,"Nerve Software - прыватная кампанія, амэрыканскі распрацоўшчык кампутарных гульняў, які быў заснаваны былым супрацоўнікам кампаніі id Software Брэнданам Джэймзам (па-ангельску: Brandon James). Шмат супрацоўнікаў Nerve Software раней працавалі ў амэрыканскай кампаніі Rogue Entertainment, якая таксама займаецца распрацоўкай кампутарных гульняў. == Праекты Nerve Software == 2001 - Return to Castle Wolfenstein (мультыплэер) 2001 - Return to Castle Wolfenstein: Tides of War (канвэрсія для Xbox) 2005 - Doom 3: Resurrection of Evil 2006 - Doom (канвэрсія для Xbox Live Arcade) 2008 - Enemy Territory: Quake Wars (порт для Xbox 360) 2008 - James Bond 007: Quantum of Solace (мультыплэер) Quest (нявыдадзеная гульня, якая распрацоўваецца сумесна з id Software) == Вонкавыя спасылкі == Афіцыйны вэб-сайт Nerve Software Картка кампаніі Nerve Software на сайце GameSpot",be,Random,,https://be-tarask.wikipedia.org/?curid=122203,121,122203.0,['ru'],False,Random,Aléatoire
,Сосьніца,"Сосьніца (па-ўкраінску: Сосниця) - мястэчка ў Чарнігаўскай вобласьці Ўкраіны, на рацэ Убідзі (прытока Дзясны). Адміністрацыйны цэнтар Сасьніцкага раёну. Насельніцтва на 2018 год - 6983 чал. === Колькасьць === XIX стагодзьдзе: 1897 год - 7087 чал. XX стагодзьдзе: 1959 год - 4245 чал.; 1970 год - 7164 чал.; 1979 год - 7876 чал.; 1989 год - 8429 чал. XXI стагодзьдзе: 2001 год - 8127 чал.; 2018 год - 6983 чал. == Вонкавыя спасылкі == Cities & towns of Ukraine (анг.) Статистичний збірник «Чисельність наявного населення України на 1 січня 2015 року», - Київ, Державна служба статистики України, 2015 zip (укр.) Сайт про Сосницю",be,Random,,https://be-tarask.wikipedia.org/?curid=174036,111,174036.0,['uk'],False,Random,Aléatoire
,Легіён Свабоды,"«Легіён Свабоды» па-ўкраінску: Легіон Свободи - камбатантскае аб'яднаньне ўсіх сяброў партыі УА «Свабода», якія ў складзе Ўзброеных Сілаў Украіны, Нацыянальнай гвардыі, спэцпадразьдзяленьняў МУС і дабраахвотніцкіх батальёнаў бяруць удзел у Расейска-ўкраінскай вайне. Створанае ў лютым 2015 году рашэньнем XXX Зьезду УА «Свабода». == Мэта == Лідэр УА «Свабода» Алег Цягнібок у красавіку 2015 году падчас выступу на цэнтральным стадыёне Чыгірыну заявіў: У нас узьнікла ідэя ўсіх «свабодаўцаў», якія ваююць за Ўкраіну, арганізаваць у камбатантскае аб'яднаньне. Каб потым, пасьля нашай перамогі, перамогі Ўкраіны над маскоўскім ворагам, можна было б рэабілітаваць нашых камбатантаў, аказваць ім псыхалягічную дапамогу, знайсьці ім працу. А сёньня - дапамагаць ім у гэтай вайне, дапамагаць параненым, сем’ям загінулых. == Склад == Станам на жнівень 2015 году ў складзе аб'яднаньня - больш за 1000 свабодаўцаў. Першы кіраўнік Легіёну - старшыня данецкай «Свабоды», камандзір асобнай зьмешанай штурмавой роты «Карпацкая Сеч» Алег Куцын. У «Легіён Свабоды» ўваходзяць 138 дэпутатаў розных узроўняў рад і іншых службовых асобаў органаў дзяржаўнага кіраваньня і мясцовага самакіраваньня: 6 народных дэпутатаў Украіны (Руслан Кашулінскі, Юры Сырацюк, Аляксей Кайда, Маркіян Лапачак, Андрэй Цягнібок, Аляксандар Марчанка), 15 дэпутатаў абласных і Кіеўскай гарадзкой рад (у тым ліку 1 - старшыня Івана-Франкоўскай абласной рады Скрыпнічук Васіль), 56 дэпутатаў раённых рад (у тым ліку 1 старшыня раённай рады), 48 дэпутатаў гарадзкіх рад (сярод іх 3 сакратары гарадзкіх рад), 7 экс-кіраўнікоў РДА, 6 - іншых службовых асобаў. У год поўнамаштабнага ўварваньня колькасьць байцоў «Легіёну Свабоды» перавысіла 2 тысячы чалавек, сярод якіх каля двух дзясяткаў дэпутатаў Вярхоўнай Рады папярэдніх скліканьняў разам з лідэрам УА ""Свабода"", маёрам Алегам Цягнібокам, і сотні дэпутатаў мясцовых рад. З 2025 году кіраўніком «Легіёну Свабоды» прызначаны Камандзір батальёну «Свабода» 4-й брыгады апэратыўнага прызначэньня «Рубеж» НГУ падпалкоўнік Пятро Кузык, які фактычна выконваў абавязкі з часу гібелі лейтэнанта Алега Куцына. == Страты == Падчас правядзеньня АТО, станам на жнівень 2015 году, «Легіён Свабоды» страціў 21 ваяра, а 81 ваяр атрымаў раненьні рознай ступені цяжкасьці. На пачатку 2025 году страты (забітыя і зьніклыя бязь вестак) склалі больш за дзьве сотні пабрацімаў, сярод іх амаль тры дзясяткі загінулых партыйцаў былі дэпутатамі розных узроўняў. == Адзначэньні == Станам на жнівень 2015 году 61 ваяр «Легіёну Свабоды» ўзнагароджаны найвышэйшай партыйнай узнагародай - залатым значком. Зь іх 11 - пасьмяротна. 24 ваяры «Легіёну Свабоды» ўзнагароджаны дзяржаўнымі ўзнагародамі. == Спасылкі == Супольнасьць «Легіён Свабоды» ў Фэйсбуку",be,Random,,https://be-tarask.wikipedia.org/?curid=294891,380,294891.0,"['uk', 'ru']",True,Random,Aléatoire
,Джакама Бацьята,"Джа́кама Бацья́та (па-італьянску: Giacomo Battiato; нар. 18 кастрычніка 1943, Вэрона, Італія) - італьянскі рэжысэр, сцэнарыст. == Жыцьцяпіс == У 1973 року пачаў працаваць на італьянскай тэлевізіі. == Дзейнасьць == У 1967 року выдаў «Анталёгію літаратуры і паэзіі дэкадэнцтва». Зьняў два дакумэнтальныя фільмы пра Папу Яна Паўла II: «Караль: Чалавек, які стаўся Папам» (2005) ды «Караль: Папа і чалавек» (2006). === Кіно === Dentro la casa della vecchia signora (1973) A Classy Crime (1977) Il giorno dei cristalli (1978) Colomba (1982) Hearts and Armour (1983) I Paladini: Storia d’armi e d’amori (1983) Blood Ties (1986) Stradivari (1988) Cronaca di un amore violato (1996) Resolution 819 (2008) L’infiltrato (2011) === Тэлевізія === Il marsigliese (мінісэрыял, 1975) Un delitto perbene (мінісэрыял, 1977) Martin Eden (мінісэрыял, 1979) Il cugino americano (мінісэрыял, 1986) Una vita scellerata (1990) La piovra 8 - Lo scandalo (1997) La piovra 9 - Il patto (1998) Il giovane Casanova (2002) Entrusted (2003) Karol - Un uomo diventato papa (2005) Karol - Un papa rimasto uomo (2006) Max e Hélène (2015) Il nome della rosa - (мінісэрыял, 2019) == Вонкавыя спасылкі == Джакама Бацьята (анг.) на сайце IMDb Джакама Бацьята на AllMovie",be,Random,,https://be-tarask.wikipedia.org/?curid=215553,197,215553.0,"['ru', 'uk']",True,Random,Aléatoire
,Варшаўская канфэдэрацыя (1704),"Варша́ўская канфэдэра́цыя - канфэдэрацыя Рэчы Паспалітай, створаная 16 лютага 1704 року пры падтрымцы Швэцыі супернікамі Аўгуста ІІ Фрыдрыха і ягонай прамаскоўскай палітыкі падчас Вялікай Паўночнай вайны. Канфэдэрацыя паўстала з ранейшай Вялікапольскай канфэдэрацыі(pl). Канфэдэраты пазбавілі ўлады Аўгуста II і абвясьцілі бескаралеўе. 12 ліпеня 1704 у Варшаве бяз выбараў каралём быў абвешчаны швэдзкі кандыдат - познанскі ваявода Станіслаў Ляшчынскі. Антышвэдзкі лягер у супрацьвагу 20 траўня ўтварыў Сандомірскую канфэдэрацыю. Аўгуст II з прыхільнікамі зьвярнуліся па дапамогу да Масковіі і 30 жніўня падпісалі Нараўскую дамову, паводле якой Рэч Паспалітая ўступала ў вайну са Швэцыяй на баку Масковіі, а маскоўскія войскі атрымалі права дзейнічаць на тэрыторыі Рэчы Паспалітай супраць швэдаў ды іхніх хаўрусьнікаў. Вайсковае процістаяньне варшаўскіх і сандомірскіх канфэдэратаў працягвалася да восені 1706 року і атрымала назву грамадзянскае вайны. == Глядзіце таксама == Бітва пад Калішам Альтранштадзкі мір == Вонкавыя спасылкі == Konfederacya Generalna Stanów Koronnych y W. X. Litt: na Ziezdzie Walnym, pod Sandomirzem postanowiona",be,Random,,https://be-tarask.wikipedia.org/?curid=141136,154,141136.0,['uk'],False,Random,Aléatoire
,Традыцыйны бірманскі каляндар,"Традыцыйны бірманскі каляндар - месяцова-сонечны каляндар, заснаваны адначасова на фазах Месяца і вярчэньні сонца. У кожным месяцы бірманскага календара праводзіцца вялікі фэстываль, які зазвычай паходзіць ад звычаяў Бірманскага будызму. Нягледзячы на ягоную рэлігійную і культурную значнасьць, традыцыйны каляндар у значнай ступені выйшаў з ужытку, асабліва ў вялікіх гарадзскіх тэрыторыях, і саступіў сваё месца Грэгарыянскаму календару. Шматлікія газэты працагваюць выкарыстоўваць традыцыйныя назвы месяцаў, але гэта адбываецца выключна ў цэрыманіяльнай форме. Бірманскі каляндар складаецца з дванаццаці месяцаў: Таґу (တန်ခူး) Касан (ကဆုန်) Наён (နယုန်) Ўаса (ဝါဆို) Ваґанґ (ဝါခေါင်) Таўталін (တော်သလင်း) Тадынґют (သီတင်းကျွတ်) Тазаўнґмон (တန်ဆောင်မုန်း) Натдаў (နတ်တော်) Пяда (ပြာသို) Табодў (တပို့တွဲ) Табаўнґ (တပေါင်း) == Глядзіце таксама == Будысцкі каляндар",be,Random,,https://be-tarask.wikipedia.org/?curid=45490,105,45490.0,['ru'],False,Random,Aléatoire
,Асьвета на Палесьсі,"Украінскае таварыства «Асьвета» на Палесьсі (1923 - 1939, па-ўкраінску: Українське товариство «Просвіта» на Поліссі) - украінская культурна-асьветная арганізацыя Палескага ваяводзтва. Вярхоўны орган - Агульныя сходы арганізацыі. Зарэгістравана высновай Палескага ваяводзкага кіраваньня No 161. Мела шчыльныя сувязі з львоўскай «Асьветай» і таварыствам «Родная школа». Прычынай стварэньня асобнай асьветніцкай арганізацыі былі перашкоды ў распаўсюдзе ўкраінскіх арганізацыяў ад Галічыне на Валынь і Палесьсе. == Арганізацыйная структура == Узьнікла на базе берасьцейскай і кобрынскай гарадскіх Асьветаў. У пэрыяд найбольшага росквіту мела 127 чытальняў і 1754 члены ў Берасьцейскім, Кобрынскім, Пружанскім, Драгічынскім, Пінскім і Столінскім паветах Палескага ваяводзтва. Найбольш шматлікай была Берасьцейская чытальня. == Асветніцкая дзейнасьць == Удзельнічала ў школьных плебісцытных акцыях. Арганізавала адукацыйныя курсы. Уладальнік «Украінскай прыватнай 7-класнай пачатковай школы імя Аляксея Старажэнка ў Брэсце». Спрыяла папулярызацыі нацыянальнага тэатра і росту сеціва ўкраінскіх бібліятэкаў. 13 студзеня 1924 г., на Стары Новы год, у рэзідэнцыі Берасцейскай “Асветы” адбывалася ёлка для дзяцей. Ялінка была добра арганізавана дзякуючы намаганьням жаночай сэкцыі. Удзельнічалі 50 украінскіх дзяцей, 20 з якіх чыталі вершы, сьпявалі калядкі і песьні, танцавалі. Рада таварыства паклапацілася пра падарункі, і кожнае дзіця атрымала пакецік з цукеркамі і кнігі, якія асабіста ўручыў пасол на Сойм Васіль Дзмітрюк. 19 студзеня 1924 г. на Вадохрышча ў гарадскім тэатры намаганнямі «Асветы» быў наладжаны вечар, на якім ішла п'еса «На Каляды» і ўкраінскія песні і танцы. 20 студзеня 1924 года ў памяшканьні Берасьцейскай Асьветы было прадстаўлена маладым супрацоўнікам культурна-адукацыйнай сэкцыі А. Крыжанівскім рэфэрат на тэму: Гетман Багдан Хмяльніцкі, які ўсебакова ахарактарызаваў эпоху Хмельнеччыны (па-ўкраінску: Гетьман Богдан Хмельницький, який всебічно охарактеризував добу Хмельниччини). == Ліквідацыя == Прычынай узмацненьня рэпрэсіяў супраць «Асьветы» на Палесьсі стала забойства міністра ўнутраных справаў Браніслава Перацкага. У 1934 годзе кіраўніка арганізацыі Паўла Арцемюка адправілі ў лагер у Бярозе. У 1934 г. ліквідавана школа ім. Аляксея Старажэнка. Рашэннем польскага ваяводы Костэк-Бернацкага знята з рэгістрацыі. Фармальна арганізацыя праіснавала да поўнай ліквідацыі ў лютым 1939 года. == Кіраўнікі == Васіль Дзмітрыюк Уладзімір Крыніцкі Паўло Арцемюк == Наступствы == Памяць пра дзейнасьць “Асветы на Палесьсі” паспрыяла адраджэньню асьветніцкага руху на Кобрыньшчыне і Маларыце ў 90-я гады ХХ стагодзьдзя. Спадчыньнікам лічыла сябе таварыства «Асьвета Берасьцейшчыны». == Крыніцы == Леонюк В., Словник Берестейщини. - Львів: Афіша, 1996 - с.57-59. Брест. Энциклопедический справочник - Мн.: Белорусская энциклопедия им. П. Бровки, 1987. - с.312-313. З діяльності Берестейської Просвіти. Тижневик ""Наше Життя"". Холм, 3 лютого 1924 року.",be,Random,,https://be-tarask.wikipedia.org/?curid=264612,380,264612.0,['uk'],False,Random,Aléatoire
,Баранавіцкія бурмістры,"Баранавіцкія бурмістры: == За польскім часам (1919-1939) == Вацлаў Тэраевіч (21 красавіка 1919) - прызначыў палкоўнік Віленскага палка Борунчак Вацлаў Тэраевіч (11 лістапада 1919) - гарадзкая рада абрала магістрат і бурмістра Еўгеніуш Дэмбінскі-Пюро (красавік 1926) Конрад Мацкевіч (красавік 1929 - 10 кастрычніка 1930; адмовіўся ад пасады ў сувязі з сусьветным крызісам) Віньнікаў (10.10.1930 - сьнежань 1931); намесьнік бурмістра, выконваў абавязкі ў сувязі з адстаўкай Мацкевіча Стэфан Сенькоўскі (сьнежань 1931 - люты 1932) Максымільян Ярмульскі (жнівень 1932 - чэрвень 1934) Людвік Вольнік (ліпень 1934) == За нямецкай акупацыяй (1941-1944) == Віктар Войтэнка Юры Сабалеўскі",be,Random,,https://be-tarask.wikipedia.org/?curid=68095,96,68095.0,"['uk', 'ru']",True,Random,Aléatoire
,Праца (неадназначнасьць),"Праца - род дзейнасьці чалавека, у эканоміцы адзін з трох чыньнікаў прадукцыі, акрамя зямлі ды капіталу. Існуюць наступныя віды працы: Нявольніцтва Фізычная праца Разумовая праца Тэлепраца Прымусовая праца Валянтэрская праца Працаўладкаваньне - стасунак працы паміж працадаўцам ды працаўніком, рэгуляваны Працоўным Кодэксам РБ Мэханічная праца - фізычная велічыня Праца выхаду (фізыка) Хатняя праца Дыплёмная праца Арганічная праца - тэрмін, распрацаваны польскімі пазытывістамі ў 19 стагодзьдзі == Іншае == Праца - вёска ў Валожынскім раёне Менскай вобласьці Беларусі Праца - газэта, якая выдавалася ў Вільні ў 1927 годзе",be,Random,,https://be-tarask.wikipedia.org/?curid=89038,86,89038.0,"['uk', 'ru']",True,Random,Aléatoire
,Галаваломка,"Ламані́на - няпростая задача або загадка, для разьвязаньня якое зазвычай патрэбная кемлівасьць, а не адмысловыя веды высокага ўзроўню. Найбольш шырокі распаўсюд ламаніны атрымалі на пераломе XIX і XX стагодзьдзяў, праніклі ў шматлікія пэрыядычныя выданьні і сталі папулярныя сярод шырокіх слаёў насельніцтва. Гульні часта грунтуюцца на ламанінах. Існуе мноства кампутарных, слоўных, матэматычных гульняў, якія патрабуюць у гульнявым працэсе разьвязаньня ламанінаў. == Вядомыя ламаніны == Крыжаванка Кубік Рубіка Пазл Пятнашкі Рэбус Тэтрыс Ханойская вежа Шахматная кампазыцыя == Глядзіце таксама == Загадка == Вонкавыя спасылкі == Галаваломка - сховішча мультымэдыйных матэрыялаў Ламаніны (анг.) на Open Directory Project",be,Random,,https://be-tarask.wikipedia.org/?curid=135071,99,135071.0,"['ru', 'uk']",True,Random,Aléatoire
,Стэван Шуплікац,"Стэван Шуплікац (па-сэрбску: Стеван Шупљикац, 1786 Петрыня - 15 сьнежня 1848, Панчава) - аўстрыйскі вайсковец, ваявода сэрбскі. == Жыцьцяпіс == Нарадзіўся ў 1786 годзе ў Петрыні. Яго брат быў салдатам і сястра Анка, якая пазней выйшла замуж за Габрыэля Мілеціча.. У 1805 годзе ўступіў у аўстрыйскую армію. Пасьля ўтварэньня ў 1809 годзе Ілірыйскіх правінцый перайшоў у францускую армію, у 1812 годзе ўдзельнічаў у складзе дапаможных Харвацкіх палкоў у паходзе Напалеона на Расею, дзе стаў кавалерам Ордэну Ганаровага легіёну. Пасьля паразы Напалеону з 1814 года зноў стаў вайскоўцам аўстрыйскай арміі, камандаваў разьмешчаным у Банаце і Ліцы Агулінскім палком. Пасьля стаў камандзірам брыгады пад пачаткам Ёзэфа Радзецкага, быў узнагароджаны вялікім крыжам Ордэна жалезнай кароны. У 1848 годзе ўдзельнічаў у падаўленьні рэвалюцыі ў Італіі. Сэрбы, якія сабраліся ў паўднёвай частцы Аўстра-вугорскай імпэрыі ў траўні 1848 году на Народны сход, абвясьцілі стварэньне аўтаномнай Сэрбскай Ваяводзіны, і абралі Стэвана Шуплікаца ваяводам сэрбскім. У гэты час вугорцы не ставіліся прыязна да сэрбаў, але падтрымка прыйшла з Вены - новы імпэратар Франц Ёсіф ухваліў стварэньне Сэрбскай Ваяводзіны і падтрымаў Шуплікаца, як кіраўніка. 6 кастрычніка ён стаў вярхоўным камандуючым сэрбскімі нацыянальнымі войскамі і заняўся арганізацыяй супраціву паўсталым вугорцам, аднак 15 сьнежня памёр у Панчаве. Пахаваны ў Крушэдолскім манастыры.",be,Random,,https://be-tarask.wikipedia.org/?curid=267215,203,267215.0,"['ru', 'uk']",True,Random,Aléatoire
,Кляновы ліст,"Кляновы ліст (па-ангельску: Maple Leaf, франц. Feuille d’erable) - адзін з афіцыйных сымбаляў Канады нароўні з канадзкім бабром. == Сымбаль Канады == Кляновы ліст, у прыватнасьці, можна ўбачыць на сьцягу Канады (у цэнтры сьцягу ён стаў разьмяшчацца толькі з 1965), на некаторых знаках ваенных званьняў канадзкіх ўзброеных сіл. На сьцягу чырвоны кляновы ліст, як і на стылізаваным малюнку, мае 11 кончыкаў. Яго выкарыстаньне абавязана наяўнасьці значнай колкасьці клёнаў у Канадзе. Клён спрадвеку ўяўляе сабой значны эканамічны рэсурс. Акрамя паставак вялікай колкасьці лесу, у экспарце рэсурсаў краіны ўдзельнічае і кляновы цукар. Фальклёрныя песьня «La feuille d'érable» студыі La Bonne Chanson распавядае гісторыю зьяўленьня кветкавых эмблем многіх краін, у тым ліку канадзкага кляновага ліста. Гэтая песьня зьяўляецца афіцыйным маршам Каманднага складу інструктараў ваенных вучылішчаў. Таксама выкарыстоўваецца звычайна ангельскі выраз Maple Leaf: напрыклад, у назьве хакейнай каманды «Таронта Мэйпл Ліфс».",be,Random,,https://be-tarask.wikipedia.org/?curid=108403,140,108403.0,"['uk', 'ru']",True,Random,Aléatoire
,Рознасьць,"Рознасьць - вынік апэрацыі адыманьня. Рознасьцю двух лікаў a {\displaystyle a} і b {\displaystyle b} завецца такі лік x {\displaystyle x} , для якога будзе справядлівым судачыненьне b + x = a {\displaystyle b+x=a\,} . Аналягічным чынам азначэньне рознасьці абагульняецца на матэматычныя аб’екты любой прыроды. Напрыклад, розьніцай матрыц A {\displaystyle A} і B {\displaystyle B} завецца такая матрыца X {\displaystyle X} , для якой будзе справядлівым судачыненьне B + X = A {\displaystyle B+X=A} == Глядзіце таксама == Адыманьне Зьменшыва Адымнік",be,Random,,https://be-tarask.wikipedia.org/?curid=70451,81,70451.0,['uk'],False,Random,Aléatoire
,Манкевіч,"Манке́віч - беларускае і польскае прозьвішча. Вядомыя носьбіты: Аксана Манкевіч (нар. 1998) - беларуская экскурсаводка, палітвязынка Анатоль Манкевіч (1928-1987) - савецкі футбаліст Баляслаў Манкевіч (1905-1995) - беларускі і польскі карэспандэнт, перакладнік Герман Манкевіч (1897-1953) - кінасцэнарыст, прадусар ЗША Джозэф Манкевіч (1909-1993) - кінарэжысэр, сцэнарыст, прадусар ЗША Дон Мартын Манкевіч (1922-2015) - сцэнарыст, раманіст ЗША Сафія Манкевіч (нар. 1952) - беларуская архітэктарка Том Манкевіч (1942-2010) - кінарэжысэр, сцэнарыст, прадусар ЗША == Глядзіце таксама == Манкевічы Маркевіч Мацкевіч",be,Random,,https://be-tarask.wikipedia.org/?curid=291306,76,291306.0,"['uk', 'ru']",True,Random,Aléatoire
,Хіюмаа,"Хіюмаа (па-эстонску: Hiiumaa, па-швэдзку: Dagö, па-старагутнійску Dagaiþ) - востраў у Балтыйскім моры, другі, пасьля Саарэмаа, паводле плошчы востраў Эстоніі (989 км²). Галоўнае мястэчка - Кярдла. == Гісторыя == Пачынаючы з XIII стагодзьдзя значную частку насельніцтва складалі швэды (з 1563 да 1721 востраў увогуле належыў Швэцыі), аднак у 1781 годзе расейская імпэратрыца Кацярына II перасяліла палову зь іх на Ўкраіну, дзе яны заснавалі вёску Gammalsvenskby (альбо Сяло Старашвэдзкае). У наш час на Хіюмаа засталося толькі некалькі чалавек, якія лічуць сябе этнічнымі швэдамі. Аднак швэдзкая мова ў значнай ступені паўплывала на мясцовы дыялект эстонскай мовы.",be,Random,,https://be-tarask.wikipedia.org/?curid=133597,93,133597.0,['uk'],False,Random,Aléatoire
,Галомічы,"Гало́мічы (далямінцы, галамачы, гломачы; па-нямецку: Daleminzier, па-польску: Głomacze (Dalemińcy)) - сярэднявечнае заходнеславенскае племя, якое ўваходзіла ў племянны саюз лужыцкіх сербаў разам зь мільчанамі, сорбамі, лужычанамі, нішанамі, сусельцамі і іншымі плямёнамі. Галомічы зьяўляюцца аднымі з продкаў лужычан, славенскага народа на ўсходзе сучаснае Нямеччыны. == Расьсяленьне == У другой палове першага тысячагоддзя племя галомічаў займала землі ў міжрэччы Лабы і Мульды на поўначы ад Рудных гор на землях сучаснай Нямеччыны (зямля Саксоніі. На поўначы ад галомічаў знаходзіліся землі сусельцаў і ніжычаў, на ўсходзе за Лабай - землі мільчан і нішан, на захадзе за ракой Мульда - землі сорбаў, худзічаў і іншых плямёнаў, на поўдні ад галомічаў жылі чэхі. == Паходжаньне == Галомічы, як думаюць, адносяцца да славенскіх перасяленцаў 8 ст., якія зьявіліся ў міжрэччы Лабы і Зале, ужо занятым славенскімі плямёнамі, якія адносіліся да праска-карчацкай культуры. == Саюзы == Разам з астанімі плямёнамі міжрэчча Лабы і Зале галомічы аб’ядналіся ў саюз сорбаў. === Далямінцы === У Баварскім географе IX стагоддзя племя далямінцаў фіксуецца як Talaminsi.. Трубачоў лічыў, што назва далямінцы мае іліравенецкае паходжаньне: ад ілірыйскага Дальматэ - «авечыя (пастухі)». === Гломачы === У 10 ст. племя згадваецца ў гістарычных крыніцах пад назвай гломачы (галамачы). Чэскі вучоны Л. Нідэрле назваў прычыны такой зьмены назвы загадкавымі. Паводле мысьлі расейскага археоляга В. В. Сядова першы этнонім належыць племяні праска-карчацкага паходжаньня, а другая назва зьвязана з перасяліўшыміся пазьней славенамі русэнскай культуры. == Гісторыя == Да 10 ст. племя галомічаў было канчаткова разгромлена немцамі, сьледам за німі былі заваяваны і ўсе астанія плямёны саюза сорбаў. == Глядзіце таксама == Заходнія славяне Палабскія славяне Лужычане",be,Random,,https://be-tarask.wikipedia.org/?curid=243242,263,243242.0,"['uk', 'ru']",True,Random,Aléatoire
,Андатра,"Андатра (Ondatra zibethicus) - від рукакрылых сысуноў сямейства хамяковых (Cricetidae). == Вонкавы выгляд == Даўжыня цела 20-36 см, даўжыня хваста 18-28 см, вага 0.6-2 кг. Яны пакрытыя кароткай густой поўсьцю ад сярэдняга да цёмна-карычневага колеру. Іх доўгія хвасты, пакрытыя луской; хвост важны для стабільнасьці кірунку. Іх галава вельмі вялікая, а вушы пад поўсьцю амаль не бачныя. Вусы сярэдняга памеру. Андатры маюць кароткія ногі і вялікія ступні; заднія ступні зьлёгку перапончатыя для плаваньня. == Распаўсюджваньне == Сустракаецца ў Паўночнай Амэрыкі (Канада і ЗША). У пачатку 20-га стагоддзя андатры былі завезены ў паўночную Эўразію. == Лад жыцьця == Андатра сустракаецца ў саланаватых і прэснаводных азёрах, сажалках, ручаях, рэках і на балотах. Большую частку часу андатры праводзяць у вадзе і могуць плаваць пад вадой ад 12 да 17 хвілін. Яны жывуць сем'ямі, якія складаюцца з пары самца і саміцы і іх дзіцянятаў. У залежнасьці ад месца, яны будуць альбо капаць норы на берагах, альбо будаваць дамы з расьліннасьці. Дамы пабудаваны так, што галоўныя камеры ёсць над узроўнем вады, але трапіць у іх можна толькі праз падводныя тунэлі. Андатры пераважна траваедныя, сілкуюцца воднай расьліннасьцю. У пэрыяды дэфіцыту ежы яны таксама будуць спажываць жывёлы, такія як мідыі, чарапахі, мышы, птушкі, жабы і рыба. == Вонкавыя спасылкі == Cassola, F. 2016. Ondatra zibethicus. The IUCN (анг.) Newell, T. 2000. Ondatra zibethicus. Animal Diversity Web (анг.)",be,Random,,https://be-tarask.wikipedia.org/?curid=280181,219,280181.0,"['uk', 'ru']",True,Random,Aléatoire
,Гісторыя Смалянаў,"Смальяны - даўняе мястэчка гістарычнай Аршаншчыны (частка Віцебшчыны). Да нашага часу тут захаваліся руіны замка князёў Сангушкаў Белы Ковель, комплекс кляштару дамініканаў з касьцёлам Найсьвяцейшай Панны Марыі ў стылі віленскага барока, драўляная барокавая царква Сьвятога Спаса і магіла Тамаша Зана, помнікі гісторыі і архітэктуры XVII-XIX стагодзьдзяў. == Вялікае Княства Літоўскае == Першы пісьмовы ўпамін пра Смальяны як маёнтак у Аршанскім намесьніцтве, уладаньне князя С. Бельскага, датуецца 1484 годам. У выніку адміністрацыйна-тэрытарыяльнай рэформы (1565-1566) паселішча ўвайшло ў склад Аршанскага павету Віцебскага ваяводзтва. У розныя часы Смальяны знаходзіліся ў валоданьні князеў Курбскіх, Астроскіх, Сангушкаў і інш. Да 1626 году князь С. Сангушка-Ковельскі збудаваў тут мураваны замак, які пацярпеў ад ваенных дзеяньняў у часе вайны Маскоўскай дзяржавы з Рэччу Паспалітай і Вялікай Паўночнай вайны. Аднак сапраўдны заняпад замка пачаўся ў канцы XVIII ст., а ў сярэдзіне XIX ст. новы ўласьнік паселішча расейскі сэнатар Сямёнаў прадаў помнік на цэглу. Статус мястэчка Смальяны мелі з 1678 году. У 1680 годзе тут збудавалі мураваны касьцёл Найсьвяцейшай Панны Марыі ордэна дамініканаў, а ў 1742 годзе - драўляную ратушу. == Пад уладай Расейскай імпэрыі == У выніку першага падзелу Рэчы Паспалітай (1772) Смальяны апынуліся ў складзе Расейскай імпэрыі, дзе сталі цэнтрам воласьці Аршанскага павету. У 1792 годзе тут збудавалі драўляную Спаскую, у 1839 годзе былі тры грэка-каталіцкія царквы: Сьвятой Параскевы Пятніцы, Сьв. Яна Хрысьціцеля й Спаская (Спаса-Прэабражэнская), а ў 1864 годзе пабудавалі мураваную царкву-мураёўку. У Вайну 1812 году 13-14 лістапада пад Смальянамі адбылася бітва паміж расейскімі і францускімі войскамі. У 1877 годзе мястэчка наведаў мастак Н. Орда, які замаляваў магілу Тамаша Зана. На 1880 год у Смальянах было 252 будынкі, 55 крамаў, 4 царквы, касьцёл, 4 малітоўныя дамы, сынагога. У 1900 годзе адкрылася сельскагаспадарчая школа. У пачатку XX стагодзьдзя існавалі гарбарны і цагельны заводы, шпіталь, аптэка, народная чытальня, пошта, вадасховішча з дамбай і шлюзамі, дзе гадавалі карпаў. == Найноўшы час == 25 сакавіка 1918 году згодна з Трэцяй Устаўной граматай Смальяны абвяшчаліся часткай Беларускай Народнай Рэспублікі. 1 студзеня 1919 году згодна з пастановай І зьезду КП (б) Беларусі яны ўвайшлі ў склад Беларускай ССР, аднак 16 студзеня Масква адабрала мястэчка разам зь іншымі этнічна беларускімі тэрыторыямі ў склад РСФСР. У сакавіку 1924 году Смальяны вярнулі БССР, дзе яны сталі цэнтрам сельсавету Аршанскага раёну. Статус паселішча панізілі да вёскі. На 1999 год у Смальянах было 537 гаспадарак, на 2001 год - 291. У наш час у вёсцы дзейнічае толькі драўляная праваслаўная царква Сьвятога Спаса 2-й паловы XVIII стагодзьдзя. 24 верасьня 2011 году ў склад Смальянаў улучылі вёску Агранамічную. == Галерэя == Мястэчка на старых здымках == Літаратура == Беларуская энцыклапедыя: У 18 т. / Рэдкал.: Г. П. Пашкоў і інш. - Мн.: БелЭн, 2002. - Т. 15: Следавікі - Трыо. - 552 с. - ISBN 985-11-0251-2 Вялікае княства Літоўскае: Энцыклапедыя. У 3 т. / рэд. Г. П. Пашкоў і інш. - Мн.: Беларуская Энцыклапедыя, 2005. - Т. 2: Кадэцкі корпус - Яцкевіч. - 788 с. - ISBN 985-11-0378-0 Энцыклапедыя гісторыі Беларусі. У 6 т. / Беларус. Энцыкл.; Рэдкал.: Г. П. Пашкоў (гал. рэд.) і інш.; Маст. Э. Э. Жакевіч. - Мн.: БелЭн, 2001. - Т. 6. Кн. 1: Пузыны - Усая. - 591 с. - ISBN 985-11-0214-8 Słownik geograficzny Królestwa Polskiego i innych krajów słowiańskich. Tom X: Rukszenice - Sochaczew. - Warszawa, 1889. == Вонкавыя спасылкі == Гісторыя Смалянаў - сховішча мультымэдыйных матэрыялаў",be,Random,,https://be-tarask.wikipedia.org/?curid=178012,547,178012.0,['uk'],False,Random,Aléatoire
,Ельня (басэйн Нёмана),"Е́льня - рака ў Беларусі, правы прыток Нёману. Цячэ ў Шчучынскім і Мастоўскім раёнах Гарадзенскай вобласьці. Даўжыня 23 км. Плошча вадазбору 123 км². Сярэдні нахіл воднай паверхні 2,3‰. Левы прыток - рака Абрамаўшчына. Пачынаецца на паўночны захад ад вёскі Барташоў Шчучынскага раёну, упадае ў Нёман за 2 км на паўночны ўсход ад вёскі Правых Мастоў Мастоўскага раёну. На працягу 18 км мае каналізаванае рэчышча: ад вёскі Барташоў да вёскі Скоржыкаў (8 км) і ад вёскі Мілеўцаў да вусьця (10 км). == Літаратура == Блакітная кніга Беларусі: энцыкл / Рэдкал.: Н. А. Дзісько, М. М. Курловіч, Я. В. Малашэвіч і інш.; Маст. В. Г. Загародні. - Мн.: БелЭн, 1994. - 415 с. - ISBN 5-85700-133-1",be,Random,,https://be-tarask.wikipedia.org/?curid=39873,117,39873.0,"['uk', 'ru']",True,Random,Aléatoire
,Парыж (Віцебская вобласьць),"Пары́ж - вёска ў Пастаўскім раёне Віцебскай вобласьці, на поўдзень ад Асінагарадку, за 14 км на ўсход ад Варапаева, за 4 км на поўдзень ад Казлоўшчыны. Парыж уваходзіць у склад Казлоўшчынскага сельсавету. == Назва == Фальварак пад назвай Парыж згадваецца ў апісаньнях парафіяў Полацкага дэканату (1784) як ўладаньне Тызенгаўза. Вэрсія, якая зьвязвае паходжаньне назвы вёскі з Напалеонам, зьяўляецца легендай. == Гісторыя == У 1973 годзе рашэньнем раённай улады вёску перайменавалі ў Навадруцак. У 2006 годзе жыхары дамагліся аднаўленьня гістарычнай назвы і зьмены назвы Навадруцак на Парыж. == Насельніцтва == 2010 год - 332 чалавекі 2007 год - каля 400 чалавек 1999 год - 449 чалавек == Транспарт == Маецца прыпыначны пункт чыгункі Навадруцак. == Інфраструктура == Жаночы клюб «Парыжанка», музэй, сярэдняя школа, пошта, Дом культуры, бібліятэка, лякарня і крама. У вёсцы сем вуліц: Вакзальная, Зялёная, Мэліяратыўная, Маладзёжная, Прырэчная, Садовая і Школьная. == Асобы == Аўген Жыхар (1925-1955) - дзяяч беларускага нацыянальна-вызвольнага руху == Вонкавыя спасылкі == Беларускія парыжаны (рас.) Беларускі Парыж (рас.)",be,Random,,https://be-tarask.wikipedia.org/?curid=63712,165,63712.0,['ru'],False,Random,Aléatoire
,Іван Цыркун,"Іван Іванавіч Цыркун (28 кастрычніка 1950 году, в. Навасёлкі, Койданаўскі раён, Менская вобласьць, БССР - 8 кастрычніка 2021 году) - пэдагог. Доктар пэдагагічных навук (1999), прафэсар (2000). == Біяграфія == Закончыў Менскі пэдагагічны інстытут (1971). З 1976 г. у Беларускім пэдагагічным унівэрсытэце (з 1985 загадчык катэдры). Заснавальнік навуковай школы і новага кірунку ў галіне інавацыйнай пэдагогікі - мадэляваньне і арганізацыя інавацыйнай прафэсійнай адукацыі. Навуковыя працы па праблемах дыдактыкі фізыкі, пэдагагічнай інаватыкі, тэорыі і мэтодыкі прафэсійнай адукацыі і пэдагагічнай навукі, выхаваньня дзяцей і вучнёўскай моладзі на Беларусі. Аўтар шэрагу кніг і артыкулаў (болей за 200). Заснавальнік навуковай школы «Мадэляванне і арганізацыя інавацыйнай адукацыі». == Літаратура == Памяць: Гіст.-дакум. хроніка Дзяржынскага р-на. - Мн.: БЕЛТА, 2004. - 704 с.: іл. ISBN 985-6302-64-1. Цыркун, И. И. Дидактические основы организации научно-технического творчества учащихся: учеб.-метод. пособ. / И. И. Цыркун - Минск: Мин. гос. пед. ин-т им. А. М. Горького, 1987. ‑ 91 с. Цыркун, І. І. Інавацыйная культура у сістэме шматузроўневай падрыхтоукі педагагічных кадраў / І. І. Цыркун // Весці БДПУ. - 1995. - No 2(4). - С. 3-6. Цыркун, И. И. Система инновационной подготовки специалистов гуманитарной сферы / И. И. Цыркун. - Минск: Тэхналогія, 2000. - 326 с. Цыркун, И. И. Культурно-праксиологический концепт развития содержания педагогического образования и модернизации педагогического процесса [Электронный ресурс] / И. И. Цыркун // Образование через всю жизнь: непрерывное образование в интересах устойчивого развития. 2008. - Рэжым досягу: - Дата доступа: 24.03.2022. Цыркун, И. И. Идеальные и реальная формы инновационной деятельности / И. И. Цыркун // Адукацыя і выхаванне. - 2018. - No 6. - С. 19-27. == Вонкавыя спасылкі == Пэрсанальны сайт (рас.) Старонка навуковай школы",be,Random,,https://be-tarask.wikipedia.org/?curid=106779,268,106779.0,"['uk', 'ru']",True,Random,Aléatoire
,3-я армія (Нямецкая імпэрыя),"3-я а́рмія (па-нямецку: 3. Armee / Armeeoberkommando 3 / A.O.K. 3) - вайсковае аб’яднаньне армейскага узроўню Імпэрскай Нямецкай Арміі падчас Першай сусьветнай вайны. == Гісторыя баявых дзеяньняў == Была сфармавана падчас мабілізацыі ў жніўні 1914 году на базе IІ Армейскай Інспэкцыі. У склад уваходзілі часткі, ў асноўным скамплектаваныя з саксонцаў. Удзельнічала ў баявых дзеяньнях у складзе Заходняга фронту. 3-я армія ад пачатку Першай сусьветнай вайны ўдзельнічала ў Прыгранічнай бітве. Асабліва вызначылася ў баях пры Дзінане і Шарлеруа. Таксама аддзелы 3-й арміі ўдзельнічалі ў баях за Рэймс, падчас якіх горад быў моцна зьнішчаны. Армія ўдзельнічала ў бітва на Марне і на Эне. Аддзелы 3-й арміі пасьпяхова адбівалі ўсе атакі войскаў Антанты ў 1915 годзе. Таксама армія прымала ўдзел ў Бітве Нівэля. 3-я армія ўдзельнічала ў вясновым наступе і панесла цяжкія страты напрыканцы 1918 году ў баях з амэрыканскай арміяй. == Баявы склад на 1914 год == XI Корпус (Генэрал ад інфантэрыі Ота фон Плюскаў) XII (1-ы Каралеўскі Саксонскі) Корпус (Генэрал ад інфантэрыі Карл д'Эльса) XIX (2-гі Каралеўскі Саксонскі) Корпус (Генэрал ад кавалерыі Максыміліян фон Лафэрт) XII (Каралеўскі Саксонскі) Рэзэрвовы корпус (Генэрал ад артылерыі Ханс фон Кірхбах) == Камандуючыя == Генэрал-палкоўнік Макс фон Хаўзэн (2.8.1914 - 12.9.1914) Генэрал ад кавалерыі Карл фон Эйнэм (12.9.1914 - 18.1.1919) == Глядзіце таксама == Баявы расклад Германскай імпэрскай арміі ў 1914 годзе == Вонкавыя спасылкі == Die höchsten Kommandostellen des Heeres. auf www.deutsche-kriegsgeschichte.de (Stand: 16. April 2010) Armee-Zeitung der 2. Armee. LLB Detmold == Літаратура == Hermann Cron: Geschichte des Deutschen Heeres im Weltkriege 1914-1918. Siegismund, Berlin 1937 (Geschichte der Königlich Preußischen Armee und des Deutschen Reichsheeres 5).",be,Random,,https://be-tarask.wikipedia.org/?curid=177980,262,177980.0,"['uk', 'ru']",True,Random,Aléatoire
,Старапрылуцкі палац,"Старапрылуцкі палац - знаходзіцца ў вёсцы Старая Прылука Ліпавецкага раёну ва Ўкраіне. Аляксандар Барэцкі ў XVII стагодзьдзі пабудаваў у вёсцы палац, капліцу ды заклаў парк. У другой палове 19 стагодзьдзя палац быў перабудаваны Чэславам Здэхоўскім. Апошні ўладар Сяргей Мэрынг таксама перабудоўваў і аднаўляў палац. Цяпер ўжо невядома якім быў першапачатковы выгляд палацу, як і не вядома што зьмянялі Здэхоўскі ды Мэрынг. Палац аздаблялі карціны старых нямецкай і гішпанскай школаў маляроў, а таксама работы Сьцімлера, Гротгера. Выстаўленыя на продаж сынам Здэхоўскага карціны ацэньваліся ў 100 000 срэбраных рублёў. Частка галерэі трапіла ў рукі царскага ўраду. Цяпер ў палацы месьціцца Старапрылуцкая спэцыялізаваная агульнаадукацыйная школа-інтэрнат. == Галерэя == . == Вонкавыя спасылкі == Przyłuka // Słownik geograficzny Królestwa Polskiego i innych krajów słowiańskich. Tom IX: Poźajście - Ruksze. - Warszawa, 1888. - S. 217",be,Random,,https://be-tarask.wikipedia.org/?curid=168717,131,168717.0,['ru'],False,Random,Aléatoire
,Шарпілаўка (Гомельская вобласьць),"Шарпі́лаўка - вёска ў Гомельскім раёне Гомельскай вобласьці, на правым беразе ракі Сож. Адміністрацыйны цэнтар Шарпілаўскага сельсавету. Насельніцтва 749 чал. (2004). Знаходзяцца за 37 км на поўдзень ад Гомелю і за 15 км ад чыгуначнай станцыі Краўцоўка на лініі Гомель - Чарнігаў, каля аўтадарогі Новая Гута - Гомель. == Гісторыя == Паводле пісьмовых крыніцаў вядомая з XVIII стагодзьдзя як вёска ў Рэчыцкім павеце Менскага ваяводзтва Вялікага Княства Літоўскага. У выніку першага падзелу Рэчы Паспалітай (1772) апынулася ў складзе Расейскай імпэрыі. З 1775 року вёска знаходзілася ў валоданьні фэльдмаршала графа П. Румянцава-Задунайскага. З 1834 року валоданьне фэльдмаршала графа І. Паскевіча. У 1811 року ў Беліцкім павеце Магілёўскай губэрні. У 1833 року ў Хомінской эканоміі Гомельскага маёнтку. З 1880 року ў вёсцы працавала хлебазапасная крама. У 1897 року - школа граматы, хлебазапасная крама, 2 ветракі, 2 крупадзёрні, гамарня, карчма. У Дзятлавіцкай воласьці Гомельскага павету Магілёўскай губэрні. Дзейнічала народная вучэльня (у 1907 року 60 вучняў). У 1908 року дзейнічала царква. У 1926 року працавалі паштовы пункт, школа, крама. З 8 сьнежня 1926 року цэнтар Шарпілаўскага сельсавету Дзятлавіцкага, з 4 жніўня 1927 року Гомельскага, з 10 лютага 1931 року Лоеўскага, з 25 сьнежня 1962 року Рэчыцкага, з 15 студзеня 1964 року Гомельскага раёнаў Гомельскай акругі (да 26 ліпеня 1930 року), з 20 лютага 1938 року Гомельскай вобласьці. У 1930 року ў вёсцы працавалі 2 ветракі, 2 гамарні, 2 конныя крупадзёрні. У 1959 року цэнтар гаспадаркі «Міжрэчча». == Насельніцтва == 1788 - 62 жыхары 1798 - 73 жыхары 1811 - 28 двароў, 95 жыхароў мужчынскага полу 1833 - 97 рэвіскіх душ 1885 - 109 двароў, 492 жыхары 1897 - 147 двароў, 1021 жыхар (паводле перапісу) 1908 - 169 двароў, 1340 жыхароў 1926 - 246 двароў 1959 - 961 жыхар (паводле перапісу) 1999 - 747 жыхароў 2004 - 280 двароў, 749 жыхароў === Інфраструктура === У Шарпілаўцы знаходзяцца кравецкая майстэрня, сярэдняя школа, дом культуры, 2 бібліятэкі, дзіцячы санаторы «Верасок», комплексны прыёмны пункт, фэльчарска-акушэрскі пункт, дзіцячы сад-ясьлі, аддзяленьне сувязі, сталоўка, 5 крамаў, лазьня. == Забудова == У вёсцы 280 жылых дамоў (2004). Плянаваньне складаецца са зьлёгку выгінастай доўгай, мэрыдыяннай скіраванасьці, вуліцы. Паралельна да яе на ўсходзе праходзіць кароткая вуліца, а на захадзе кароткая вуліца з завулкам. Жылыя хаты драўляныя, сядзібнага тыпу. === Вуліцы === 40 гадоў Кастрычніка 50 гадоў Кастрычніка Моладзевая Савецкая Цэнтральная === Страчаная спадчына === Царква == Вядомыя выхадцы == Анатоль Грачанікаў (1938-1991) - беларускі паэт, ляўрэат Дзяржаўнай прэміі Беларусі (1984), перакладнік, публіцыст, аўтар кніжак для дарослых і дзяцей Марыя Зубчынская - заслужаная настаўніца Беларусі Іван Мядзьведзеў - беларускі паэт Іван Харламаў (1920-2003) - доктар пэдагагічных навук, прафэсар, акадэмік НАН Беларусі, заслужаны чалец Расейскай акадэміі адукацыі == Літаратура == Гарады і вёскі Беларусі: Энцыклапедыя. Т. 1, кн. 1. Гомельская вобласць / С.В. Марцэлеў; рэдкал.: Г.П. Пашкоў (гал. рэд.) [і інш.]. - Менск: БелЭн, 2004. - 632 с.: іл. ISBN 985-11-0303-9. == Вонкавыя спасылкі == Шарпілаўка, Radzima.org Прагноз надвор’я ў в. Шарпілаўка(недаступная спасылка)",be,Random,,https://be-tarask.wikipedia.org/?curid=72693,485,72693.0,"['uk', 'ru']",True,Random,Aléatoire
,Кугарчынскі раён,"Кугарчы́нскі раён (па-расейску: Кугарчинский район; па-башкірску: Күгәрсен районы) - адміністрацыйна-тэрытарыяльная адзінка на поўдні Башкартастану ў Расеі. Адміністрацыйным цэнтарам зьяўляецца вёска Мракава. == Геаграфія == Кугарчынскі раён мяжуе зь Зілаірскім, Зіянчурынскім, Куюргазінскім, Мелеузаўскім і Бурзянскім раёнамі, а таксама з Арэнбурскай вобласьцю. Плошча раёну складае 3372,64 км². == Гісторыя == Кугарчынскі раён быў утвораны ў 1930 годзе ў адпаведнасьці з пастановай УЦВК. == Насельніцтва == Насельніцтва раёну па стане на 2017 год складала 28649 чалавек. Паводле перапісу 2010 году большасьць фармуюць башкіры (55,1%), далей ідуць расейцы (28,9%) і татары (13%). == Вонкавыя спасылкі == Кугарчынскі раён - сховішча мультымэдыйных матэрыялаў Сайт раённай адміністрацыі. (рас.)",be,Random,,https://be-tarask.wikipedia.org/?curid=226040,105,226040.0,"['ru', 'uk']",True,Random,Aléatoire
,Бурос,"Бурос (па-швэдзку: Borås) - горад на захадзе Швэцыі ў ляндскапе Вэстэр’ётлянд, у лэне Вэстра Ёталянд, цэнтар камуны Бурос. Значны цэнтар вытворчасьці тэктстылю. Насельніцтва на 31 сьнежня 2015 году - 71 700 чалавек. == Гісторыя == Бурос быў заснаваны ў 1621 годзе каралём Густавам II Адольфам. Горад 4 разы згараў ушчэнт: у 1681, 1727, 1822 і 1827 гадах. З другой паловы XIX стагодзьдзя ў горадзе заснавана некалькі тэкстыльных фабрык, што паспрыяла разьвіцьцю гораду й росту насельніцтва. == Славутасьці == Царква Каролічуркан (у гонар Карла XI; 1669) - найстарэйшы будынак Буросу Буроскі заапарк Музэй тэкстылю Музэй спорту",be,Random,,https://be-tarask.wikipedia.org/?curid=113372,98,113372.0,"['ru', 'uk']",True,Random,Aléatoire
,Плянэта зямнога тыпу,"Плянэта зямнога тыпу - плянэта, якая складаецца пераважна з сылікатаў, горных пародаў або мэталаў. Да плянэтаў зямной групы ў Сонечнай сыстэме адносяць нутраныя плянэты, найбліжэйшыя да Сонца, як то Мэркур, Вэнэра, Зямля і Марс. Сярод астраномаў, якія абапіраюцца на геафізычнае вызначэньне плянэты, два ці тры спадарожнікі планятарнай масы - Месяц, Іё і часам Эўропа - таксама часам зважаюцца плянэтамі зямной групы. Вялікія каменныя астэроіды Паляда і Вэста таксама часам дадаюцца да ліку такіх плянэтаў, але зрэдку. Плянэты зямной групы звычайна вывучаюцца геолягамі, астраномамі і геафізыкамі. == Асноўныя характарыстыкі == Плянэты зямной групы валодаюць высокай шчыльнасьцю і складаюцца пераважна з сылікатаў і мэталічнага жалеза (у адрозьненьне ад газавых плянэт і каменна-ледзяных карлікавых плянэт, аб’ектаў пояса Койпэра і аблокі Аорта). Найбольшая плянэта зямной групы - Зямля - больш чым у 14 разоў саступае па масе найменш масіўнай газавай плянэце - Уран, але пры гэтым прыкладна ў 400 раз масіўней найбольшага вядомага аб’екта пояса Койпэра. Плянэты зямной групы складаюцца галоўным чынам зь кіслароду, крэмнію, жалеза, магнію, алюмінію і іншых цяжкіх элемэнтаў. Усе плянэты зямной групы маюць наступную будову: У цэнтры ядро з жалеза з дамешкам нікеля. Мантыя, складаецца з сылікатаў. Кара, якая ўтварылася ў выніку частковага плаўленьня мантыі і якая складаецца таксама з сылікатных парод, але ўзбагачаная несумяшчальнымі элемэнтамі. З плянэт зямной групы кары няма ў Мэркура, што тлумачаць яе разбурэньнэм у выніку мэтэарытнай бамбардзіроўкі. Зямля адрозьніваецца ад іншых плянэт зямной групы высокай ступеньню хімічнай дыфэрэнцыяцыі рэчыва і шырокім распаўсюджваньнем гранітаў у кары. Дзьве далёкія плянэты зямной групы (Зямля і Марс) маюць спадарожнікі і (у адрозьненьне ад усіх плянэт-гігантаў) ні адна зь іх ня мае кольцаў. == Экзаплянэты зямнога тыпу == Лічыцца, што землепадобныя плянэты найбольш спрыяльныя для ўзьнікненьня жыцьця, таму іх пошук прыцягвае пільную ўвагу грамадзкасьці. Так у сьнежні 2005 году навукоўцы з Інстытуту касьмічных навук (Пасадэна, Каліфорнія) паведамілі аб выяўленьні падобнай да Сонца зоркі, вакол якой мяркуецца, фармуюцца скалістыя плянэты. У далейшым былі выяўленыя плянэты, якія толькі ў некалькі разоў масіўней за Зямлю і, верагодна, павінны мець цьвёрдую паверхню. Прыкладам экзаплянэты зямнога тыпу можа служыць Супэрзямля. У цяперашні час (на кастрычнік 2009 году) знойдзена 28 Супэрземляў.",be,Random,,https://be-tarask.wikipedia.org/?curid=94674,348,94674.0,['ru'],False,Random,Aléatoire
,Павал Люцько,"Павал Люцько (нарадзіўся 1 ліпеня 1987 году) - колішні беларускі футбаліст, абаронца. == Кар’ера == Выхаванец менскага РВАР. Пазьней гуляў за дубль менскага «Дынама». У 2005 годзе перайшоў у склад жодзінскага «Тарпэда», але і там пераважна гуляў за дубль. Цягам двух гадоў згуляў 6 матчаў у асноўнай камандзе. Улетку 2007 году далучыўся да «Віцебску», і ў 2010 годзе нарэшце замацаваўся ў асноўным складзе. Сэзон 2011 году правёў у складзе клюбу СКВІЧ, а пачынаючы з 2012 году абараняў колеры мікашэвіцкага «Граніта». У сэзоне 2012 году быў трывалым гульцом асновы, а сэзон 2013 году быў вымушаны цалкам прапусьціць праз траўмы. У 2014 годзе вярнуўся на поле, але пачаў толькі выходзіць на замену. У лютым 2015 году падпісаў кантракт з «Гомлем». Аднак, праз траўмы вымушаны быў прапусьціць увесь сэзон 2015 году, па заканчэньні якога пакінуў Гомель. У траўні 2016 году стаў гульцом «Смаргоні». У лютым 2017 году падпісаў кантракт зь «Белшынай». Пачынаў сэзон 2017 году ў якасьці асноўнага гульца бабруйчанаў, але ў чэрвені страціў месца ў асноўным складзе. У жніўні 2017 году вярнуўся ў «Смаргонь». У 2018 годзе не выходзіў на поле і ў ліпені пакінуў каманду. У сэзоне 2019 году ўвайшоў у трэнэрскі штаб «Смаргоні». Пазьней перайшоў на адміністрацыйную працу ў клюбе, выконваў абавязкі дырэктара, а ў ліпені 2020 году быў зацьверджаны на пасадзе дырэктара клюбу. Пад ягоным кіраўніцтвам «Смаргонь» у пачатку 2021 году пагадзіліся заняць месца ў Найвышэйшай лізе, а пасьля вылету вярнулася туды праз год ужо з спартовых чыньнікаў. У 2022 годзе ў структуры клюбу была таксама заснаваная жаночая каманда. == Вонкавыя спасылкі == Профіль на сайце «Гомелю» (рас.) Статыстыка «ПБ-Инфо» (рас.)",be,Random,,https://be-tarask.wikipedia.org/?curid=164856,268,164856.0,['ru'],False,Random,Aléatoire
,Грунвальдзкая бітва (неадназначнасьць),"Назву Гру́нвальдзкая бі́тва маюць: Грунвальдзкая бітва - бітва паміж аб’яднанымі войскамі Вялікага Княства Літоўскага і Польшчы, з аднаго боку, і войскамі Тэўтонскага Ордэна, з другога, якая адбылася 15 ліпеня 1410 году ў раёне вёсак Грунвальд, Танэнбэрг, Ульнова і Ладзьвігова «Грунвальдзкая бітва. 600 год» - беларуская юбілейная манэта Нацыянальнага Банку Беларусі, уведзеная ў абарачэньне 7 ліпеня 2010 году «Грунвальдзкая бітва, 600-годзьдзе» - летувіская юбілейная манэта Нацыянальнага Банку Летувы, уведзеныя ў абарачэньне 29 чэрвеня 2010 году «Грунвальдзкая бітва, 600-годзьдзе» - украінская юбілейная манэта Нацыянальнага Банку Ўкраіны, уведзеная ў абарачэньне 14 ліпеня 2010 году «Бітва пад Грунвальдам» - карціна Яна Матэйкі",be,Random,,https://be-tarask.wikipedia.org/?curid=82864,98,82864.0,['uk'],False,Random,Aléatoire
,Глыбочыца (Гомельская вобласьць),"Глыбо́чыца - вёска ў Чачэрскім раёне Гомельскай вобласьці Беларусі. Уваходзіць у склад Аторскага сельсавету. Насельніцтва 110 чал. (2004). Знаходзіцца за 4 км на паўночны захад ад места Чачэрск, за 41 км ад чыгуначнай станцыі Буда-Кашалёўская (лінія Гомель - Жлобін), за 69 км ад Гомелю. На поўнач і ўсход мэліярацыйныя каналы, злучаныя з ракой Чачора (прыток ракі Сож). == Гісторыя == Выяўленыя археолягамі магільнік (75 насыпаў, за 1 км на поўдзень ад вёскі) і магільнік (30 насыпаў за 1,5 км на поўдзень ад вёскі, ва ўрочышчы Школьная лінія) сьведчаць пра засяленьне гэтых месцаў з даўніх часоў. Паводле пісьмовых крыніц вядомая з пачатку XV стагодзьдзя. У 1493 пазначана як паселішча ў Менскім ваяводзтве Вялікага Княства Літоўскага. У 1704 2 дымы, у 1726 5 дымоў у Отарскім войтаўстве Чачэрскага староства. Пасьля Першага падзелу Рэчы Паспалітай (1772) у складзе Расейскай імпэрыі. Паводле рэвізіі 1858 году ў Чачэрскай воласьці Гомельскага павету Магілёўскай губэрні. З 1880 дзейнічала хлебазапасная крама. Паводле перапісу 1897 году дзейнічала хлебазапасная крама, 2 ветраныя млыны, карчма. У 1909 - 461 дзесяціна зямлі. У часе нямецкай акупацыі ў 1918 у вёсцы была створаная Новачачэрская краёвая Рада сялянскіх і салдацкіх дэпутатаў. У 1926 працавалі паштовае аддзяленьне, школа. З 8 сьнежня 1926 да 25 траўня 1961 - цэнтар Глыбочыцкага сельсавету Чачэрскага раёну Гомельскай (да 26 ліпеня 1930 году) акругі, з 20 лютага 1938 году Гомельскай вобласьці. У 1929 арганізаваны калгас. 61 жыхар загінуў на франтох Вялікай Айчыннай вайны. У 1971 у вёску пераселена частка жыхароў няіснага ў наш час мястэчка Пціч. У складзе калгасу «Сьцяг камунізму» (цэнтар - вёска Отар). Разьмяшчаліся Дом культуры, аддзяленьне сувязі, бібліятэка, фэльчарска-акушэрскі пункт. 1 сьнежня 2009 году сельсавет, у які ўваходзіць вёска, перайменаваны з Чачэрскага ў Аторскі. == Насельніцтва == XVIII стагодзьдзе: 1704 - 4 дымы; 1726 - 5 дымоў XIX стагодзьдзе: 1858 - 30 двароў, 133 жыхары; 1897 - 51 двор, 377 жыхароў (паводле перапісу) XX стагодзьдзе: 1909 - 61 двор, 438 жыхароў; 1926 - 65 жыхароў; 1959 - 506 жыхароў (паводле перапісу) XXI стагодзьдзе: 2004 - 68 гаспадарак, 110 жыхароў == Літаратура == Гарады і вёскі Беларусі: Энцыклапедыя. Т. 2, кн. 2. Гомельская вобласць / С.В. Марцэлеў; рэдкал.: Г.П. Пашкоў (гал. рэд.) [і інш.]. - Менск: БелЭн, 2005. - 520 с.: іл. ISBN 985-11-0330-6. С. 484",be,Random,,https://be-tarask.wikipedia.org/?curid=118020,371,118020.0,"['ru', 'uk']",True,Random,Aléatoire
,Кошыцкі дзяржаўны тэатар,"Кошыцкі дзяржаўны тэатар (па-славацку: Národné divadlo Košice) - опэрны тэатар у цэнтры гораду Кошыцэ, Славаччына. Будынак быў пабудавана ў стылі нэабарока паводле праектаў Адольфа Лянга ў 1879-1899 гадох на месцы старога будынка. Цырымонія адкрыцтця адбылася 28 верасьня 1899 году. Інтэр’ер тэатру багата ўпрыгожаны арнамэнтамі тынкоўкі. Этап мае ліра-падобную форму. Столь будынка ўпрыгожваюць сцэны з трагедыяў Ўільяма Шэксьпіра «Атэлё», «Рамэо і Джульета», «Кароль Лір» і «Сон у летнюю ноч». == Вонкавыя пасылкі == Афіцыйны сайт тэатру (славацк.)",be,Random,,https://be-tarask.wikipedia.org/?curid=113913,76,113913.0,"['ru', 'uk']",True,Random,Aléatoire
,Станіслаў (неадназначнасьць),"Станіслаў - мужчынскае імя. === Беларусь === Станіслаў - пасёлак у Краснапольскім раёне Магілёўскай вобласьці === Польшча === Станіслаў-Горны - вёска ў Вадавіцкім павеце Малапольскага ваяводзтва Станіслаў-Дольны - вёска ў Вадавіцкім павеце Малапольскага ваяводзтва === Украіна === Станіслаў - сяло ў Белазэрскім раёне Хэрсонскай вобласьці Станіслаў - рака ва Ўкраінскіх Карпатах, прыток Чорнай Цісы Станіслаў - батанічны заказьнік у Закарпацкай вобласьці Станіслаў - назва гораду Івана-Франкоўску з 1662 па 1920 і з 1939 да 1962 году",be,Random,,https://be-tarask.wikipedia.org/?curid=237588,79,237588.0,['uk'],False,Random,Aléatoire
,Бітва за Ўлёру,"Бітва за Ўлёру, Вайна за Ўлёру (па-альбанску: Lufta e Vlorës, па-італьянску: Guerra di Valona) ці Вайна 1920 году (па-альбанску: Lufta e Njëzetës) - вайна паміж княствам Альбанія і каралеўствам Італія, якая працягвалася з 4 чэрвеня па 3 верасьня 1920 году на тэрыторыі Паўднёвай Альбаніі і вобласьці Ўлёра. Альбанскія паўстанцы, якімя саступалі па колькасьці і ўзбраеньні італьянцам, здолелі атрымаць перамогу і прызнаньне незалежнасьці Альбаніі: абмеркаваньне граніц маладой дзяржавы на Парыскай мірнай канфэрэнцыі скончылася толькі пасьля заканчэньня вайны за Ўлёру. Гэты канфлікт лічыцца пераломным у гісторыі незалежнасьці Альбаніі. == Пачаткі канфлікту == У 1915 годзе Італія падпісала сакрэтную Лёнданскую дамову, па якой абавязвалася ўступіць у вайну супраць Нямеччыны і Аўстра-Вугоршчыны ў абмен на шэраг тэрытарыяльных саступак пасьля вайны. У лік абяцаных тэрыторыяў уваходзілі Валёна (цяпер Влёра) і востраў Сазэно (цяпер Сазані), а будучыня самой Альбаніі заставалася пад пытаньнем: у пэрспэктыве Антанта магла дамагчыся падзелу значнай часткі Альбаніі паміж Сэрбіяй, Чарнагорыяй і Грэцыяй, а частку альбанскіх тэрыторыяў абвясьціць нэўтральнай зонай або зусім аддаць Італіі. На Парыскай мірнай канфэрэнцыі, якая прайшла ў 1919-1920 гады, саюзьнікі доўгі час не маглі вызначыцца з нагоды межаў Альбаніі, але пры гэтым не сумняваліся ў правах Італіі на Ўлёру. Прэм’ер-міністар Франчэска Ніці лічыў, што саюзьнікі падтрымаюць далучэньне альбанскіх зямель да Італіі. == Хада канфлікту == Альбанскі ўрад не прызнаваў прэтэнзій Італіі і не жадаў ісьці на саступкі. 4 чэрвеня альбанцы запатрабавалі ад Італіі адмовіцца ад прэтэнзій на Ўлёру і перадаць кіраваньне горадам і вобласьцю Альбаніі, на што генэрал Сэціма Пьячэнціні адказаў адмовай. Альбанцы абвясьцілі аб стварэньні Нацыянальнага камітэту абароны пад кіраўніцтвам Казіма Качулі і пачалі зьбіраць добраахвотнікаў для абароны сваіх земляў. Камандзірам атрада колькасьцю ў 4 тысячы чалавек стаў Ахмет Лепеньца. Альбанскія паўстанцы былі дрэнна ўзброеныя: не ва ўсіх было агнястрэльная ці нават халодная зброя, хтосьці ўзбройваўся палкамі і камянямі. Ім супрацьстаялі 20 тысячаў навучаных італьянскіх салдат, узброеных артылерыяй і якія мелі падтрымку з мора. Альбанцы завязалі баі ў рэгіёне Ўлёра, а неўзабаве мяцежнікаў падтрымалі і добраахвотнікі зь іншых буйных альбанскіх гарадоў. Імклівы націск альбанцаў не дазволіў італьянцам перакінуць падмацаваньня, а мяцежнікі ўзялі горад Влёра ў аблогу. 2 жніўня 1920 Італія падпісала дамову з Альбаніяй і пагадзілася вывесьці свае войскі і адмовіцца ад прэтэнзій на Ўлёру. 5 жніўня было абвешчана спыненьне агню, што паклала канец узброеным сутыкненьням.",be,Random,,https://be-tarask.wikipedia.org/?curid=173617,381,173617.0,['uk'],False,Random,Aléatoire
,Крапіўна (Віцебская вобласьць),"Крапі́ўна (па-расейску: Крапивно) - вёска ў Аршанскім раёне Віцебскай вобласьці. Знаходзіцца за 8 кілямэтраў на ўсход ад Воршы, паўночнай сваёй мяжой выходзіць да аўтадарогі Ворша - Дуброўна - М1 (Р22). Вёска месьціцца на абодвух берагах ракі Крапівенкі непадалёк ад упадзеньня яе ў Дняпро. Цэнтар Крапівенскага сельсавету. == Гісторыя == На полі блізу Крапіўна, на ўчастку паміж рэкамі Крапівенка і Дняпро, у 1514 годзе адбылася бітва паміж войскамі ВКЛ і Маскоўскага княства. Канстантын Астроскі камандаваў войскамі ВКЛ, каторыя здабылі пераканаўчую перамогу над войскамі Маскоўскага княства. == Насельніцтва == 2010 год - 647 чалавек 1999 год - 767 чалавек 1857 год - 254 чалавек (сяло і вёска) == Асобы == Леанід Засьценскі - беларускі вучоны ў галіне лясной гаспадаркі, доктар сельскагаспадарчых навук == Славутасьці == Царква Сьвятога Аляксандра Неўскага (другая палова XIX ст) == Страчаная спадчына == Царква Нараджэньня Божай Маці == Вонкавыя спасылкі == Крапіўна , Radzima.org",be,Random,,https://be-tarask.wikipedia.org/?curid=87009,149,87009.0,"['ru', 'uk']",True,Random,Aléatoire
,Гомельскае аддзяленьне Беларускай чыгункі,"Транспартнае рэспубліканскае ўнітарнае прадпрыемства «Гомельскае аддзяленьне Беларускай чыгункі» знаходзіцца на важнейшым стратэгічным скрыжаваньні, якое зьвязвае шляхі з усходу на захад, праз Гомель ажыцьцяўляюцца сувязі з Масквой, Санкт-Пецярбургам, Кіевам, Менскам, многімі іншымі буйнымі гарадамі і прамысловымі рэгіёнамі блізкага і далёкага замежжа. Разьмешчана на тэрыторыі Гомельскай вобласьці; мяжуе з Расеяй і Украінай. == Гісторыя == Упершыню на тэрыторыі Гомельшчыны чыгуначная лінія прайшла ў 1873 годзе ад станцыі Нова-Вілейск да Гомеля, а ў 1874 годзе ад Гомеля да Ромны (Украіна). Здадзеныя ў дзеяньне першыя ўчасткі Менск-Жлобін і Гомель-Жлобін Ландвара-Роменскай чыгункі (у 1877 годзе перайменавана ў Лібава-Роменскую). У 1874 годзе - здадзены ў эксплуатацыю ўчастак Гомель-Церахоўка. Участак ад Чырвонага Берага да станцыі Церахоўка Лібава-Роменскай чыгункі і цяпер уваходзіць у Гомельскае аддзяленьне Беларускай чыгункі. У 1873 годзе ў Гомелі пабудаваны Галоўныя майстэрні па рамонту рухомага саставу, тармазоў, спецабсталявання. З 1928 года гэта - паравозавагонарамонтны завод (ПВРЗ), цяпер ВРЗ. 16 лістапада 1873 - пабудавана паравознае дэпо Гомель. Другі напрамак Гомельскага аддзяленьня пачаў разьвівацца з адкрыцьця ў 1886 годзе Лунінец-Гомельскай і ў 1887 годзе Гомель-Бранскай чыгуначных ліній, якія ўвайшлі ў склад Палескіх чыгунак, управа якіх знаходзілася ў Вільні. Уведзеная ў работу лініі Лунінец-Гомель, Гомель-Бранск. Станцыя Гомель з гэтага моманту становіцца чыгуначным вузлом. У 1878 годзе ў Гомелі пачала працаваць Гомельская чыгуначная тэхнічная вучэльня. Вучэльня разьмяшчалася ў аднапавярховым драўляным спэцыяльна пабудаваным для яго будынку з боку вакзала. У 1919 годзе яна была перанайменаваная ў Гомельскі чыгуначны тэхнікум (адна з найстарэйшых сярэднетэхнічных навучальных устаноў Беларусі). 1902 год - уступіў у строй участак Віцебск-Жлобін. 1911 год - участак Васілевічы-Хвойнікі. 1915-1916 гады - участак Славечна-Каленкавічы-Жлобін. Для павелічэньня прапускной здольнасьці будуюцца другія пуці на ўчастках Гомель-Шчорс (1902 г.), Гомель-Лунінец (1904 г.), Гомель-Бранск (1913 г.), Жлобін-Ворша, Жлобін-Асіповічы (1915 г.). 1919 год - створана Заходняя чыгунка з управю ў г. Гомелі. 1936 год - у выніку разбуйненьня чыгунак з Заходняй чыгункі вылучылася Беларуская чыгунка. У 1953 годзе ў траўні, з мэтай паляпшэньня кіраваньня рабочай і гаспадарчай дзейнасьцю транспарту БССР, аб’ядналі Беларускую і Менскую чыгункі з управаю ў Менску, а ў вызваленым будынку ўправы дарогі ў Гомелі (вул. Кірава) быў адкрыты Беларускі інстытут інжынераў чыгуначнага транспарту (БІІЧТ, цяпер БелДУТ). На падставе пастановы Савета міністраў СССР ад 19.09.1946 г. ""Аб арганізацыі аддзяленьняў чыгунак загадам МШЗ ад 23.09.1946 года на базе двух аддзяленьняў Гомельскага і Жлобінскага і Каленкавіцкага пададдзела арганізавана Гомельскае аддзяленьне Беларускай чыгункі. == Сучасны стан == У распараджэньні Гомельскага аддзяленьня амаль дзевяцьсот кіламетраў галоўных, станцыйных і пад’язных пуцей, дэпо, шматлікія станцыі і паўстанкі, разьезды і пераезды, вакзалы, дыстанцыі пуці, сігналізацыі і сувязі, пагрузачна-разгрузачных работ, электра- і водазабеспячэньня, санаторый-прафілакторый, дзіцячы аздараўленчы лягер, прадпрыемствы гандлю і харчаваньня, іншыя аб’екты вытворчай і сацыяльнай інфраструктуры. == Структурныя падраздзяленні == Станцыі Гомель Жлобін Каленкавічы Барбароў Лякаматыўныя дэпо Лякаматыўнае дэпо Гомель Лякаматыўнае дэпо Жлобін Лякаматыўнае дэпо Каленкавічы Вагонныя дэпо Гомельскае вагоннае дэпо Жлобінскае вагоннае дэпо Дыстанцыі пуці Гомельская дыстанцыя дароі Жлобінская дыстанцыя дарогі Каленкавіцкая дыстанцыя дарогі Дыстанцыі сігналізацыі і сувязі Гомельская дыстанцыя сігналізацыі і сувязі Жлобінская дыстанцыя сігналізацыі і сувязі Каленкавіцкая дыстанцыя сігналізацыі і сувязі Іншыя прадпрыемствы Гомельская дыстанцыя ахоўных лесанасаджэньняў Гомельская дыстанцыя грамадзянскіх збудаваньняў Гомельская дыстанцыя электразабесьпячэньня Гомельскі вагонны ўчастак Прамывачна-прапарачная станцыя Барбароў Аддзел матэрыяльна-тэхнічнага забеспячэньня Гомельская база (транспартная) Вакзал станцыі Гомель Культурна-спартыўны комплекс Санаторый Даччыныя прадпрыемствы Сельскагаспадарчае рэспубліканскае даччынае унітарнае прадпрыемства «Крынкі Ашра» ТЭП «Гомельчыгунтранс» == Начальнікі Гомельскага аддзяленьня == Аляксандр Мікалаевіч Лажкоў (1946-1955) Ільля Сьпірыдонавіч Таранюк - (1955-1959) Пётар Аляксандравіч Сыцко -(1959-1961) Іван Якаўлевіч Сушкоў - (1961-1976) Аркадзь Сяргеевіч Блізьнюк - (1976-1984) Мікалай Аўрамавіч Гуд - (1984-1992) Аляксандар Пятровіч Удодаў - (1992-2012) Рыгор Уладзімеравіч Дворак - (2013 - ц.ч.). == Літаратура == История Белорусской железной дороги из XIX века в век XXI. / В. В. Яновская и др. - Минск: «Мастацкая літаратура», 2012. - 955 с ISBN 978-985-02-1375-4. Железная дорога Беларуси: История и современность. В. Г. Рахманько, А. В. Бессольнов, В. А. Шоба и др. Под общей редакцией В. Г. Рахманько. - Мн.: ОДО «Триолета», 2001. - 488 с ISBN 985-6533-02-3.",be,Random,,https://be-tarask.wikipedia.org/?curid=280917,633,280917.0,"['ru', 'uk']",True,Random,Aléatoire
,Тодар Лебяда,"То́дар Лебяда́ (сапр. - Пётар Фёдаравіч Шыро́каў; 6 студзеня 1917, Віцебск - пач. 1970, Воршава, Пуцяцінскі раён, Разанская вобласьць) - беларускі драматург, паэт, празаік. Аўтар першага антыбальшавіцкага твору ў беларускай драматургіі. == Біяграфія == Нарадзіўся ў Віцебску ў сям’і рабочага і правадніцы на чыгунцы. Скончыў Віцебскую сямігадовую школу і чыгуначнае рамеснае вучылішча. У 1933 паступіў у Менскі пэдагагічны інстытут. У інстытуце знаёміцца і сябруе з Уладзімерам Клішэвічам, Масеем Сяднёвым, Якубам Ермаловічам, Міколам Гваздовым і іншымі аўтарамі-пачаткоўцамі. 31 кастрычніка 1936 разам зь іншым адзінаццацьцю студэнтамі інстытуту быў беспадстаўна абвінавачаны ў буржуазным нацыяналізьме і арыштаваны. Асуджаны Вярхоўным судом БССР на 5 гадоў зьняволеньня. Быў накіраваны ва Ўхтпечляг (Сыбірская вобласьць). У 1940 па хадайніцтве жонкі Б. Цыпінай быў перавезены ў Менск, «для перагляду справы», а зь Менску адпраўлены ў Ігумен, дзе знаходзіўся да пачатку Вялікай Айчыннай вайны. У час акупацыі жыў зь сям’ёй у Віцебску. У 1943-1944 рэдактар газэты «Беларускае слова». У гэтыя гады напісаў асноўныя свае творы. У 1944 выехаў у Нямеччыну. У 1945 вярнуўся на радзіму. У траўні 1947 паўторна арыштаваны і асуджаны ваенным трыбуналам войск МУС па Менскай вобласьці на 25 гадоў пазбаўленьня волі. Пакараньне адбываў ў сыбірскіх канцлягерах. 30 жніўня 1956 быў вызвалены з-пад варты, а ў 1960 прыехаў у Слонім, дзе працаваў рэзчыкам паперы на картоннай фабрыцы «Альбэртын». Тут напісаў п’есу ў трох актах «У нас, на Гродзеншчыне» і некалькі аднаактовых п’есак: адна зь іх - «Людзі ва Хрысьце» - была надрукавана ў слонімскай раёнцы «Вольная праца». 1 студзеня 1962 звольніўся з працы і пераехаў у Ігумен, дзе ўладкаваўся на працу сакратар-машыністам у рэдакцыю раённай газэты «Ўперад». У канцы 1962 выехаў зь Беларусі на Разаншчыну да знаёмай жанчыны, зь якой пражыў сем гадоў. Хварэў на сэрца, перанёс два інфаркты. Памёр у пачатку 1970. Пахаваны ў пасёлку Воршава Пуцяцінскага раёну Разанскай вобласьці. Рэабілітаваны 12 ліпеня 1989. == Творчасьць == Пісаў вершы, апавяданьні, драматычныя творы. У 1933-1936 свае нарысы і вершы публікаваў у газэтах «Віцебскі рабочы», «Савецкая Беларусь», «Піянэр Беларусі». У часе акупацыі напісаў свае асноўныя творы, у тым ліку п’есу «Загубленае жыцьцё» - першы антыбальшавіцкі твор у беларускай драматургіі. П’еса была пастаўленая ў 1943 годзе В. Селях-Качанскім у Менскім гарадзкім тэатры (паводле М. Сяднёва, у Віцебскім драматычным тэатры). У 1952 выйшла асобным выданьнем ў Канадзе. У 1944 апублікаваў свой першы паэтычны зборнік «Песьні выгнаньня», у які ўвайшлі вершы, напісаныя паэтам у сталінскіх лягерах. Аўтар п’есы «У нас, на Гродзеншчыне», прысьвечанай вясковаму жыцьцю. Пісаў гумарыстычныя апавяданьні і абразкі на маральна-этычныя тэмы. == Музыка == Беларускі бард Андрэй Мельнікаў запісаў альбом «Песьні выгнаньня (1994), больш за палову песен якога складаюць песні на вершы Тодара Лебяды.",be,Random,,https://be-tarask.wikipedia.org/?curid=117594,437,117594.0,"['uk', 'ru']",True,Random,Aléatoire
,Леў Кішка,"Леў Кішка (у сьвеце Лука; 1668, места Ковель Валынскага ваяводзтва - 19 сьнежня 1728, сяло Кулечаў Валынскага ваяводзтва) - царкоўны дзяяч Рэчы Паспалітай, пісьменьнік і перакладнік. Уніяцкі біскуп уладзімерскі і берасьцейскі (з 1711), мітрапаліт кіеўскі, галіцкі й усяе Русі (з 1714). Доктар багаслоўя (1691) == Біяграфія == З шляхецкага роду Кішкаў гербу «Дуброва». З 1683 году навучаўся ў Быцені, дзе ўступіў у ордэн базылянаў (1684 год). Працягваў адукацыю ў Калегіюме прапаганды веры ў Рыме, па сканчэньні якога атрымаў ступень доктара багаслоўя. У 1694-1696 гадох выкладаў рыторыку і філязофію ў базылянскай школе ў месьце Ўладзімер. У 1696 годзе прапаведнік і вікары, у 1697-1699 гадох ігумен Віленскага Траецкага манастыра. Абараніў гэты цэнтар вуніяцтва ад дамаганьняў япіскапаў і канчаткова падпарадкаваў яго базылянскаму ордэну (1703 год). У 1699-1708 гадох архімандрыт Полацкага Барысаглебскага манастыра. У 1703-1713 гадох протаархімандрыт (генэрал) ордэна базылянаў, у 1709-1728 гадох архімандрыт Супрасьльскага манастыра. Далучыў да ордэна базылянаў некалькі манастыроў, раней падпарадкаваных біскупам, умацаваў аўтарытэт і ўладу протаархімандрыта (палічыў несапраўднымі выбары мітрапаліта Юрыя Віньніцкага ў 1708 годзе, якія адбыліся безь ягонага ўдзелу, дамогся паўторнага галасаваньня). Падрыхтаваў і правёў Замойскі сабор (1720 год). Рэгулярна наведваў манастыры, у тым ліку архімандрыі, што не ўваходзілі ў ордэн. Адбудаваў некалькі зруйнаваных манастыроў і цэркваў, у тым ліку ў Беразьвеччы і Супрасьлі, аднавіў дзейнасьць Супрасьльскай друкарні, заснаваў паперню. Клапаціўся пра адукацыю белага духавенства. Выдаў на старабеларускай мове дапаможнік для сьвятароў з катэхізмам для вернікаў «Собрание припадков краткое» (Супрасьля, 1722), «Букварь языка словенского» (Супрасьля, 1727). Быў прыхільнікам частковага захаваньня ўсходняй абраднасьці ў Грэка-Каталіцкай Царкве, імкнуўся пераадолець абрадавую разнастайнасьць і брак богаслужбовай літаратуры - з гэтай мэтай выйшаў вялікім накладам уніфікаваны для ўсіх парафіяў «Служэбнік» (Супрасьля, 1727-1732). Пакінуў некалькі тэалягічных працаў і апісаньне Замойскага сабору. Спачыў ва Ўладзімеры == Галерэя == Іканаграфія Льва Кішкі == Літаратура == Вялікае княства Літоўскае: Энцыклапедыя. У 3 т. / рэд. Г. П. Пашкоў і інш. - Мн.: Беларуская Энцыклапедыя, 2005. - Т. 2: Кадэцкі корпус - Яцкевіч. - 788 с. - ISBN 985-11-0378-0 Энцыклапедыя гісторыі Беларусі. У 6 т. / Беларус. Энцыкл.; Рэдкал.: Г. П. Пашкоў (гал. рэд.) і інш.; Маст. Э. Э. Жакевіч. - Мн.: БелЭн, 1996. - Т. 3: Гімназіі - Кадэнцыя. - 527 с. - ISBN 985-11-0041-2",be,Random,,https://be-tarask.wikipedia.org/?curid=102068,363,102068.0,['uk'],False,Random,Aléatoire
,Касьцяніцы,"Касьцяніцы, Касьцянка, Касьцяніцы камяністыя (Rúbus saxátilis) - шматгадовая расьліна-меданос; від роду Маліна сямейства Ружавыя. == Іншыя назвы == Касьцяніцы камяністыя, касьцяніцы, коцезельле, касьцянка, касьцяніка. == Батанічнае апісаньне == Касьцяніцы - невялікая шматгадовая травяністая расьліна вышынёю 15-30 см з прастастойнымі кветаноснымі бадылямі, укрытымі шыпамі і валаскамі. Ад карэнішча адыходзяць аднагадовыя неквітучыя паўзучыя парасткі (вусы) даўжынёй да 1,5 м, якія сьцелюцца і ўкараняюцца да восені. Лісьце чаргаванае, доўгачаранковае, трайчастае, двойчынадрэзанае, шурпатае, з жорсткімі валасінкамі. Прылісткі свабодныя, яйкападобна-ланцэтныя. Кветкі белыя з 5 вузкімі пялёсткамі, невялікія, абодваполыя, сабраныя на верхавіне бадыля па 3-10 у шчыткападобныя або парасонападобныя суквецці. Цьвіце ў траўні - чэрвені. Плод - параўнальна буйная шматкасьцянка ярка-чырвонага або памяранцава-чырвонага колеру, складаецца звычайна з чатырох плодзікаў, унутры кожнага маецца буйная костка. Звычайна на кустоўі пладоў не многа. Ягады сакаўныя, кісьлявыя, нагадваюць па смаку гранат. Плады сьпеюць у ліпені - жніўні. == Хімічны склад == У пладах касьцяніц утрымліваюцца вугляводы, арганічныя кіслоты, пэкцінавыя і дубільныя рэчывы, да 44 мг% вітаміна C, больш за 1000 мг% фляванойдаў, такафэроль, фітанцыды. У надземнай часткі - алькалёіды, фляваноіды, дубільныя рэчывы, рутын, аскарбінавая кісьля. == Пашырэньне і экалёгія == Пашыраны ва ўмеркаванай зоне Эўразіі. Шырока распаўсюджаны па ўсёй Эўропе і Азіі ад Ісьляндыі і Гішпаніі на ўсход да Кітая. Акрамя таго, былі знойдзены ў Грэнляндыі. У Літве (Беларусі) трапляюцца ў лясох, зарасьніках хмызьняку, на лугавых схілах. У Расеі сустракаюцца ў многіх раёнах эўрапэйскай часткі (акрамя крайняга поўдня), у Сібіры і на Далёкім Усходзе. У Сярэдняй Расеі вядомая ва ўсіх абласьцях, прымеркаваная да вільготных лясоў, пераважна хваёвых. Ва Ўкраіне распаўсюджана звычайна ва ўсіх лясных, радзей лесастэпавых раёнах, у стэпавых раёнах - толькі па далінах буйных рэк. Расьце ў іглічных, зьмешаных, радзей лісьцяных вільготных лясох, можа сустракацца на высечках і просеках. Ценетрывалая расьліна. Цьвіце ў маі, плады сьпеюць у ліпені. Касьцяніцы могуць утвараць шчыльныя зарасьнікі, распаўсюджваючыся пры дапамозе сваіх парасткаў. Яны таксама могуць распаўсюджвацца насеньнем, так як іх плады зьядаюцца птушкамі, якія пераносяць насеньне ў іншыя месцы са сваім памётам.",be,Random,,https://be-tarask.wikipedia.org/?curid=262351,325,262351.0,"['uk', 'ru']",True,Random,Aléatoire
,Каштарт,"Каштарт, Гастарт - мужчынскае імя і вытворнае ад яго прозьвішча. == Паходжаньне == Гастард, Гастарт або Кастэрт (Gastard, Gastart, Kastert) і Гартыгаст (Hartigast) - імёны германскага паходжаньня. Іменная аснова -гаст- (-каст-, -гест-) (імёны ліцьвінаў Гасьціла, Гестар, Гаштольд; германскія імёны Gastila, Gaster, Gastald) паходзіць ад гоцкага і германскага gasts 'госьць, вандроўнік', а аснова -гард- (-гарт-, -арт-) (імёны ліцьвінаў Бэйнарт, Ленарт, Мэйнарт; германскія імёны Beynart, Lenhardt, Meinhart) - ад гоцкага hardus 'моцны, цьвёрды'. У ваколіцах Мэмэлю адзначалася прозьвішча Gastert. Варыянты імя ў гістарычных крыніцах: Gastart von Labiow (Паведамленьні аб літоўскіх дарогах); Sebestian Kostort (6 жніўня 1593 году); domek jm. p. Kasztorta (1690 год). == Носьбіты == Гастарт - водца крыжакоў у Літву з Лабяў Костэрт (Kostert) - прозьвішча, зафіксаванае ў XIX стагодзьдзі ў ваколіцах Сувалкаў. == Глядзіце таксама == Гаст Гарт",be,Random,,https://be-tarask.wikipedia.org/?curid=275094,132,275094.0,['uk'],False,Random,Aléatoire
,Горад-герой СССР,"Го́рад-геро́й - ганаровае званьне, вышэйшая ступень адрозьненьня СССР. Нададзенае 12 гарадам у СССР пасьля Нямецка-савецкае вайны. Акрамя таго, адна фартэцыя мае званьне крэпасьць-герой (Берасьцейская крэпасьць). На сёньняшні дзень 2 гарады-героі (Менск ды Берасьцейская крэпасьць) знаходзяцца ў Беларусі, 4 гарады-героі (Адэса, Керч, Кіеў, Севастопаль) - ва Ўкраіне, 7 (Ленінград (цяпер Санкт-Пецярбург), Масква, Мурманск, Новарасейск, Смаленск, Сталінград (цяпер Валгаград), Тула) - у Расеі. == Гісторыя званьня == Упершыню гарадамі-героямі былі названыя Ленінград, Сталінград, Севастопаль ды Адэса ў загадзе Вярхоўнага Галоўнакамандуючага 1 траўня 1945 року. Афіцыйна ў якасьці дзяржаўнае ўзнагароды званьне ўсталяванае 8 траўня 1965 року, калі Прэзыдыюм Вярхоўнага Савету СССР сваім Указам зацьвердзіў Палажэньне аб вышэйшай ступені адрозьненьня - званьні «горад-герой». У той жа дзень званьне нададзенае гарадам Кіеву, Маскве, Ленінграду, Валгаграду, Адэсе ды Севастопалю, а Берасьцейскае крэпасьці нададзенае званьне «крэпасьць-герой». == Гарады-героі == Масква - з 8 траўня 1965 Ленінград - з 8 траўня 1965 Сталінград - з 8 траўня 1965 Кіеў - з 8 траўня 1965 Адэса - з 8 траўня 1965 Севастопаль - з 8 траўня 1965 Берасьцейская крэпасьць (крэпасьць-герой) - з 8 траўня 1965 Новарасейск - з 14 верасьня 1973 Керч - з 14 верасьня 1973 Менск - з 26 чэрвеня 1974 Тула - з 7 сьнежня 1976 Мурманск - з 6 траўня 1985 Смаленск - з 6 траўня 1985 У табліцы пазначаныя даты ўказаў аб уручэньні мэдалёў «Залатая Зорка» ды ордэнаў Леніна гарадам, якія раней атрымалі званьні гарадоў-герояў. Ленінграду, Сталінграду, Севастопалю і Адэсе званьне «Горад-герой» было нададзенае ў 1945 г., Кіеву - у 1961 г. Ленінграду ды Кіеву пры наданьні званьня ўручылі толькі ордэн Леніна, а Сталінграду, Севастопалю і Адэсе навогул не надаваліся ордэны ды мэдалі.",be,Random,,https://be-tarask.wikipedia.org/?curid=65796,272,65796.0,['uk'],False,Random,Aléatoire
,Сяргей Навумчык,"Сяргей Навумчык (15 сьнежня 1961, Паставы, БССР, СССР) - беларускі журналіст і палітык. == Біяграфія == Нарадзіўся ў Паставах. Скончыў факультэт журналістыкі Беларускага дзяржаўнага ўнівэрсытэту, служыў у войску. Удзельнічаў у самвыдатаўскім друку. Узначальваў ініцыятыўную групу супраць будаўніцтва АЭС у Віцебскай вобласьці (1988). У 1990-1996 гадох - дэпутат Вярхоўнага Савету Беларусі, каардынатар парлямэнцкай Апазыцыі БНФ, сябра Канстытуцыйнай Камісіі і парлямэнцкай Камісіі ў пытаньнях СМІ і правоў чалавека, Часовай Камісіі ВС па ацэнцы дзейнасьці службовых і іншых адказных асобаў у сувязі зь ліквідацыяй наступстваў катастрофы на Чарнобыльскай АЭС. Узначальваў інфармацыйнае агенцтва «Павет». Удзельнічаў у распрацоўцы і прыняцьці Дэклярацыі аб дзяржаўным сувэрэнітэце Беларусі (1990) і абвяшчэньні незалежнасьці Беларусі на нечарговай сэсіі Вярхоўнага Савету 25 жніўня 1991 г. Суаўтар Канцэпцыі пераходу Беларускай ССР на рыначную эканоміку (восень 1990), аўтар Канцэпцыі інфармацыйнай палітыкі Рэспублікі Беларусь (верасень 1991), суаўтар праекту Пастановы ВС Вб дэманапалізацыі СМІ (кастрычнік 1992), іншых законапраектаў. 11 красавіка 1995 году разам зь іншымі дэпутатамі ад Апазыцыі БНФ абвясьціў у Авальнай залі Дому ўраду галадоўку пратэсту супраць ініцыяванага Лукашэнкам рэфэрэндуму пра дзяржаўную мову і сымболіку. У ноч на 12 красавіка 1995 дэпутаты былі выкінутыя з залі паседжаньняў і жорстка зьбітыя спэцпадразьдзяленьнем КДБ і спэцназам. 13-14 красавіка 1995 году прадстаўляў у Канстытуцыйным судзе пазыцыю групы дэпутатаў ВС у справе манапалізацыі Лукашэнкам СМІ. У 1996 годзе пакінуў Беларусь. Паводле крыніцы газэты «Свабода», камандуючы памежнымі войскамі Рэспублікі Беларусь выдаў распараджэньне памежнікам затрымаць яго ў выпадку ўезду на тэрыторыю Беларусі. У жніўні 1996 году атрымаў палітычны прытулак у ЗША. Ляўрэат літаратурнай прэміі Беларускага ПЭН-цэнтру імя Алеся Адамовіча (2006) за кнігу «Сем гадоў Адраджэньня, альбо фрагмэнты найноўшай беларускай гісторыі (1988-1995)». Намесьнік старшыні Рады БНР (ад 1997). Працуе на «Радыё Свабода» ад 1990 году. == Кнігі == Сем гадоў Адраджэньня, альбо фрагмэнты найноўшай беларускай гісторыі (1988-1995). Варшава - Прага: Беларускія Ведамасьці, «Člověk v tisni», 2006. ISBN 80-86961-11-7 == Вонкавыя спасылкі == Блог на радыё «Свабода» Хто ёсьць хто ў Беларусі (рас.)",be,Random,,https://be-tarask.wikipedia.org/?curid=5684,314,5684.0,"['uk', 'ru']",True,Random,Aléatoire
,Макс Фрыбэрг,"Макс Фрыбэрг (па-швэдзку: Max Friberg; нар. 20 лістапада 1992 году) - швэдзкі хакеіст, нападнік клюбу «Фрэлюнда». У 2011 годзе быў абраны на драфце НХЛ у пятым раўндзе клюбам «Анагайм Дакс» пад агульным нумарам 143. == Кар’ера == Першымі клюбамі гульца былі «Шэўдэ» і «Тымра». Свой першы гол у швэдзкай хакейнай лігі здабыў 19 лістапада 2011 году ў швэдары «Тымра» ў матчы супраць «Лінчэпінгу», закінуўшы шайбу ў браму Фрэдрык Норэны. Пасьля драфту НХЛ адразу ўзгодніў трохгадовы кантракт з «Анагайм Дакс», але гуляў пераважна ў фарм-клюбе «Норфалк Эдміралз». Пагадзіўшыся на двухгадовае падаўжэньне дамовы перад сэзонам 2015-2016 гадоў, 7 студзеня 2016 году Фрыбэрг быў нечакана абменены «Дакс» у «Манрэаль Канадыенз» на Дастына Такарскі. Пры гэтым нападнік спаборнічаў толькі ў складзе фарм-клюбу з АХЛ «Сэнт-Джонз Айскапс». У траўні 2017 году вярнуўся на радзіму, далучыўшыся да «Фрэлюнды» на ўмовах трохгадовага кантракту. У 2019 годзе поруч з клюбам стаў чэмпіёнам краіны, пасьля чаго працягнуў супрацу з клюбам. == Вонкавыя спасылкі == Старонка на Elite Prospects. Старонка на NHL.com. Старонка на The Internet Hockey Database.",be,Random,,https://be-tarask.wikipedia.org/?curid=282749,171,282749.0,"['ru', 'uk']",True,Random,Aléatoire
,Сырэны,"Сырэны (Sirenia) - атрад сысуноў, якія жывуць у вадзе. Вядомы з эацэну. Прарадзімаю сырэнаў мяркуема зьяўляецца Афрыка, а іх найбліжэйшымі сваякамі - хобатныя і даманы. Даўжыня цела 2,5-5,8 м (у вымерлай марской каровы дасягала 10 м). Маса да 650 кг, марской каровы да 4 т. Цела масіўнае, верацёнападобнае. Шыя кароткая і тоўстая, рухомая. Хваставы плаўнік гарызантальны. Пярэднія канечнастці ў выглядзе ластаў, рухомых у плечавым і локцевым суставах. Разам з кітападобнымі і ластаногімі сырэны - трэці вялікі таксон сысуноў, якія жывуць у вадзе. У адрозьненьне ад цюленяў яны, аднак, ня могуць перасоўвацца па сушы з-за сваіх слабых канечнасьцяў. З кітамі іх таксама нельга параўнаць, бо яны звычайна жывуць у прыбярэжным мелкаводзьдзі ці нават у прэснай вадзе. Пашыраны ў прыбярэжных водах мораў і ў буйных рэках трапічнай часткі Сусьветнага акіяну. Актыўныя пераважна ўначы. Расьліннаедныя. Нараджаюць 1 (радзей 2) дзіцяня. Усе віды занесены ў Чырвоную кнігу МСАП. == Клясыфікацыя == Сямействы: Дзюгоневыя (Dugongidae) Лямантыны (Trichechidae)",be,Random,,https://be-tarask.wikipedia.org/?curid=101508,152,101508.0,"['ru', 'uk']",True,Random,Aléatoire
,Бібліятэка,"Бібліятэ́ка (з грэцкай мовы: βιβλιοθηκη, biblion - кніга, theke - сховішча) - падабраны пэўным чынам збор кніг, які зьяўляецца прыватнай або грамадзкай уласнасьцю. Установа, якая зьбірае і захоўвае кнігі ды іншыя электронныя, друкаваныя і рукапісныя творы, прапагандуе і выдае кнігі чытачом. Галіна ведаў пра формы і мэтады арганізацыі бібліятэчнай справы называецца бібліятэказнаўствам. У апошнія гады бібліятэкі набываюць усё большае значэньне ня толькі як месца захаваньня папяровых кніг, але як цэнтар доступу да інфармацыі з шматлікіх крыніцаў і носьбітаў: мапы, мікрафільмы, аўдыёкасэты, відэакасэты, DVD-дыскі, базы зьвестак і іншая інфармацыя на CD-ROM, выйсьце да інтэрнэту. == Гісторыя == Бібліятэкі ўзьніклі яшчэ ў глыбокай старажытнасьці. Спачатку ў іх зьбіралі гліняныя ды каменныя табліцы (Асырыя, Бабілён), потым - папірусныя скруткі (Эгіпет), пэргамэнтныя, а пазьней папяровы рукапісныя кнігі. Найбольш вядомымі бібліятэкамі старажытнага сьвету былі Александрыйская (3 стагодзьдзе да н. э.), асырыйскага цара Ашурбаніпала (7 стагодзьдзе да н. э.). У Сярэднявеччы бібліятэкі часта існавалі пры манастырах, каралеўскіх ды княскіх дварах, у першых унівэрсытэтах. На пачатак 2014 году ў сьвеце налічвалася 569 600 бібліятэк, зь якіх звыш 440 000 (77 %) у Эўропе і звыш 125 000 (22 %) у Паўночнай Амэрыцы. У бібліятэках захоўвалі звыш 20 млрд кніг і звыш 10 млрд газэтаў і часопісаў. Найбольш багатыя фонды мелі бібліятэкі Эўропы - звыш 16 млрд асобнікаў захоўваньня, Паўночнай Амэрыкі - 12 млрд і Азіі - 1,5 мільярды. У бібліятэках налічвалася 2,5 млрд абанэнтаў, зь якіх 1,8 млрд (72 %) прыпадала на Эўропу, што больш як 2-кратна перавышала лік насельніцтва апошняй. == Беларусь == На 11 верасьня 2009 року ў Беларусі налічвалася 9300 бібліятэк, што агулам мелі звыш 200 мільёнаў кніг. Чытацкія білеты меў кожны другі жыхар краіны. У бібліятэках працавала 16,5 тысячы бібліятэкараў. На пачатак 2014 году ў бібліятэках Беларусі захоўвалі 667 кніг на 1000 жыхароў краіны, што было 19-м паказьнікам сярод краінаў сьвету. На лістапад 2022 году ў Беларусі налічвалася каля 7000 агульнадаступных і адмысловых бібліятэк з агульным памерам фонду каля 180 млн асобнікаў. У сельскай мясцовасьці знаходзілася 78 % агульнадаступных бібліятэк. Міністэрства культуры Беларусі ведала 2348 бібліятэкамі, якія складалі 34 % ад іх агульнага ліку ў краіне. За 2011-2022 гады аб'ядналі 475 сельскіх агульнадаступных і школьных бібліятэк. Сярод агульнага ліку бібліятэк 96 % мелі кампутар, 88 % - падлучэньне да Сеціва і 87 % - электронную пошту. Бібліятэкі Беларусі давалі доступ 93-м арганізацыям-супольніцам да больш як 100 базаў зьвестак айчынных і замежных вытворцаў. Сярод іншага, сельскія агульнадаступныя бібліятэкі выкарыстоўвалі 106 перасоўвальных бібліёбусаў. == Вонкавыя спасылкі == Электронная бібліятэка «Беларуская палічка» Электронная калекцыя слоўнікаў і энцыкляпэдыяў www.kamunikat.org - Інтэрнэт-бібліятэка «Камунікат» Бібліятэчны блог (у асноўным па-расейску) «Бібліятэка Свабоды. XXI стагодзьдзе»(недаступная спасылка) (PDF і DOC)",be,Random,,https://be-tarask.wikipedia.org/?curid=7574,431,7574.0,"['uk', 'ru']",True,Random,Aléatoire
,Сьпіс памерлых у 2010 годзе,"== Студзень == 4 студзеня: Цутому Ямагуці - японец, адна зь нешматлікіх асобаў, якія перажылі абодва атамныя бамабваньні Хірасімы і Нагасакі 9 студзеня: Юзэф Булька - каталіцкі сьвятар 9 студзеня: Сяргей Казлоў - савецкі пісьменьнік-казачнік, паэт 11 студзеня: Эрык Ромэр - францускі кінарэжысэр 12 студзеня: Ванда Скуратовіч - беларуская каталіцкая дзяячка 15 студзеня: Андрэй Капусьнікаў - беларускі скульптар 15 студзеня: Маршал Ўорэн Нірэнбэрг - амэрыканскі біяхімік ды генэтык, ляўрэат Нобэлеўскай прэміі па фізыялёгіі ды мэдыцыне 1968 (за расшыфроўку генэтычнага коду) 17 студзеня: Эрык Сыгал - амэрыканскі пісьменьнік і сцэнарыст, аўтар аповесьці «Гісторыя каханьня» 19 студзеня: Абрагам Суцкевэр - габрэйскі і польскі паэт і пісьменьнік 23 студзеня: Уладзімер Марук - беларускі паэт, рэдактар, перакладчык 24 студзеня: Леанід Нячаеў - савецкі і расейскі кінарэжысэр, народны артыст Расеі 26 студзеня: Юліюш Бардах - польскі гісторык дзяржавы і права 27 студзеня: Джэром Сэлінджэр - амэрыканскі пісьменьнік == Люты == 27 лютага: Уладзімер Матыль - расейскі кінарэжысэр, стваральнік стужкі «Белае сонца пустыні» 27 лютага: Уладзіслаў Галкін - расейскі актор тэатру і кіно == Сакавік == 4 сакавіка: Уладзіслаў Ардзінба - абхаскі дзяржаўны і палітычны дзеяч 16 сакавіка: Алена Таірава - беларуская і расейская шахматыстка 18 сакавіка: Аляксандар Кулакоўскі - беларускі праваслаўны сьвятар у Аўстраліі 22 сакавіка: Валянціна Талкунова - савецкая і расейская сьпявачка 22 сакавіка: Кастусь Тарасаў - беларускі пісьменьнік, гісторык, дзеяч нацыянальна-дэмакратычнага руху Беларусі == Красавік == 10 красавіка: Саламон Бэрк - амэрыканскі сьпявак і кампазытар, ляўрат прэміі «Грэмі» 10 красавіка: вядомыя палякі, якія загінулі ў катастрофе пад Смаленскам Яана Агацкая-Індэцкая - польскі адвакат, галава Вярхоўнай адвакацкай рады (2007-2010) Ганна Валентыновіч - легендарная постаць у Польшчы, актывістка і заснавальніца прафсаюзу «Салідарнасьць» Зьбігнеў Васэрман - польскі праўнік (пракурор), дэпутат Сойму, былы міністар-каардынатар адмысловых службаў Павал Выпых - польскі дзяржаўны дзеяч Пшамыслаў Гасеўскі - польскі палітык Януш Закшэнскі - польскі актор Раман Інджэйчык - польскі каталіцкі сьвятар Станіслаў Камарніцкі - польскі адстаўны генэрал брыгады Сабастыян Карпінюк - польскі палітык, дэпутат Сойму 5-га й 6-га скліканьняў (2005-2010) Рышард Качароўскі - польскі дзяржаўны дзеяч, апошні прэзыдэнт Польскай Рэспублікі ў выгнаньні (1989-1990) Марыя Качынская - польская эканамістка і грамадзкая дзяячка, жонка 8-га прэзыдэнта Польшчы Леха Качынскага Лех Качынскі - прэзыдэнт Польшчы ў 2005-2010 гадох Януш Крупскі - польскі гісторык, кіраўнік Упраўленьня па вэтэранах і рэпрэсаваных асобах (2006-2010) Януш Куртыка - польскі гісторык, галава Інстытуту нацыянальнай памяці (2005-2010) Аляксандра Наталі-Сьвят - польскі палітык, дэпутат Сойму 5-га й 6-га скліканьняў (2005-2010) Анджэй Пшэвозьнік - польскі гісторык, генэральны сакратар Рады па ахове памяці змаганьня і пакутніцтва (1992-2010) Рышард Румянэк - польскі каталіцкі сьвятар Славамір Скшыпэк - польскі эканаміст, галава Нацыянальнага банку Польшчы (2007-2010) Уладзіслаў Стасяк - польскі дзяржаўны дзеяч Мірон Хадакоўскі - гайнаўскі архіяпіскап, брыгадны генэрал і праваслаўны ардынары польскага войска Яланта Шыманэк-Дэраш - польскі дзяржаўны дзеяч 12 красавіка: Кастусь Маскалік - беларускі сьвятар 21 красавіка: Хуан Антоніё Самаранч - гішпанскі грамадзкі дзеяч, сёмы прэзыдэнт Міжнароднага алімпійскага камітэту (1980-2001) == Травень == 16 траўня: Роні Джэймз Дыё - амэрыканскі гэві-мэтал вакаліст і аўтар песень 29 траўня: Дэніс Гопэр - амэрыканскі актор ды рэжысэр == Чэрвень == 1 чэрвеня: Андрэй Вазьнясенскі - расейскі савецкі паэт 6 чэрвеня: Міхаіл Паўлаў - беларускі дзяржаўны дзеяч, старшыня Менскага гарвыканкаму ў 2000-2009 гг. 26 чэрвеня: Альгірдас Бразаўскас - прэзыдэнт ды прэм’ер-міністар Летувы 30 чэрвеня: Уладзімер Ісаенка - беларускі архэоляг == Ліпень == 19 ліпеня: Ігар Дабралюбаў - беларускі рэжысэр, сцэнарыст, Народны артыст Беларускай ССР (1985) == Жнівень == 11 жніўня: Нікаля Кабібо(en) - італьянскі фізык 22 жніўня: Мішэль Мантыньяк(en) - францускі дыетоляг, стваральнік дыеты Мантыньяка == Верасень == 2 альбо 3 верасьня: Алег Бябенін - беларускі журналіст, рэдактар сайту «Хартыя’97» 29 верасьня: Тоні Кэртыс - амэрыканскі актор == Кастрычнік == 22 кастрычніка: Павал Лойка - беларускі гісторык == Лістапад == 2 лістапада: Рудольф Баршай - савецкі і ізраільскі альтыст і дырыгент 3 лістапада: Віктар Чарнамырдзін - савецкі і расейскі гаспадарчы і дзяржаўны дзеяч, Старшыня Ўраду Расейскай Фэдэрацыі (1993-1998) 8 лістапада: Міхаіл Савіцкі - слынны беларускі мастак, Герой Беларусі (2006) 16 лістапада: Янка Жучка - беларускі грамадзкі дзеяч у Бэльгіі, інжынэр і журналіст 20 лістапада: Іван Нікітчанка - беларускі навуковец 28 лістапада: Лэсьлі Нільсан - амэрыканскі камэдыйны актор 29 лістапада: Бэла Ахмадуліна - расейская поэтка, перакладчыца == Сьнежань == 7 сьнежня: Вольга Самусік - беларуская сьпявачка і журналіст",be,Random,,https://be-tarask.wikipedia.org/?curid=66945,693,66945.0,"['uk', 'ru']",True,Random,Aléatoire
,Круглянскі раён,"Кругля́нскі раён - адміністрацыйна-тэрытарыяльная адзінка ў складзе Магілёўскай вобласьці Беларусі. Круглянскі раён мяжуе са Шклоўскім і Бялыніцкі раёнамі Магілёўскай вобласьці, Крупскім раёнам Менскай вобласьці і Талачынскім раёнам Віцебскай вобласьці. Цэнтар - м. Круглае. Тэрыторыя - 881,81 км². == Гісторыя == 17 ліпеня 1924 году ўтвораны Круглянскі раён. 8 ліпеня 1931 году раён скасаваны. Да Талачынскага раёну далучаны Круглянскі, Кручанскі, Лясьнянскі, Новапалескі, Паўлавіцкі, Скуратоўскі сельскія саветы; да Шклоўскага раёну - Загаранкаўскі і Комсеніцкі; да Бялыніцкага раёну - Стаінскі і Цяцерынскі. 12 лютага 1935 году раён адноўлены. У яго складзе 13 сельскіх саветаў: Загаранкаўскі, Комсеніцкі, Круглянскі, Кручанскі, Лясьнянскі, Мархлеўскі, Палескі, Паўлавіцкі, Сіманавіцкі, Скуратоўскі, Стаінскі, Цяцерынскі і Шапялевіцкі. 16 верасьня 1959 году раён скасаваны. Тэрыторыя адышла ў склад Бялыніцкага раёну Магілёўскай вобласьці. 30 ліпеня 1966 году раён адноўлены. У яго складзе Комсеніцкі, Круглянскі, Кручанскі, Лясьнянскі, Паўлавіцкі, Цяцерынскі, Шапялевіцкі сельскія саветы. == Адміністрацыйны падзел == На 1 студзеня 2002 году ў складзе Круглянскага раёну было 7 сельскіх саветаў: Комсеніцкі (14 населеных пунктаў), Круглянскі (40), Кручанскі (17), Лясьнянскі (18), Рубескі (15), Цяцерынскі (24) і Шапялевіцкі (14). === Паселішчы === 142 населеныя пункты. == Насельніцтва == XXI стагодзьдзе: 2009 год - 15 761 чалавек (перапіс); 2016 год - 14 208 чалавек; 2017 год - 13 988 чалавек; 2018 год - 13 827 чалавек == Русіфікацыя == На пачатку чэрвеня 2017 году ў вёсцы Лыскаўшчына быў усталяваны помнік расейскаму генэралу, рэдактару пецярбурскай газэты «Русскій мір» Міхаілу Чарняеву. Па сваіх поглядах ён быў імпэрцам і адэптам ідэі, што Расея павінная «сабраць» вакол сябе землі ўсіх славянаў і падпарадкаваць славянскія народы. Расейскі генэрал заклікаў да падаўленьня паўстаньня 1863-1864 гадоў. Помнік расейскаму асадніку ўсталяваны на дзяржаўныя сродкі арганізацыяй «Круглянская перасоўная мэханізаваная калёна No266». === Ураджэнцы === Міхась Баразна (нарадзіўся ў 1962, в. Ліхінічы) - беларускі мастацтвазнаўца, фотамастак. Кандыдат мастацтвазнаўства. З 2010 году рэктар Беларускай дзяржаўнай акадэміі мастацтваў. Ляўрэат спэцыяльнай прэміі Прэзыдэнта Рэспублікі Беларусь у галіне крытыкі і мастацтвазнаўства. Сябра Беларускай акадэміі выяўленчага мастацтва. Яўген Кантылёў (нарадзіўся ў 1938, в. Елькаўшчына) - беларускі пісьменьнік-празаік. Ніна Шыдлоўская (нар. 1970-я) - старшыня Рады Згуртаваньня беларусаў сьвету «Бацькаўшчына» (зь 2009 году). === Жыхары === Уладзімер Саўчанка - беларускі палітычны дзеяч, старшыня Гарадзенскага аблвыканкаму (2001-2010). Кіраваў калгасам у Круглянскім раёне, пазьней быў кіраўніком Круглянскага райвыканкаму. == Вонкавыя спасылкі == Круглянскі раён (рас.), Глёбус Беларусі Круглянскі райвыканкам",be,Random,,https://be-tarask.wikipedia.org/?curid=19134,377,19134.0,"['uk', 'ru']",True,Random,Aléatoire
,Стэфан Хвін,"Стэфан Хвін (пс. Макс Ларс; па-польску: Stefan Chwin; 11 красавіка 1949, Гданьск) - польскі празаік, эсэіст, літаратуры крытык, выкладчык Гданьскага Ўнівэрсытэту. Творы перакладаліся на дзясяткі моваў. === Кнігі === Кароткая гісторыя аднаго жарту - 1991 Ганэман - 1995 Эстэр - 1999 Залаты пэлікан - 2003 Жонка прэзыдэнта - 2005 Даліна радасьці - 2006 === Зборнікі эсэ === Рамантычная прастора ўяўленьня - 1988 Літатарура і здрада - 1993 == Пераклады на беларускую мову == Кароткая гісторыя аднаго жарту (пер. Марыя Мартысевіч) // 20 польскіх апавяданьняў, Менск, 2007, выдавецтва Логвінава == Узнагароды == Ляўрэат узнагароды фундацыі імя Касьцельскіх Ляўрэат узнагароды польскага ПЭН-цэнтру Ляўрэат узнагароды імя А. Грыфіюса Ляўрэат узнагароды Фонду Культуры",be,Random,,https://be-tarask.wikipedia.org/?curid=58301,115,58301.0,"['uk', 'ru']",True,Random,Aléatoire
,Рамэшбабу Прагнанандга,"Рамэшбабу Прагнанандга (па-тамільску: பிரஞ்ஞானந்தா ரமேஷ்பாபு, нар. 10 жніўня 2005) - індыйскі гросмайстар, шахматны вундэркінд. 23 чэрвеня 2018 году атрымаў тытул ґросмайстара (другі маладзейшы ў сусьвеце на момант атрыманьня). 20 лютага 2022 стаў наймаладзейшым шахматыстам, які перамог тагачаснага чэмпіёна сьвету Магнуса Карлсэна. Наймаладзейшы фіналіст сусьветнага шахматнага чэмпіянату. == Шахматная кар’ера == У 2013 Прагнанандга перамог на Сусьветным юнацкім шахматным чэмпіянаце ў катэгорыі «Малодшыя за 8 гадоў», атрымаўшы тытул майстра ФІДЭ. У 2015 годзе ён перамог на гэтым жа турніры ў катэгорыі «Малодшыя за 10 гадоў». У 2016 годзе Прагнанандга стаў наймаладзейшым міжнародным майстрам у сьвеце ва ўзросьце 10 гадоў, 10 месяцаў і 18 дзён. Упершыню за рэйтынг у 2500 балаў ён перакрочыў ў Юніёрскім сусьветным шахматным чэмпіянаце у лістападзе 2018 году. У ліпені 2019 году перамог на турніры Xtracon Chess Open у Капэнгагене. У кастрычніку 2019 году перамог на Сусьветным юнацкім шахматным чэмпіянаце ў катэгорыі «Малодшыя за 18 гадоў» з вынікам 9 з 11. У сьнежні 2019 г. стаў другім самым маладым чалавекам, які атрымаў рэйтынг у 2600 балаў Эла. Удзельнічаў ў Сусьветным шахматным чэмпіянаце 2021 году і дайшоў да 3 туру, дзе прайграў Максіму Ваш’е Ляграфу. 20 лютага 2022 году стаў трэцім у Індыі й наймаладзейшым у сьвеце чалавекам, які абыграў тагачаснага сусьветнага чэмпіёна Магнуса Карлсэна ў любым шахматным фармаце. У студзені 2023 згуляў у Шахматным турніры «Tata Steel-2023», дзе абыграў ґросмайстара і будучага шахматнага чэмпіёну сьвету Дын Ліжэня. У жніўні 2023 стаў наймаладзейшым фіналістам Сусьветнага шахматнага чэмпіянату; у выніку заняў другое месца, прайграўшы Магнусу Карлсэну ў тай-брэйку па хуткіх шахматах і тым самым забраняваў сабе другое месца ў Турніры прэтэндэнтаў 2024 году.",be,Random,,https://be-tarask.wikipedia.org/?curid=273363,269,273363.0,"['ru', 'uk']",True,Random,Aléatoire
,Ньюкасл (Аўстралія),"Ньюкасл (па-ангельску: Newcastle) - горад у Аўстраліі, у штаце Новы Паўднёвы Ўэйлз. Насельніцтва каля 289 000 чалавек (2007), з прыгарадамі - 523 600; гэта другі горад штату пасьля Сыднэю па колькасьці жыхароў. Разьмешчаны за 162 км на поўнач ад Сыднэю, на беразе Тасманава мора ў вусьце ракі Гантэр. Порт Ньюкаслу зьяўляецца сусьветным лідэрам па экспарце каменнага вугалю. Да 1950 году ў Ньюкасьле дзейнічала трамвайная сетка. == Клімат == Ньюкасл ёсьць мяжой паміж акіянічным і вільготным субтрапічным кліматам, як і большая частка цэнтральнай і паўночнай часткі Новага Паўднёвага Ўэйлзу. Лета, як правіла, цёплае, а зіма - мяккая. Максымальныя ападкі - ў канцы восені і пачатку зімы. == Гарады-пабрацімы == Аркадыя",be,Random,,https://be-tarask.wikipedia.org/?curid=128570,112,128570.0,"['uk', 'ru']",True,Random,Aléatoire
,"Тэрыторыя, важная для птушак","Тэрыторыя, важная для птушак (ТВП) або Ключавая арніталягічная тэрыторыя (КАТ) - мясцовасьць, якая сусьветная прызнаная жыцьцёва важным месцапражываньнем для захаваньня птушыных папуляцыяў. Ва ўсім сьвеце больш за 13 000 ТВП. Іхнім вызначэньнем займаецца BirdLife International. Часта ТВП уваходзяць у ахоўную тэрыторыю пэўнае краіны, і ў такім разе яны ахоўваюцца нацыянальным заканадаўствам. Аднак звычайна яны даволі маленькія для арганізацыі ахоўнай тэрыторыі, і статус аховы такіх зонаў залежыць ад пэўнае краіны. Юрыдычнае прызнаньне і абарона ТВП, якія не знаходзяцца ў рамках існуючых ахоўных раёнаў, вагаецца ў розных краінах. Некаторыя краіны маюць нацыянальныя стратэгіі захаваньня ТВП, тады як у іншых краінах абарона цалкам адсутнічае. Беларусь далучылася да праграмы ТВП у 1996 годзе. Цяпер у Беларусі налічваецца 51 ТВП. Большасьць зь іх - водна-балотныя ўгодзьдзі. == Крытэры == ТВП вызначаюцца паводле міжнародна ўсталяваных крытэраў. Пэўныя крытэры могуць таксама ўсталёўвацца рэгіянальнымі і нацыянальнымі арганізацыямі. Для ўключэньня ў сьпіс тэрыторыя павінна адпавядаць прынамсі аднаму з наступных крытэраў: A1. Віды пад пагрозай глябальнага зьнікненьня Мясцовасьць, у якой пэўна ці верагодна існуе папуляцыя відаў, занесеных у Чырвоны сьпіс Міжнароднага саюзу аховы прыроды і прыродных багацьцяў як крытычныя віды, віды пад пагрозаю выміраньня або ўразьлівыя. Пастаянная прысутнасьць на тэрыторыі відаў з першых двух катэгорыяў, незалежна ад велічыні папуляцыі, дастатковая для яе аднясеньня да ТВП. У выпадку ўразьлівых відаў патрэбная наяўнасьць пэўнае парогавае колькасьці відаў. A2. Віды абмежаванага рэгіёну Павінна забясьпечвацца пэўная колькасьць птушак аднаго віду ці наяўнасьці некалькіх відаў з абмежаваным арэалам A3. Віды абмежаванага біёму Месца павінна забясьпечваць наяўнасьць шматлікіх відаў, характэрных для пэўнага біёму A4. Супольнасьці i. Крытэр адносіцца да «вадаплаўных» відаў, якія вызначаны працай Дэланея і Скота ў 2002 годзе, як гэта вызначана крытэрам 6 Рамсарскай канвэнцыі для вызначэньня водна-балотных надзелаў, якія маюць міжнароднае значэньне. ii. Уключае ў сябе віды марскіх птушак, не ахопленых працай Дэланея і Скота. Колькасныя зьвесткі ўзятыя з розных апублікаваных і неапублікаваных крыніц. iii. Крытэр узяты па ўзору крытэра 5 з Рамсарскай канвэнцыі для вызначэньня водна-балотных надзелаў, якія маюць міжнароднае значэньне. Крытэр выкарыстоўваецца, калі колькасныя зьвесткі зьяўляюцца дастаткова добрымі, каб дазволіць прымяненьне A4i і A4ii. iv. Месца вядома ці меркавана перавышае парогавыя ўзроўні набору мігруючых відаў на вузкіх участках. == Вонкавыя спасылкі == Тэрыторыі, важныя для птушак - «Ахова птушак Бацькаўшчыны» Тэрыторыі, важныя для птушак (анг.) - «BirdLife International» Тэрыторыі, важныя для птушак - «Дзікая прырода Беларусі»",be,Random,,https://be-tarask.wikipedia.org/?curid=100982,385,100982.0,"['uk', 'ru']",True,Random,Aléatoire
,Эн Энрайт,"Эн Энрайт (па-ангельску: Anne Enright; нар. 11 лістапада 1962) - ірляндзкая пісьменьніца. Ляўрэат Букераўскай прэміі 2007 году за раман «Збор». == Біяграфія == Эн Энрайт нарадзілася ў Дубліне, вывучала літаратуру ва ўнівэрсытэце Усходняй Англіі. Выхоўвае сына й дачку. == Творчасьць == Раман Энрайт «Збор» апавядае аб вялікай ірляндзкай сям’і, якая перажыла драму. Галоўная гераіня - ірляндзкая жанчына. == Уручэньне букера == Рашэньне журы стала поўнай нечаканасьцю для ўсіх. 45-гадовая жыхарка Дубліна ніколі не значылася ў ліку фаварытаў. Старшыня журы сэр Говард Дэвіс назваў кнігу «магутнай, нязручнай і часам злоснай». Сама пераможца ацаніла сваю працу сьціпла: маўляў, гэта проста сямейная сага. «Самае галоўнае ў сям’і - гэта тое, што яна непазьбежная, ад яе нікуды не дзенесься. Па сутнасьці, усе сем’і аднолькавыя, паколькі сямейныя гісторыі паўтараюцца: у сем’ях ёсьць п’яніцы, крыўднікі дзяцей і шмат чаго яшчэ», - сказала Энрайт на прэс-канфэрэнцыі. == Творы == 1991 «Мініятурная нявіньніца» (The Portable Virgin) 1995 «Парык майго таты знасіўся» (The Wig My Father Wore) 2000 «Што табе падабаецца?» (What Are You Like?) 2002 «Радасьць Элізы Лінч» (The Pleasure of Eliza Lynch) 2004 «Пусканьне бурбалак: нашмат затрымалася ў мацярынстве» (Making Babies: Stumbling into Motherhood) 2007 «Збор» (The Gathering) 2008 «Арышт карцін» (Taking Pictures) - кароткія аповеды 2009 «Учорашняя пагода» (Yesterday’s Weather) 2011 «Забыты вальс» (The Forgotten Waltz)",be,Random,,https://be-tarask.wikipedia.org/?curid=104540,213,104540.0,"['uk', 'ru']",True,Random,Aléatoire
,Дубічы Царкоўныя,"Ду́бічы Царко́ўныя (па-падляску: Dúbičy Cerkóvny, Дубічы Цэрковны; па-польску: Dubicze Cerkiewne) - вёска ва ўсходняй Польшчы, цэнтар гміны ў Гайнаўскім павеце Падляскага ваяводзтва. Жыхары вёскі - этнічныя беларусы, якія карыстаюцца падляскім дыялектам беларускай мовы. == Гісторыя == Вёска ўпершыню ўспамінаецца ў 1568 годзе, калі кароль Жыгімонт Аўгуст перадаў падкамораму дарагічынскаму Станіславу Хондзынскаму воласьць кляшчэляўскую - 6 вёсак, якія раней прыналежалі бельскаму стараству. Вёска Дубічы Царкоўныя разьмяшчалася на ўсход ад сёньняшняга месца ва ўрочышчы Бахматы, на гасьцінцы зь Бельску ў Камянец. У 17 ст. вёска пасьля вялікага пажару была перанесеная ў новае месца. У ліпені 1944 г. падчас савецка-нямецкіх баёў Дубічы былі цалкам спаленыя. Парафіяльная Пакроўская царква была адбудаваная толькі ў 1948 г., а ў 1954 г. была створаная гміна Дубічы Царкоўныя. == Рэлігійнае жыцьцё == Вёска заселеная галоўным чынам праваслаўнымі. Сярод іншых веравызнаньняў сустракаюцца тут баптысты, пяцідзясятнікі і толькі невялікая колькасьць каталікоў. == Выбітныя землякі == Іван Краскоўскі (1880 - 1955) - беларускі грамадзка-палітычны дзяяч, публіцыст, пэдагог Ян Чыквін (1940 - 2022) - беларускі паэт, які жыве ў Польшчы, рэдактар часопісу «Тэрмапілы»",be,Random,,https://be-tarask.wikipedia.org/?curid=152815,176,152815.0,"['uk', 'ru']",True,Random,Aléatoire
,Нацыянальны банк Грузіі,"Нацыянальны банк Грузіі (па-грузінску: საქართველოს ეროვნული ბანკი) - цэнтральны банк Грузіі. Створаны на падставе Грузінскага рэспубліканскага банка Дзяржбанка СССР у 1991 годзе. == Гісторыя == Нацбанк Грузіі быў заснаваны ў 1919 годзе, а ў 1991 годзе пасьля зьнікненьня СССР ён пачаў працаваць як незалежны інстытут. Згодна пастановы Вярхоўнага Савету Грузіі быў створаны Нацыянальны банк Грузіі. Афіцыйна незалежны нацбанк быў заснаваны ў жніўні 1991 году, на падставе прынятага Закону «Аб Нацыянальным банку Грузінскай Рэспублікі». У той самы час быў прыняты і Закон «Ад грашова-крэдытным рэгуляваньні ў Рэспубліцы Грузія», які вызначыў асноўныя кірункі дзейнасьці Цэнтральнага банка краіны ў манэтарнай палітыцы. Цяперашні статус Нацбанку вызначаецца Канстытуцыяй Грузіі. Згодна 95-му артыкулу Канстытуцыі, Нацбанк незалежны ў сваёй дзейнасьці. Правы і абавязкі Нацбанку, яго дзейнасьць і гарантыі незалежнасьці вызначаюцца Законам «Аб Нацыянальным банку», прынятым Парлямэнтам Грузіі 23 чэрвеня 1995.",be,Random,,https://be-tarask.wikipedia.org/?curid=164998,136,164998.0,"['uk', 'ru']",True,Random,Aléatoire
,Ольстэрская юніянісцкая партыя,"Ольстэрская юніянісцкая партыя (па-ангельску: The Ulster Unionist Party) - юніянісцкая палітычная партыя ў Паўночнай Ірляндыі. Партыя была заснаваная ў 1905 годзе, вылучыўшыся з Ірляндзкага юніянісцкага альянсу ў Ольстэры. Ачоленая Эдўардам Карсанам, парцыя замагалася супраць руху гоўмрул. Па падзеле Ірляндыі яна была кіроўнай партыяй Паўночнай Ірляндыі паміж 1921 і 1972 гадамі. Пад кіраўніцтвам Дэйвіда Трымбла, партыя дапамагла дамовіцца аб Бэлфасцкім пагадненьні ў 1998 году, якая скончыла ірляндзкі канфлікт. Трымбл займаў пасаду першага міністра Паўночнай Ірляндыі з 1998 па 2002 гады. У 2003 годзе партыя атрымала паразу ад Дэмакратычнай юніянісцкай партыі. З 1905 па 1972 гады партыя фактычна зьяўлялася паўночна-ірляндзкай філіяй Кансэрватыўнай партыі. == Вонкавыя спасылкі == Афіцыйны сайт",be,Random,,https://be-tarask.wikipedia.org/?curid=260623,110,260623.0,"['uk', 'ru']",True,Random,Aléatoire
,Харваты ў Сэрбіі,"Харваты Сэрбіі (па-харвацку: Hrvati u Srbiji, па-сэрбску: Хрвати у Србији / Hrvati u Srbiji), таксама сэрбскія харваты (па-харвацку: Srpski Hrvati, па-сэрбску: Српски Хрвати / Srpski Hrvati) - прадстаўнікі афіцыйна прызнанае харвацкае этнічнае меншасьці ў Сэрбіі. Харваты афіцыйна прызнаныя нацыянальнаю меншасьцю ў 2002 годзе. Паводле зьвестак перапісу 2011 году, колькасьць харватаў у Сэрбіі складае 57 900 чалавек, то бок 0,8% насельніцтва краіны. 54 785 прадстаўнікоў харвацкае меншасьці жывуць у Ваяводзіне (дзе складаюць 2,4% насельніцтва ды зьяўляюцца чацьвертаю паводле колькасьці этнічнай групай) і Бялградзе, а рэшта (3115 чал.) дыспэрсна ўва ўсёй краіне. == Гісторыя == У XV стагодзьдзі харваты жылі ў ваколіцах Срэму, прычым складалі большасьць насельніцтва ў 76 вёсках з 801, што ў той час існавалі на тэрыторыі сучаснае Ваяводзіны.. Праз два стагодзьдзі на тэрыторыю сучаснай Сэрбіі з Далматыі мігруе асобная этнічная група, г.зв. бунеўцы, рыма-каталікі паводле вызнаньня. Іншая этнічная група, што цяпер лічыцца лякальным субэтнасам харватаў - г. зв. шокцы, продкі якіх, паводле аднога зь меркаваньняў, жывуць на гэтых землях з восьмага стагодзьдзя. Гутарковым дыялектам сярэднявечных паўднёвых славянаў Ваяводзіны мог быць ікаўскі, які цяпер асацыюецца з харвацкаю літаратурнаю мовай. Паводле зьвестак на 1851 год, на тэрыторыі сучаснай Ваяводзіны жылі, апроч іншых этнічных групаў, 62 936 бунеўцаў і шокцаў ды 2860 харватаў. Пазьнейшая статыстыка ў гэты пэрыяд (дасьледваньні праведзеныя ў Аўстра-Вугоршчыне ў другой палове XIX стагодзьдзя) не лічыла бунеўцаў і шокцаў за харватаў, клясыфікуючы іх як «іншых» (у тым ліку падчас перапісу насельніцтва Аўстра-Вугоршчыны ў 1910, калі 70,000 бунеўцаў былі запісаныя ў «іншыя»).. Перапіс насельніцтва Аўстра-Вугоршчыны 1910 году таксама паказаў, што колькасьць дэкляраваных бунеўцаў ды шокцаў значна перавышае колькасьць харватаў. Колькасьць «носьбітаў іншых моваў» (пераважна бунеўскага дыялекту) склала тады 33 390 чалавек У Шомбары колькасьць носьбітаў харвацкай мовы паводле перапісу склала 83 асобы, колькасьць носьбітаў «іншых моваў» (у т. л. бунеўскай гаворкі) - 6289 асобаў. У 1990-я гады, падчас вайны ў Харватыі, сябры Сэрбскай радыкальнай партыі арганізавалі, кіравалі й бралі ўдзел у выгнаньні харватаў з часткі тэрыторыі Ваяводзіны. Старшыня (прэзыдэнт) партыі, Воіслаў Шэшэль абвінавачаны ў непасрэдным удзеле ў гэтых падзеях. Прыкладная колькасьць харватаў, што ў той час пакінулі Сэрбію праз палітычны ціск з боку Мілошэвічавага рэжыму, складае ад 20 да 40 тысячаў асобаў. == Вонкавыя спасылкі == Харваты ў Сэрбіі - сховішча мультымэдыйных матэрыялаў",be,Random,,https://be-tarask.wikipedia.org/?curid=180629,366,180629.0,"['uk', 'ru']",True,Random,Aléatoire
,Сяргей Далідовіч,"Сярге́й Мікала́евіч Далідо́віч (нарадзіўся 18 траўня 1973 году, Ворша, БССР) - беларускі лыжнік, пераможца этапу Кубку сьвету, удзельнік 7 Алімпійскіх гульняў. == Біяграфія == У Кубку сьвету Далідовіч дэбютаваў у 1993 годзе, у сакавіку 2001 году атрымаў сваю першую, і адзіную, перамогу на этапе Кубку сьвету. Акрамя перамогі на сёньняшні момант мае 1 бронзавы мэдаль Кубку сьвету. Найлепшым дасягненьнем Далідовіча ў агульным заліку Кубку сьвету зьяўляецца 31-е месца ў сэзоне 2000-2001. На Алімпіядзе-1994 у Лілегамэры быў 37-м у гонцы на 30 км вольным ходам, 70-м у гонцы на 10 км клясыкай, 51-м у гонцы перасьледу й 12-м у эстафэце. На Алімпіядзе-1998 у Нагана заняў 36-е месца ў гонцы на 30 км клясыкай, 31-е месца ў гонцы на 50 км каньком і 14-м у эстафэце, акрамя таго стартаваў у гонцы на 10 км, але не дабраўся да фінішу. На Алімпіядзе-2002 у Солт-Лэйк-Сіці стартаваў у трох гонках: мас-старт 30 км - 14-е месца, перасьлед 10+10 км - не фінішаваў, эстафэта - 15-е месца. На Алімпіядзе-2006 у Турыне заняў 12-е месца ў мас-старце на 50 км. На Алімпіядзе-2010 у Ванкувэры, стартаваў у чатырох гонках: 15 км вольным стылем - 35-е месца, дуатлён 15+15 км - не фінішаваў, камандны спрынт - не фінішаваў, мас-старт 50 км - 25-е месца. На Алімпіядзе-2014 у Сочы фінішаваў пятым у мас-старце на 50 км. За сваю кар’еру браў удзел у 9 чэмпіянатах сьвету, найлепшы вынік - 4-е месца ў дуатлёне на 30 км на чэмпіянаце сьвету 2011 гады ў Гольмэнколене. На гэтым чэмпіянаце Сяргей Далідовіч у мас-старце на 50 км упэўнена ішоў у групе лідэраў і фактычна прэтэндаваў на прызавое месца, але за некалькі сот мэтраў да фінішу зваліўся і зламаў палку, у выніку чаго фінішаваў толькі 10-м. У 2014 годзе ўзнагароджаны Ордэнам Пашаны. Уключаны ў беларускую зборную на Зімовых Алімпійскіх гульнях 2018 году. == Вонкавыя спасылкі == Профіль на сайце Міжнароднай фэдэрацыі лыжнага спорту (анг.) Алімпійская статыстыка - Sports Reference (анг.)",be,Random,,https://be-tarask.wikipedia.org/?curid=152485,317,152485.0,"['uk', 'ru']",True,Random,Aléatoire
,Дуся (возера),"Дуся (па-летувіску: Dusia) - возера ў Летуве. Адно з найбольш значных азёраў краіны. Возера зьяўляецца самым вялікім у паўднёвай часткі Летувы. Плошча возера складае 23,17 км². Даўжыня з захаду на ўсход 8,4 км, максымальная шырыня 4,2 км. Найбольшыя глыбіні разьмешчаны ў цэнтры возера, сярэдняя глыбіня 15,4 м. Берагі большай часткай пяшчаныя. Возера сілкуецца за кошт ўпадаючых у яго малых рэк. У возеры жывуць 18 відаў рыб. Возера Дуся добрае месца для адпачынку і рыбалкі. На яго берагах знаходзяцца пясчаныя пляж і лягеры адпачынку.",be,Random,,https://be-tarask.wikipedia.org/?curid=88699,83,88699.0,"['uk', 'ru']",True,Random,Aléatoire
,Міратворца (вэбсайт),"Сайт «Міратворца» - інтэрнэт-прадстаўніцтва Цэнтру дасьледаваньня прыкметаў злачынстваў супраць нацыянальнай бясьпекі Ўкраіны, міру, бясьпекі чалавецтва і міжнароднага правапарадку. == Агульныя зьвесткі ды гісторыя стварэньня == Створаны ўвесну 2014 году групаю навукоўцаў і адмыслоўцаў па пытаньнях дасьледаваньня згаданых фактараў як такіх, што складаюць істотную пагрозу ўкраінскай дзяржаве ды супольнасьці, ў межах работы валянтэрскай групы «Народны тыл». Мэтаю цэнтру ёсьць наданьне інфармацыйна-кансультацыйнай дапамогі органам выканаўчай улады з мэтай канчатковага ўсталяваньня міру ва Ўкраіне. У сваёй рабоце асаблівую ўвагу Цэнтар надае праявам тэрарыстычнай і сэпаратысцкай дзейнасьці на тэрыторыі Ўкраіны. Крыніцамі інфармацыі для работы Цэнтру ёсьць, у першую чаргу, агульнадаступныя матэрыялы, што месьцяцца ў сетцы Інтэрнэт, друкаваных выданьнях, і інш. Апроч таго, Цэнтар карыстаецца інфармацыяй, якую даюць прыватныя асобы на ўмовах канфідэнцыйнасьці; згодна зь дзейным заканадаўствам Ўкраіны, інфармацыя, якая зьмяшчаецца ў ананімных зваротах, у рабоце Цэнтру не выкарыстоўваецца. Цэнтар працуе ў партнэрстве са службаю бясьпекі Ўкраіны, Генэральным штабам Узброеных сілаў Украіны, міністэрствам унутраных справаў Украіны, дзяржаўнай памежнай службай Украіны і дзяржаўнай пэнітэнцыярнай службай Украіны. Дзякуючы рабоце Цэнтру на працягу 2014 году на тэрыторыі Ўкраіны была ідэнтыфікаваная і затрыманая значная колькасьць тэрарыстаў, расейскіх наймітаў і прадстаўнікоў сэпаратысцкіх рухаў. Высокую ацэнку рабоце Цэнтру даў, у тым ліку, камандзір батальёну ""Міратворца"" Андрэй Цецярук і дарадчык міністра ўнутраных справаў Украіны Антон Герашчанка. Практычна з самага пачатку работы сайту «Міратворца» з улікам ягонай эфэктыўнасьці ды выкліканай гэтым панікай у шэрагах сэпаратыстаў ягоную базу дадзеных ў расейскім і прарасейскім друку пачалі называть «расстрэльнымі сьпісамі». Станам на 13 красавіка 2015 году база дадзеных «Міратворцы» складала больш за 30 тысяч асобаў. Дэвізам сайту і цэнтру ёсьць лацінскі выраз «Pro bono publico» (па-беларуску: Дзеля супольнага дабрабыту). == Апэрацыі == Увесну 2015 году стала вядома пра некалькі спэцапэрацыяў, зьдзейсьненых супрацоўнікамі Цэнтру: Апэрацыя «Гюльчатай». Скарыстаўшы мэдыйны рэзананс, выкліканы забойствамі Алега Калашнікава і Алеся Бузіны, Цэнтар атрымаў дадзеныя вялікай колькасьці (некалькіх тысячаў або дзясяткаў тысячаў) баевікоў ДНР і ЛНР, расейскіх наймітаў, вайсковаслужбоўцаў РФ, якія ваююць на тэрыторыі Ўкраіны, і інш. Апэрацыя «Разводной ключ». Падчас апэрацыі былі перахопленыя некалькі соцен тысяч эўра ды спэцыяльны вайсковы рыштунак, сабраныя прыхільнікамі ДНР і ЛНР у краінах ЭЗ і ЗША, і скіраваныя на патрэбы ЗСУ. Таксама падчас апэрацыі супрацоўнікі Цэнтру атрымлівалі апэратыўную інфармацыю пра дзеяньні баевікоў у раёне Славянску ды Краматорску . Згодна зь некаторымі крыніцамі, падчас апэрацыі «Разводной ключ» цэнтр «Міратворца» выступаў прыкрыцьцём замежнай дзейнасьці СБУ. Апэрацыя атрыманьня з акупаваных тэрыторыяў анкетных дадзеных на 1542-х баевікоў незаконных узброеных фармаваньняў (гл. ілюстрацыю з твітэра сайту). Пасьля зьдзяйсьненьня гэтых апэрыцыяў супрацоўнікі Цэнтру былі ўзнагароджаныя мэдалямі й імянною зброяй. == Дачыненьні з уладнымі структурамі == Пасьля таго, як сайт «Міратворца» здабыў слыннасьць ды здольнасьць утвараць мэдыйны рэзананс у зьвязку з праведзенымі супрацоўнікамі Цэнтру спэцапэрацыямі, амбудсмэн Украіны Валерыя Луткоўская выступіла з патрабаваньнем закрыцьця сайту ды прыпыненьня работы Цэнтру, матывуючы гэта неправамерным выкарыстаньнем асабістых дадзеных патэнцыйных тэрарыстаў. У адказ Служба Бясьпекі Ўкраіны разпаўсюдзіла заяву са сьцьвярджэньнем, што не знаходзіць парушэньняў заканадаўства Ўкраіны ў дзейнасьці сайту «Миротворець». == Вонкавыя спасылкі == Сайт «Міратворца» Валянтэры запусьцілі ў інтэрнэце сайт пра здраднікаў і наймітаў, якія ваююць супраць Украіны Создан сайт psb4ukr.org на котором собирается вся информация про террористов Bолонтери зібрали вже понад 7500 профілів сепаратистів (укр.) Website PSB4UKR.ORG collects information about Putin's terrorists (анг.) Создана база с фамилиями 7500 боевиков и их пособников (рас.) В созданной на Украине базе данных участников сепаратистского движения в Крыму и Донбассе больше трети - россияне (рас.) «Миротворец» - это только начало (рас.) Declarațiile oficiale că în Ucraina nu se află armată rusă nu mai au nicio valoare",be,Random,,https://be-tarask.wikipedia.org/?curid=162319,568,162319.0,"['uk', 'ru']",True,Random,Aléatoire
,Мужчынская гімназія (Амсьціслаў),"Мужчынская гімназія - помнік архітэктуры пачатку XX ст. у Амсьціславе. Знаходзіцца пад адрасам вуліца Кармэліцкая, 14. Твор архітэктуры эклектыкі з рысамі стылю мадэрн. Аб’ект Дзяржаўнага сьпісу гістарычна-культурных каштоўнасьцяў Беларусі. == Гісторыя == Дом збудавалі ў 1908 годзе з цэглы. У будынку разьмяшчалася мужчынская гімназія, пазьней сярэдняя школа No1. З 2002 году не выкарыстоўваецца. == Архітэктура == Помнік эклектычнай архітэктуры з рысамі стылю мадэрн. Гэта асымэтрычны 2-павярховы Т-падобны ў пляне будынак, які складаецца з трох злучаных паміж сабою корпусаў. Галоўны фасад вылучаецца з бакоў рызалітамі, вэртыкальна падзяляецца высокімі паўцыркульнымі аконнымі праёмамі - вузкімі на першым паверсе і шырокімі на другім. Над цэнтральным уваходам, вылучаным дашкам на кансолях, разьмяшчаецца лучковы аконны праём з кілепадобным франтонам. Карніз зь філёнговым фрызам падзяляе фасады на два паверхі. Роўніцу сьценаў паміж аконнымі праёмамі аздабляюць лапаткі. Усярэдзіне цэнтральнага корпуса выкарыстоўваюцца крыжовыя і цыліндрычныя скляпеньні з падпружнымі аркамі. Калідорная сыстэма плянавання з аднабаковым разьмяшчэньнем клясаў. === Гістарычныя здымкі === Старыя здымкі, 1912 год === Сучасныя здымкі === Сучасны стан == Літаратура == Збор помнікаў гісторыі і культуры Беларусі. Магілёўская вобласць / АН БССР, Ін-т мастацтвазнаўства, этнаграфіі і фальклору; Рэд. кал.: С. Марцэлеў (гал. рэд.) і інш. - Менск: Беларус. Сав. Энцыклапедыя, 1986. - 408 с.: іл. == Вонкавыя спасылкі == Гістарычная забудова Амсьціслава, Radzima.org",be,Random,,https://be-tarask.wikipedia.org/?curid=231929,212,231929.0,"['ru', 'uk']",True,Random,Aléatoire
,Марыё Епэс,"Марыё Альбэрта Епэс Дыяс (па-гішпанску: Mario Alberto Yepes Díaz; нарадзіўся 13 студзеня 1976 году, Калі, Калюмбія) - калюмбійскі футбаліст і футбольны трэнэр. Выступаў за нацыянальную зборную Калюмбіі. === Клюбная === З 1995 па 1997 гады гуляў у калюмбійскім клюбе «Картулюа». З 1997 па 1999 гады выступаў у шэрагах іншага калюмбійскага клюбу «Дэпартыва» (Калі). З 1999 па 2002 гады зьяўляўся гульцом аргентынскага гранду «Рывэр Плэйт». З 2002 па 2004 гады гуляў за францускі клюб «Нант», пакуль не перайшоў у іншы францускі клюб «Пары Сэн-Жэрмэн», у якім выступаў па 2008 год. Пасьля па 2010 год выступаў за італьянскі клюб «К’ева» з Вэроны. 26 сакавіка 2010 году Епэс падпісаў кантракт зь «Мілянам» на 2 гады. 12 траўня 2012 году Епэс доўжыў кантракт з клюбам яшчэ на адзін год да лета 2013 году. Пасьля ягонага сканчэньня перайшоў у іншы італьянскі клюб «Аталянта». === Міжнародная === Епэс правёў больш за 80 гульняў за нацыянальную зборную Калюмбіі з моманту свайго дэбюту ў 1999 годзе. Ён быў часткай каманды зборнай Калюмбіі, якая перамагла ў розыгрышу Кубка Амэрыкі ў 2001 годзе, а таксама стала ўдзельнічаў у іншым міжнародных спаборніцтвах. === Клюбныя === «Дэпартыва»: Чэмпіён Калюмбіі (2): 1998, 1999 «Рывэр Плэйт»: Чэмпіён Аргентыны (2): 1999 (а), 2000 (к) «Пары Сэн-Жэрмэн»: Уладальнік Кубка Францыі: 2006 Уладальнік Кубка францускай лігі: 2008 «Мілян»: Чэмпіён Італіі: 2011 Уладальнік Супэркубка Італіі: 2011 === Міжнародныя === Калюмбія: Уладальнік Кубка Амэрыкі: 2001 == Вонкавыя спасылкі == Афіцыйны сайт Профіль на ESPN Статыстыка на National Football Teams",be,Random,,https://be-tarask.wikipedia.org/?curid=132840,249,132840.0,"['uk', 'ru']",True,Random,Aléatoire
,Вэнэцыянская Біблія,"Вэнэцыя́нская Бі́блія 1506 року (па-чэску: Bible benátská), Біблія чэская ў Вэнэцыі друкаваная (чэск. Biblij Cžeská W Benátkach tissťená) - трэцяе пасьля Праскага(cs) (1489) і Кутнагорскага(cs) (1489) друкаванае выданьне Бібліі на чэскай мове. Лічыцца, што гэтым выданьнем актыўна карыстаўся Францішак Скарына пры перакладзе біблейскіх кніг. == Выдаўцы == Біблія была надрукаваная ў 1506 року ў Вэнэцыі, якая ў той час стала адным з цэнтраў славянскага кнігадрукаваньня. Такім чынам, гэта першая чэская Біблія, выдадзеная за мяжой, у друкарні нямецкага майстра Пэтэра Ліхтэнштайна. Выдаўцамі Бібліі былі праскія мяшчане-чашнікі(cs): Ян Глаўса, Вацлаў Сова і Бурыян Лазар, карэктарамі - Ян Індржыскі і Томаш Молэк. На думку выдаўцоў, пераклад павінен быў стаць сродкам барацьбы супраць Рымскай курыі ў разьвіцьці славянскай літаратуры на роднай мове. == Друкарскія асаблівасьці выданьня == Біблія надрукаваная чэскай бастардаю(de) і зьмяшчае 109 дрэварытаў. Існуе меркаваньне, што гравюры запазычаныя з лацінскай Бібліі 1498 року, выдадзенай таксама ў Вэнэцыі; аднак большасьць ілюстрацыяў была папулярнай у чэскіх рукапісных кнігах папярэдніх стагодзьдзяў. Упершыню ў гэтай чэскай Бібліі зьявіўся тытульны аркуш; на ім зьмешчаны тэкст «Біблія чэская ў Вэнэцыі друкаваная» і каляровы сымбаль Прагі. Усе наступныя ўтраквісцкія Бібліі і нават першыя выданьні Краліцкай Бібліі таксама мелі на тытульных лістах тэкст «Біблія чэская»; толькі з аднатомнага перавыданьня Краліцкай Бібліі тэкст быў зьменены на «сьвятая Біблія». Выданьне пачынаецца вялікай прадмовай (на 10 старонак), у якой сфармуляваныя мэты выданьня: праслаўленьне багатых выяўленчых магчымасьцяў чэскай мовы і садзейнічаньне пашырэньню біблейскіх тэкстаў сярод усіх славянскіх народаў. У выданьні выкарыстоўваюцца кантынуацыі (кароткі зьмест разьдзелу) і канкарданс (пазначэньне паралельных месцаў зь перакрыжаванымі спасылкамі); гэтымі прыёмамі пасьля скарыстаўся і Францішак Скарына. Некаторыя разьдзелы дапоўненыя; так, зьявіўся пераклад 4-ай кнігі Эздры(en), якога не было ў папярэдніх выданьнях. Тэкст выданьня ўяўляў разьвіцьцё і ўдасканаленьне традыцыі чэскіх біблейскіх перакладаў. Так, пры перакладзе былі ўлічаныя «парады вучоных праскіх мужоў» (магчыма, прафэсараў Праскага ўнівэрсытэту). За аснову выданьня ўзятая Кутнагорская Біблія, але ўнесеныя зьмены з улікам разьвіцьця правапісу і граматыкі. У гэтай Бібліі ўпершыню зьяўляецца пазначэньне даўжыні чэскіх галосных з дапамогай коскі ці падвоеных галосных. Галоўнымі зьменамі ў граматыцы сталі замена імпэрфэкту складаным прэтэрытам(en), аорыст застаўся толькі ў асобных выпадках, як і ў папярэдніх Бібліях (то бок пераважна ў дзеяслове jíti). Моўныя новаўвядзеньні былі настолькі рэвалюцыйныя, што выклікалі значнае абурэньне, у тым ліку сярод Чэскіх братоў, якія ў выніку заняліся ўласным перакладам (Краліцкая Біблія). Біблія 1506 року моцна паўплывала на наступныя чэскія выданьні 1529, 1537(cs), 1540(cs), 1549(cs) і шырока выкарыстоўвалася аж да апошняй чвэрці XVIII стагодзьдзя ня толькі пратэстантамі, але і каталікамі. == Літаратура == Францыск Скарына і яго час: Энцыкл. давед. / Беларус. Сав. Энцыклапедыя; Рэдкал. І. П. Шамякін (гал. рэд.) і інш. - Мн.: БелСЭ, 1988. - 608 с. - ISBN 5-85700-003-3",be,Random,,https://be-tarask.wikipedia.org/?curid=183341,436,183341.0,['uk'],False,Random,Aléatoire
,Баніфацыюс III (папа рымскі),"Баніфа́цыюс III (па-лацінску: Bonifatius PP. III), сьвецкае імя Баніфача Катадыёчы (па-італьянску: Bonifacio Catodioci; памёр 12 лістапада 607, Рым, Бізантыйская імпэрыя) - папа рымскі з 19 лютага па 12 лістапада 607 году. Нарадзіўся ў Рыме ў сям’і Яна Катадыёчы, рымляніна грэцкага паходжаньня. Баніфачы доўгі час правёў у Канстантынопалі, дзе быў дарадцам імпэратара Фокі. Упарадкаваў абраньне папаў, забараніўшы вырашаць пытаньне аб новым папу пры жыцьці старога й на працягу 3 дзён пасьля ягонай сьмерці. Дамогся ад Фокі прызнаньня першынства Рымскай катэдры над астатнімі. Быў пахаваны ў саборы Сьвятога Пятра. == Вонкавыя спасылкі == Баніфацыюс III. Catholic Encyclopedia",be,Random,,https://be-tarask.wikipedia.org/?curid=134678,98,134678.0,"['uk', 'ru']",True,Random,Aléatoire
,Крыштап Міхал Друцкі-Саколінскі,"Крыштап Міхал Друцкі-Саколінскі (каля 1580-1639) - дзяржаўны дзяяч Вялікага Княства Літоўскага. Кашталян амсьціслаўскі (1623-1625) і полацкі (з 1625). Па бацьку трымаў Азярышчанскае староства. == Біяграфія == З княскага роду Друцкіх-Саколінскіх гербу «Друцак», сын Міхала, ваяводы смаленскага, і ягонай жонкі з роду Корсакаў. З 1607 году быў сакратаром ВКЛ. У 1639 годзе перадаў Азярышчанскае староства зяцю Крыштапу Статкевічу, захаваў у якасьці лена сёлы Казьяны, Роўнае, Тарапчаны і іншыя, якія потым перайшлі да ягонага сына Казімера Лявона. == Літаратура == Вялікае княства Літоўскае: Энцыклапедыя. У 3 т. / рэд. Г. П. Пашкоў і інш. - Мн.: Беларуская Энцыклапедыя, 2005. - Т. 1: Абаленскі - Кадэнцыя. - 684 с. - ISBN 985-11-0314-4",be,Random,,https://be-tarask.wikipedia.org/?curid=129002,112,129002.0,"['ru', 'uk']",True,Random,Aléatoire
,Momoiro Clover Z,"Momoiro Clover Z (па-японску: ももいろクローバーZ Momoiro Kurōbā Zetto, літаральна «ружовая канюшына Z») - японская дзявочая поп-група. Яна была заснавана ў 2005 годзе.. === Былыя ўдзельніцы === другие Руна Юмікава (па-японску: 弓川 留奈 Yumikawa Runa, нар. 4 лютага 1994) Цукіна Такаі (па-японску: 高井 つき奈 Takai Tsukina, нар. 6 ліпеня 1995) Мію Вагава (па-японску: 和川 未優 Wagawa Miyū, нар. 19 сьнежня 1993) Манамі Ікура (па-японску: 伊倉 愛美 Ikura Manami, нар. 4 лютага 1994) Сумірэ Фудзісіро (па-японску: 藤白 すみれ Fujishiro Sumire, нар. 8 траўня 1994) Юкіна Касіва (па-японску: 柏 幸奈 Kashiwa Yukina, нар. 12 жніўня 1994) === Сынглы === * «Ikuze! Kaitō Shōjo ~Special Edition~» (па-японску: 行くぜっ！怪盗少女 ～Special Edition～) у 2012 годзе == Альбомы == * у 2013 годзе == Глядзіце таксама == Shiritsu Ebisu Chugaku Team Syachihoko == Вонкавыя спасылкі == Momoiro Clover Z на Last.fm Афіцыйны сайт Momoiro Clover Z (яп.) Афіцыйны сайт Momoiro Clover Z (анг.) Афіцыйны канал Stardust Music на YouTube Momoiro Clover Z на Ustream",be,Random,,https://be-tarask.wikipedia.org/?curid=146503,174,146503.0,"['uk', 'ru']",True,Random,Aléatoire
,Клімаўка,Назву Клі́маўка маюць: === Беларусь === Гомельская вобласьць: Клімаўка - вёска ў Гомельскім раёне Клімаўка - вёска ў Жлобінскім раёне === Польшча === Падляскае ваяводзтва: Клімаўка - вёска ў Сакольскім павеце === Расея === Клімаўка - сяло ў Башкартастане Клімаўка - сяло ў Троіцкім адміністрацыйным округу Масквы Клімаўка - хутар у Растоўскай вобласьці Клімаўка - вёска у Самарскай вобласьцi === Украіна === Клімаўка - вёска ў Белакуракінскім раёне Луганскай вобласьці Клімаўка - вёска ў Краменскім раёне Луганскай вобласьці Клімаўка - пасёлак у Крывавозерскім раёне Мікалаеўскай вобласьці Клімаўка - вёска ў Карлаўскім раёне Палтаўскай вобласьці == Глядзіце таксама == Клім Клімава Клімавічы Кліманты Кліманцы Клімаў Клімаў Лог Кліманы Клімаўскі Клімаўшчына Клімацічы Клімы,be,Random,,https://be-tarask.wikipedia.org/?curid=65690,115,65690.0,['uk'],False,Random,Aléatoire
,Людміла Калінчык,"Людмі́ла Гео́ргіеўна Калі́нчык (нарадзілася 23 ліпеня 1982, Барысаў, БССР) - беларуская біятляністка, двухразовая прызэрка Чэмпіянатаў сьвету па біятлёне. Удзельніца Алімпійскіх гульняў, прызэрка этапаў Кубка сьвету па біятлёне. == Агульны залік Кубка сьвету == сэзон 2006-2007, 76 месца сэзон 2007-2008, 62 месца сэзон 2008-2009, 72 месца сэзон 2009-2010, 27 месца сэзон 2010-2011, 38 месца сэзон 2011-2012, 42 месца сэзон 2012-2013, 53 месца сэзон 2013-2014, 41 месца == Вонкавыя спасылкі == Профіль на сайце Беларускай фэдэрацыі біятлёну (рас.) Профіль на сайце Міжнароднага зьвязу біятляністаў (анг.)",be,Random,,https://be-tarask.wikipedia.org/?curid=134625,83,134625.0,"['uk', 'ru']",True,Random,Aléatoire
,Ігар Шумілаў,"Ігар Шумілаў (нар. 20 кастрычніка 1993 году) - колішні беларускі футбаліст, абаронца. Цяпер футбольны судзьдзя. == Кар’ера == Выхаванец школы футбольнага клюбу «Менск». З 2010 году гуляў за клюбны дубль. Другую палову сэзону 2012 году правёў у Другой лізе ў фарм-клюбе «Менск-2». У сэзоне 2013 году вярнуўся ў асноўную каманду, звычайна гуляючы за дубль. 24 чэрвеня 2013 году дэбютаваў у Найвышэйшай лізе, адгуляўшы увесь матч з мазырскай «Славіяй» (3:2). Усяго ў сэзоне 2013 году правёў 4 матчы ў асноўным складзе. У сэзоне 2014 году пачаў часьцей прыцягвацца да асноўнага складу. Звычайна выходзіў на замену, але часам зьяўляўся на полі і ў пачатковым складзе. У сьнежні 2014 году падоўжыў кантракт зь «Менскам». У сэзоне 2015 году ўжо трывала замацаваўся ў асноўным складзе, выступаючы на пазыцыі цэнтральнага або левага абаронцы. У пачатку 2017 году быў прызначаны капітанам каманды, аднак у чэрвені 2017 году скасаваў пагадненьне зь «Менскам». У ліпені 2017 году ўзмоцніў склад менскага «Тарпэда», дзе стаў трывалым гульцом асновы. Сэзон 2018 году пачынаў у першай адзінаццатцы, у чэрвені не гуляў праз траўму, а зь верасня зьяўляўся на полі нерэгулярна. У сэзоне 2019 году быў асноўным абаронцам, толькі ў траўні не гуляў праз пашкоджаньне. У ліпені 2019 году далучыўся да берасьцейскага клюбу «Рух». У якасьці гульца стартавага складу дапамог камандзе прабіцца ў Найвышэйшую лігу. У пачатку 2020 году не прыцягваўся да міжсэзонных збораў і афіцыйных матчаў каманды, а ў траўні 2020 году кантракт з «Рухам» паводле пагадненьня бакоў быў скасаваны. З 2021 году працуе ў якасьці футбольнага судзьдзі. У красавіку 2022 году быў упершыню прызначаны на абслугоўваньне матча Найвышэйшай лігі. == Вонкавыя спасылкі == Профіль на сайце «Менску» (рас.) Статыстыка «ПБ-Инфо» (рас.)",be,Random,,https://be-tarask.wikipedia.org/?curid=142924,276,142924.0,"['ru', 'uk']",True,Random,Aléatoire
,Кабыльніцкі сельсавет,"Кабы́льніцкі сельсавет (з 1964 году - На́рацкі сельсавет) - адміністрацыйна-тэрытарыяльная адзінка ў складзе Мядзельскага раёну Менскай вобласьці. Адміністрацыйны цэнтар - вёска Кабыльнік. == Гісторыя == 12 кастрычніка 1940 году створаны ў складзе Мядзельскага раёну Вялейскай (з 20 верасьня 1944 году - Маладэчанскай, з 20 студзеня 1960 году - Менскай) вобласьці. 28 жніўня 1964 году вёску Кабыльнік перайменавалі ў Нарач. У сувязі з гэтым сельсавет перайменаваны ў Нарацкі. 28 красавіка 2004 году ў склад сельсавету ўключаныя вёскі Абрамы, Балашы і Малая Сырмеж Сырмескага сельсавету і хутары Глыбокі Ручай і Рыдупля Сьвірскага пасялковага савету. 30 сьнежня 2009 году на тэрыторыі сельсавету ўтвораны пасёлак Зубранёўка. == Населеныя пункты == 1 студзеня 1947 году - 45 1 студзеня 1986 году - 44 == Літаратура == Памяць: Гіст.-дакум. хроніка Мядзельскага р-на. - Мн.: БелЭн, 1998. - 635, [3] с. ISBN 985-11-0107-9. Энцыклапедыя гісторыі Беларусі. У 6 т. / Беларус. Энцыкл.; Рэдкал.: Г. П. Пашкоў (гал. рэд.) і інш.; Маст. Э. Э. Жакевіч. - Мн.: БелЭн, 1999. - Т. 5: М - Пуд. - 592 с. - ISBN 985-11-0141-9 С. 246 Гарады і вёскі Беларусі: энцыклапедыя. Т. 8. Мінская вобласць. Кн. 3 / рэдкал.: Т.У. Бялова (дырэктар) [і інш.]. - Менск: БелЭн, 2012. - 624 с.: іл. ISBN 978-985-11-0636-9. С. 568",be,Random,,https://be-tarask.wikipedia.org/?curid=54679,208,54679.0,"['uk', 'ru']",True,Random,Aléatoire
,Стабурагс,"Стабурагс (таксама вядомы як Стабурадзэ) (па-латыску: Staburags) - колішні 18-мэтровы вуцёс, што разьмяшчаўся ў Латвіі на левым беразе Дзьвіны. Зь ніжняй частцы скалы сьцякала мноства крыніцаў, што надавала Стабурагсу супольныя рысы з вадаспадамі. Шмат стагодзьдзяў Стабурагс ушаноўваўся мясцовымі жыхарамі. У 1966 годзе вуцёс быў затоплены падчас будаўніцтва Плявінскай гідраэлектрастанцыі. У парку Вігантэ побач зь месцам, дзе знаходзілася сьвятыня, знаходзяцца дрэвы, пасаджаныя кіраўнікамі й адметнымі асобамі Латвіі ды эстрада. Таксама тут у 2003 року быў створаны памятны знак ""Dieva auss"" (Божае вуха). == У фальклёры == У латыскай народнай творчасьці налічваецца 82 вэрсіі легендаў пра паходжаньне Стабурагсу. Паводле найбольш распаўсюджаных, у гэтых мясьцінах некалі жыла дзяўчына, муж якой быў рыбаком. Аднойчы яна як заўжды чакала каханага, стоячы на высокім беразе Дзьвіны. Але ў тую ноч на рацэ адбылася моцная бура, і хлопец патануў. Дзяўчына, убачыўшы гэта, пачала плакаць і неўзабаве скамянела, пераўтварыўшыся на скалу, але яе сьлёзы цякуць і дагэтуль. == У творчасьці Новага часу == У 1820 годзе лютэранскі сьвятар Стэндэрс запісаў ад 103-гадовай жанчыны 11 народных песьняў пра Стабурагс. У 1846 годзе гэта натхніла прафэсара ўнівэрсытэту ў Тарту Крузэ выдаць кнігу латыскай і нямецкай мовамі. У 1850 року ў Елгаве пабачыла сьвет нямецкамоўная брашура ""Der Stabburags”.. У 1869 годзе Фрыдрых Мальбэрг напісаў паэму ""Стабурагс і Лесма"". У 1871 у часопісе ""Балтыйскі весьнік"" зьявілася эсэ Карла Зарыньша ""Стабурадзэ ў Курляндыі"". У 1875 годзе Аўксэліс выдае паэтычны збор ""Стабурадзэ"". У 1895 Вальдэмарс Залітыс піша кнігу ""Staburaga bērni” (""Дзеці Стабурагсу""). У 1939 року Аляксандрас Брыедыс стварыў скульптуру ""Дайна"", што ўвасабляла латыскую народную песьню, якая была ўсталяваная каля Ліпавай крыніцы. == Зьнішчэньне == У 1947 годзе савецкі інстытут ""Гідраэнэргапраект"" падрыхтаваў комплексную праграму пабудовы сеткі вадасховішчаў і ГЭС у ніжняй плыні Дзьвіны. Побач са Стабурагсам мелі ўзьнікнуць два вадасховішчы - пры Мэмэньскай ГЭС з узроўнем вады 16 мэтраў і пры Плявіньскай з узроўнем вады 24 мэтры. Гэты варыянт не ўяўляў небясьпекі для Стабурагсу. Але ў 1955 годзе быў прыняты новы праект, паводле якога ўзровень вады ў вадасховішчы каля Плявіньскай ГЭС павінен быў быць павышаны на 40 мэтраў. Гэта выклікала вялікі смутак у народзе, і падчас будаўніцтва ГЭС у 1961-1965 роках амаль кожная латыская сям’я пасьпела прыехаць на разьвітаньне са Стабурагсам. Скала пайшла пад ваду ў сьнежні 1966 року. Пад вадой апынулася і скульптура ""Дайна"", якую неўзабаве ўсё ж выцягнулі з вады й перавезьлі ў Сігулду. У наш час вяршыня Стабурагсу знаходзіцца на глыбіні больш за дваццаць мэтраў. Падчас паніжэньняў узроўню вады яна можа часова паказвацца на паверхні. == Крыніцы == Słupi-róg // Słownik geograficzny Królestwa Polskiego i innych krajów słowiańskich. Tom X: Rukszenice - Sochaczew. - Warszawa, 1889. - S. 859",be,Random,,https://be-tarask.wikipedia.org/?curid=163985,427,163985.0,"['uk', 'ru']",True,Random,Aléatoire
