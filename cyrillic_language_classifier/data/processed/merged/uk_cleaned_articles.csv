pageid,title,text,language,category,type,url,token_count,page_id,detected_languages,is_multilingual,main_category,source_type
7465.0,Культура,"механізмом культурної пам'яті, елементом культурного простору, в якому інформація зберігається в згорнутому вигляді. Вербальні звукові системи - це природні знаки. Поза мовою існування культури неможливе. Частиною культури стає тільки те, що висловлене вербально. Мова - це система знаків, що історично склалася та є фундаментом культурного життя народу. Гіпотеза Сепіра-Ворфа свідчить про те, що мовні структури впливають на процеси мислення людини, на сприйняття зовнішнього світу. Мова є інститутом культури й виконує роль посередника між індивідуальним мисленням людини та життям соціуму, тому мова визначає тип мислення й поведінки в даному суспільстві. В художньому тексті мова виконує також естетичну функцію. Знакові системи запису пройшли еволюцію від предметного письма, піктографії та ідеографічного письма - ієрогліфи- до сучасного типу письмового запису. === Семіотика культури === Термін «семіотика культури» свідчить про культуру як знакову систему, а про культурні явища як тексти, що несуть певну інформацію і мають сенс. М. С. Каган вважав, що культура «по суті своїй поліглотна». Кожна мова культури має свої унікальні особливості й не може бути переведена в повній мірі ні на жодну іншу мову. Витоки семіотики культури слід шукати в школі структуралізму. Структуралізм - філософська й культурологічна школа початку XX століття, основи якої заклали К. Леві-Строс, Ж. Лакан та М. Фуко. Ці вчені висунули завдання подолати описовість при аналізі культури, поширити на гуманітарне знання методи точних природознавчих наук (математичне моделювання, комп'ютеризацію та інше). Метою структуралізму було виявити структури, сукупності відносин між частинами цілого. Основні структури, що регулюють духовно-творчу діяльність людини, діють підсвідомо. Первинною структурою культури є знакова система. Простою та універсальною знаковою системою є мова. Французький вчений Клод Леві-Строс вивчав культурне життя диких племен і встановив, що соціальні й культурні правила (шлюб, термінологія близькості людей, тотемні відносини, міфологія та ін.) можна сприймати як мови, оскільки в кожній з цих сфер відбувається обмін інформацією, для розуміння якої необхідний код. У 1970-ті роки виникає «постструктуралізм» - школа, представники якої також визнавали існування структур, проте своїх попередників, структуралістів, звинувачували в догматичності. Е. Морен, Ж. Бодрійяр, Ж. Дерріда, Р. Барт вважали, що структури децентралізовані. Ролан Барт в есе «Смерть автора» пише: попри те, що автор досі виступає головним елементом літератури, його роль стрімко зменшується. Першим це зрозумів Малларме, який гадав, що не автор, але сама мова художнього твору розповідає щось читачеві. Особистість автора десакралізується, на перший план виходить сам текст. Тепер текст створюється й читається таким чином, що присутність в цьому процесі особистості автора мінімізована. Текст - не лінійний ланцюг слів, що мають теологічний сенс (передача сакральної інформації від Бога до людей), а багатомірний простір, де одночасно сперечаються безліч людей, поєднуються тисячі інших літературних джерел. Єдиної точки зору на текст не може існувати (це відповідає загальному характерові постмодерну - відмови від авторитетів). Вся інформація й посилання, що вступають один із одним в стосунки діалогу, пародії або суперечки, поєднуються в одній особі - в особі читача. Читач - це людина без психології і без історії, що лише зводить дану їй інформацію в одне ціле. Семіотика - наука, що вивчає характеристика знаків та знакових систем. Поділяється на дві школи: французьку (основи заклали Чарльз Пірс, Фердинанд де Сосюр) і тартусько-московську (голова - Ю. М. Лотман). == Джерела та література == Попович М. В. Культура в розмаїтості понять, явищ і схем поступу // Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. - К. : Наукова думка, 2009. - Т. 5 : Кон - Кю. - С. 477. - ISBN 978-966-00-0855-4. Попович М. В. Культура [Архівовано 28 жовтня 2020 у Wayback Machine.] // Енциклопедія сучасної України / ред. кол.: І. М. Дзюба [та ін.] ; НАН України, НТШ. - К. : Інститут енциклопедичних досліджень НАН України, 2001­-2025. - ISBN 966-02-2074-X. Горащук В.П. Валеологія.- К.: Генеза, 1998. - 144с.- ISBN 966-504-126-6. === Література === Культура. Ідеологія. Особистість.: Методолого-світоглядний аналіз. Губерський Л., Андрущенко В., Михальченко М. 2-е вид. К.: Знання України, 2005. 580 с. Коротка історія культури : від первісного суспільства до доби Відродження / Д. Ліндсі ; [пер. з англ. Віри та Лесі Герасимчуків]. - Киев : Мистецтво, 2020. - 431 с. : іл. - (Алетея). Берестовская Д. С. Культурология. Учебное пособие. - Симферополь. Бизнес-Информ, 2005. - 392 с. : ил. (рос.) Берестовская Д. С. История формирования и развития философии культуры. Учебное пособие. - Симферополь, 2006. (рос.) Бойченко І., Хамітов Н. Культура // Філософський енциклопедичний словник / В. І. Шинкарук (гол. редкол.) та ін ; Інститут філософії імені Григорія Сковороди НАН України. - Київ : Абрис, 2002. - С. 313-314. - 742 с. - 1000 екз. - ББК 87я2. - ISBN 966-531-128-X. Каган М. С. Философия культуры. Становление и развитие. - Санкт-Петербург : Лань, 1998. - 448 с. (рос.) Костенко О. М. Культура і закон - у протидії злу. - Київ: Атіка. - 2008.- 352 с. Москаленко В. В., Шайгородський Ю. Ж., Міщенко О. О. Економічна культура особистості: соціально-психологічний аспект: монографія. - К. : Центр соціальних комунікацій, 2012. - 348 с. Теорія та історія світової і вітчизняної культури. Курс лекцій. - Київ : Либідь, 1993. - 390 с. Українська і зарубіжна культура. - Донецьк : Східний видавничий дім, 2001. - 372 с. Арендт Г. Між минулим і майбутнім. - К. : Дух і літера, 2002, - 321 с. == Посилання == What is culture? Культура // Українська мала енциклопедія : 16 кн. : у 8 т. / проф. Є. Онацький. - Накладом Адміністратури УАПЦ в Аргентині. - 1960. - Т. 3, кн. VI : Літери Ком - Ле. - С. 787-788. - 1000 екз. Культурність // Українська мала енциклопедія : 16 кн. : у 8 т. / проф. Є. Онацький. - Накладом Адміністратури УАПЦ в Аргентині. - 1960. - Т. 3, кн. VI : Літери Ком - Ле. - С. 788-789. - 1000 екз. [ Культура] // Літературознавча енциклопедія : у 2 т. / авт.-уклад. Ю. І. Ковалів. - Київ : ВЦ «Академія», 2007. - Т. 1 : А - Л. - С. 536. [ Періодизація] // Літературознавча енциклопедія : у 2 т. / авт.-уклад. Ю. І. Ковалів. - Київ : ВЦ «Академія», 2007. - Т. 2 : М - Я. -",uk,Культура,ordonné,https://uk.wikipedia.org/?curid=7465,1000,,['uk'],False,Культура,Catégorie principale
5217315.0,«Планета Полин» (збірка есеїв),"«Планета Полин» - збірка есеїв української письменниці Оксани Забужко, які вона написала з кінця 90-х і закінчуючи 2020 роком. Збірку есеїв видало видавництво «Комора» 2020 року. == Структура збірки == «Планета Полин» містить чотирнадцять есеїв, що вміщені в три розділи. Кожна частина, як каже сама письменниця, розкриває «портретну галерею» суспільства на тлі різних епох. Перший розділ містить п'ять есеїв та показує «жіночий портрет» епохи, розкриває життя таких постатей, як Соломія Павличко, Софія Яблонська, Катерина Білокур, Ольга Токарчук та інші. Другий розділ містить шість есеїв та розкриває «чоловічий портрет» цієї епохи. Героями есеїв Оксани Забужко стали Юрій Шевельов, Іван Забужко, Леонід Плющ та інші інтелектуали. Третій розділ містить три есеї та висвітлює парадигму «колективного», проблему постчорнобильської генерації, побудови нової держави. == «Жіночий портрет» == Перший розділ збірки складається з таких есеїв: Право на історію: Дві слові до «Казки про калинову сопілку»; Катерина, або Філософія мовчазного бунту: конспект до ненаписної біографії; Час деміургинь; Ефект присутности: спогад про Соломію Павличко. Оксана Забужко об'єднала під одним розділом історії різних жінок різних професій і навіть різних країн (так однією з героїнь есеїв є Ольга Токарчук - польська письменниця та лауретка Нобелівської премії). Ще однією героїнею цього розділу, а саме есею «Право на історію: Дві слові до «Казки про калинову сопілку», є так звана «анонімка», що була прототипом сестри-убивці цього тексту. У своєму інтерв'ю для «Суспільне Культура» Оксана Забужко розповіла про важливість постаті Софії Яблонської у своїй збірці «Планета Полин»:«Там є текст про Софію Яблонську, досі не друкований в Україні й написаний спеціально на замовлення музею Д’Орсе для збірника «300 жінок в історії фотографії всіх часів і народів». Щоправда, музей негайно заличкував її, згадавши, що вона була й французькою громадянкою, тому може бути трактована як французька фотографиня. Вони її позначають як Софія Яблонська-Уден. Це смішно, бо вона друкувала свої фотографії під іменем Софія Яблонська, тому мені хочеться спеціально наголосити, що не треба звикати називати її Софією Яблонською-Уден тільки тому, що французи вирішили її поставити собі на п’єдестал».Крім того, так само відповідально Оксана Забужко підійшла до розкриття героїні Соломії Павличко в есеї «Ефект присутности: спогад про Соломію Павличко». Ось так про неї писала есеїстка:«Мертві від її доторку воскресали й приєднувались до живих. У нормальних, не оголомшених історією націй саме такий діалог і зветься культурою...» == «Чоловічий портрет» == Другий розділ «Планета Полин» містить шість есеїв: Повернення до Ґрацу; Ваш дєдушка, Ю.Ш.; Прощання з імперією. Портрет із постскриптумом; Пам'яті проклятих поетів; Коротка історія рок-н-ролу по-українськи; Політ над гніздом зозулі завдвожки в пів століття; У цьому розділі Оксана Забужко ще більше розгортає тему спротиву, глобальних змін на тлі нової епохи тощо. Так, вона порушує тему шістдесятництва в есеї про Леоніда Плюща. У есеї «Прощання з імперією. Портрет із постскриптумом» письменниця віддає пам'ять Бродському. Ще одним важливим героєм «Планети Полин» є Юрій Шевельов. Ще в передмові Оксана Забужко пише: «...я можу достеменно вказати на тих, у кого свого часу вчилася, притомно й цілеспрямовано: це Джорж Орвелл, Вірджинія Вульф та Юрій Шевельов». До того ж, для «Суспільне Культура» письменниця зазначала:«Він [Ваш дєдушка, Ю.Ш.] написаний на замовлення Лундського університету в Швеції як передмова до збірника пам'яті Шевельова, котрий готується славістичним відділом. Це версія, якої українці не читали і не бачили, узагальнюючий мемуар про Шевельова і те, що він означав для мого покоління в діалозі “розстріляного відродження”, представником якого він прийшов до нас у 90-ті». == «Колективний портрет» == Останній, третій розділ «Планети Полин» містить три есеї: Тема з варіаціями на три теледії, з трьома інтерлюдіями та епілогом; Озираючись уперед; Планета Полин: Довженко - Тарковський - фон Трієр, або про дискурс нового жаху Останні три есеї цієї збірки сфокусовані на темі переживання спільного досвіду єдиною ґенерацією. Ганна Улюра, українська літературознавчиня, кандидатка філологічних наук, літературна критикиня пише про ці есеї наступне:«У трьох «колективних» нарисах Забужко обмірковує досвід переживання «кінця історії», який випав на долю чорнобильської і постчорнобильських генерацій, досвіди покоління, яке засвідчило смерть імперії і народження держави. Це про саму історію, яка проворно дає відкоша першим двом групам «протестантів».Особливу увагу літературознавчиня приділяє останньому есею збірки, який має однойменну назву - «Планета Полин». Цей есей про Чорнобильську катострофу, про чорнобильське покоління, про те, як три абсолютно різні кінорежисери осмислювали апокаліпсис. Ганна Улюра зазначає у своїй рецензії ще й кілька важливих інтертекстів. Есей «Планета Полин: Довженко - Тарковський - фон Трієр, або про дискурс нового жаху» про втрати, які не можна доказати, про ті катастрофи, чиї втрати непомірні, але їх неможливо засвідчити. А також, що дуже важливо, про залежність одних поколінь від інших: щоб хтось міг існувати, хтось мусить існувати. == Нагороди/номінації == Книга року BBC в номінації «Есеїстика» (2020) лонглист Літературної нагороди Центральної Європи «Анґелус» (2023) 10 найкращих книжок 2022 року за версією польського часопису Książki == Джерела == Забужко О. Планета Полин. Київ : Комора, 2020. 384 с.",uk,Культура,ordonné,https://uk.wikipedia.org/?curid=5217315,777,,['uk'],False,Культура,Catégorie principale
157390.0,Первісна культура,"яка знайдена Люїсом Лікі в знаменитій Олдувайській ущелині в Танзанії. Вона має вигляд скупчення каменів і кісток тварин. Вік стоянки датують двома мільйонами років. Предки сучасної людини все більше відділялися і віддалялися від тваринного світу. Виготовлення знарядь праці, випрямлення постави, зміна ходи, спільні узгоджені дії, що вимагали сигнальної системи, м'ясна їжа вдосконалювали наших пращурів. Близько 1,5 млн років тому з'явилося ручне рубило - своєрідний тип універсального за призначенням кам'яного знаряддя листоподібної форми. Приблизно 300-200 тисяч років тому люди оволоділи вогнем. Одним з його джерел, ймовірно, були дерева, що загорілися від блискавок. Невипадково у багатьох народів збереглися легенди про героя, що викрав небесний вогонь і подарував його людям (наприклад, грецький міф про Прометея). Спочатку вогонь тільки підтримували. На одній з палеолітичних стоянок в Китаї археологи знайшли шар попелу товщиною 6 м. Близько 200 тисяч років тому почалася льодовикова епоха. Люди опинилися в дуже жорстких природних умовах, проте виявили себе гідними їм протистояти. Найістотніші зміни належать до останньої стадії палеоліту - так званого верхнього палеоліту (XXXV-X тисячоліття до н. е.). На цей час сформувалася людина сучасного антропологічного типу - «людина розумна» - кроманьйонець (за назвою грота Кро-Маньйон у Франції - місця перших знахідок викопних останків таких людей). Люди в цей період заселили всі континенти, за деякими скелетами вже можна простежити ту чи іншу сучасну расу (європеоїди, монголоїди, негроїди). У виготовленні кам'яних знарядь з'явилася нова техніка: від кам'яного ядрища-заготовки (нуклеусу) відколювали вузькі кам'яні відщепи. Виникла спеціалізація знарядь - ножі, скребки, пилки, наконечники. Від майстра вимагалася віртуозна точність обробки каменю: щоб виготовити кам'яний ніж, наприклад, треба було вдарити понад 250 разів. Люди вже жили не тільки у створених природою схованках (печерах, гротах), з'явилися різні види штучного житла: вириті в землі і накриті зверху кістками мамонта; повністю побудовані з бивнів, з вогнищем у центрі; довгі, овальні, з декількома вогнищами. Дослідження житла дозволяють робити висновки про соціальний лад верхнього палеоліту. Основним осередком, очевидно, була родова община, яка нараховувала біля сотні людей. Згуртованість родового колективу доводить складне полювання на бізонів, печерних ведмедів, биків, мамонтів, вовнистих носорогів. Мисливці заганяли тварин у ями-пастки, ущелини, прірви. Під скелею біля Солютре у Франції знайдені скелети 10 тисяч диких коней. Схоже кістковище бізонів знайдене в Україні біля Амвросіївки у Донецькій області. === Виникнення мистецтва == Характерними для палеоліту також є невеликі за розміром жіночі статуетки. Вони виконані завжди за одним загальним принципом: кінцівки ледве намічені, риси обличчя не позначені, проте різко підкреслені ознаки жінки-матері. Такі статуетки образно називають «палеолітичними Венерами». Очевидно, усім, але не вам, що основна ідея цих зображень - ідея родючості, продовження роду. Вчені зв'язують їх з культом жінки-праматері в родовій общині, де спорідненість велася по материнській лінії. В Україні досліджено багато палеолітичних пам'яток. Одна з них - стоянка біля села Мізин на Десні, поблизу Чернігова. Там знайдені фігурки, які зображають птахів, цікавий кістковий браслет, покритий складним геометричним орнаментом, жіночі статуетки. === Мезоліт === Середня кам'яна доба - мезоліт (X-VI тисячоліття до н. е.) є яскравим доказом сильного впливу природного середовища на життя і еволюцію людства. Закінчився льодовиковий період, потеплішав клімат, оновилися флора і фауна. До того часу належить важливий технічний винахід - лук і стріли. Відповідно великі общинні об'єднання змінилися на невеликі колективи мисливців. Після танення льодовиків з'явилися великі водні простори, поширилося рибальство. Змінився характер збиральництва - його основою став збір диких злаків. Як матеріал для виготовлення знарядь широко використовувалася кістка. Ефективнішою була нова так звана мікролітична техніка обробки кременю: виготовлення пластин-вкладишів зовсім невеликого розміру - мікролітів. Наприклад, основу серпа робили з кістки, а лезо становили мікроліти. В мезоліті люди освоїли плавання на колодах і плотах. Почалося приручення тварин, першим прирученим був собака. Загальний характер образотворчого мистецтва порівняно з попереднім етапом зберігся, проте, на відміну від палеоліту, в мезолітичних розписах провідне місце належить людині, її діям. З'являються сюжетні композиції: полювання, танок тощо. Художник уже прагне передати внутрішній зміст, динаміку того, що відбувається. Це свідчить про нові завдання, які вирішувало мистецтво. === Неоліт === Останній етап кам'яної доби - неоліт (нова кам'яна доба]]) - охоплює орієнтовно VI - IV тисячоліття до н. е. Відбулося докорінне перетворення життя людства, пов'язане з переходом від привласнюючих форм господарювання",uk,Культура,aléatoire,https://uk.wikipedia.org/?curid=157390,1000,,['uk'],False,Культура,Catégorie principale
4268606.0,Культурна екологія,"в якому нехтувані біофільні енергії можуть знайти символічний простір вираження та (повторної) інтеграції у більшу екологію культурних дискурсів. Цей підхід застосували та розширили в обсягах нарисів вчені з усього світу (ред. Zapf 2008, 2016), а також у нещодавній монографії (Zapf 2016). == В географії == В географії культурна екологія розвивалася у відповідь на підхід «морфології ландшафту» Карла О. Зауера. Школу Зауера дорікали за ненауковість, а згодом за дотримання «переопрацьованої» або «суперорганічної» концепції культури. Культурна екологія застосувала ідеї екології та теорії систем для розуміння адаптації людей до навколишнього середовища. Ці культурні екологи зосереджувались на потоках енергії та матеріалів, вивчаючи, як вірування та установи в культурі регулювали її взаємозв'язки з природною екологією, яка її оточувала. У цій перспективі люди були такою ж частиною екології, як і будь-який інший організм. До важливих практиків цієї форми культурної екології належать Карл Бутцер та Девід Стоддарт. Друга форма культурної екології запровадила теорію прийняття рішень з аграрної економіки, особливо натхненну роботами Олександра Чаянова та Естер Босеруп. Ці культурні екологи були стурбовані тим, як людські групи приймали рішення про те, як вони використовують своє природне середовище. Їх особливо хвилювало питання інтенсифікації сільського господарства, вдосконалення конкуруючих моделей Томаса Мальтуса та Бозерупа. До відомих культурних екологів цієї другої традиції належать Гарольд Брукфілд та Біллі Лі Тернер II . Починаючи з 1980-х років, культурна екологія зазнала критики з боку політичної екології. Політологи стверджували, що культурна екологія ігнорує зв'язок між локальними системами, які вони вивчали, та світовою політичною економією. На сьогоднішній день мало хто з географів самоідентифікується як культурний еколог, але ідеї культурної екології були прийняті та розвинені політичною екологією, наукою про зміни земель та наукою про стійкість. === Людський вид === Книги про культуру та екологію почали з'являтися в 1950-1960-х роках. Одним із перших у Великій Британії був опублікований зоолог Ентоні Барнетт «Людські види». Він вийшов у 1950 році з підзаголовком «Біологія людини», але стосувався набагато вужчого підмножини тем. У ньому розглядалися культурні особливості деяких видатних галузей екологічних знань про здоров'я та хвороби, харчування, розміри та якість людської популяції, а також різноманітність типів людей та їх здібностей. Думка Барнетта полягала в тому, що вибрані ним області інформації «.... це всі теми, знання яких є не тільки бажаними, але і необхідними для дорослого двадцятого століття». Далі він вказав на деякі концепції, що лежать в основі людської екології, щодо соціальних проблем, з якими стикалися його читачі в 1950-х роках, а також на твердження про те, що людська природа не може змінитися, що може означати це твердження та чи воно відповідає дійсності. У третьому розділі детальніше розглядаються деякі аспекти генетики людини. Далі йдуть п'ять розділів про еволюцію людини та відмінності між групами чоловіків (або рас) та між окремими чоловіками та жінками сьогодні щодо зростання чисельності населення (тема «людського різноманіття»). Нарешті, є ряд розділів, присвячених різним аспектам людської популяції (тема «життя і смерть»). Як і інші тварини, людина повинна, щоб вижити, подолати небезпеку голоду та інфекцій; в той же час він повинен бути родючим. Отже, чотири розділи стосуються їжі, хвороб та зростання та зменшення людської популяції. Барнетт передбачав, що його особисту схему можуть критикувати на тій підставі, що вона не враховує тих характеристик людини, які найбільш чітко і різко відрізняють людство від інших тварин. Тобто, сенс може бути виражений, кажучи, що поведінка людини ігнорується; або хтось може сказати, що людська психологія залишилась осторонь, або що не враховується людський розум. Він виправдав свою обмежену точку зору не тому, що мало того, що було залишено поза увагою, а тому, що пропущені теми були настільки важливими, що кожному потрібна була книга подібного розміру навіть для підсумкового звіту. Іншими словами, автор був вбудований у світ академічних фахівців, і тому дещо стурбований тим, щоб взяти частковий концептуальний та своєрідний погляд на зоологію Homo sapiens. === Екологія === У Північній Америці також почалися кроки щодо вироблення рецептів щодо пристосування людської культури до екологічних реалій. У своїй лекції Кондона в Університеті Орегона в 1957 році Пол Сірс під назвою «Екологія людини» він приділив «серйозну увагу екології людини» і вимагав «її вмілого застосування до людських справ». Сірс був одним з небагатьох видатних екологів, який успішно писав для популярної аудиторії. Сірс документує помилки, які допускали американські фермери, створюючи умови, що призвели до катастрофічного «Пилового казану». Ця книга дала імпульс руху щодо збереження ґрунту в Сполучених Штатах. === Вплив на природу === У цей же час вийшов «Вплив людини на природу» Дж. А. Лаувері, який був частиною серії «Взаємозалежність у природі», опублікованої в 1969 році. Як книги Рассела, так і Лоуеріса стосувались культурної екології, хоча і не були названі як такі. Люди все ще відчували труднощі, щоб утекти від своїх ярликів. Навіть Початки та помилки, створені в 1970 році зоологом- поліматологом Ланселотом Хогбеном з підзаголовком До початку науки, трималися антропології як традиційного орієнтира. Однак його нахил чітко дає зрозуміти, що «культурна екологія» була б більш слушною назвою для висвітлення його широкого опису того, як ранні суспільства адаптувались до навколишнього середовища за допомогою інструментів, технологій та соціальних груп. У 1973 році фізик Джейкоб Броновскі створив «Сходження людини», де узагальнив чудову тринадцять частин телевізійних серіалів Бі-Бі-Сі про всі способи формування людьми Землі та її майбутнього. === Зміна Землі === До 1980-х років переважав еколого-функціональний погляд людини. Це стало звичайним способом представити наукові концепції в екологічній перспективі людських тварин, що домінують у перенаселеному світі, з практичною метою створення екологічної культури. Прикладом цього є книга І. Г. Сіммонса «Зміна обличчя Землі» з її підказкою «Культура, історія навколишнього середовища», опублікована в 1989 році. Сіммонс був географом, і його книга була даниною впливу відредагованої колекції В. Л. Томаса, Ролі людини у фільмі «Зміна обличчя Землі», що вийшов у 1956 році Книга Сіммонса була однією з багатьох міждисциплінарних публікацій про культуру / навколишнє середовище 1970-х і 1980-х років, яка спричинила кризу в географії щодо її тематики, академічних підрозділів та меж. Це було вирішено офіційним прийняттям концептуальних рамок як підходу, що сприяє організації досліджень та викладання, що перетинає старі предметні розділи. Культурна екологія насправді є концептуальною ареною, яка за останні шість десятиліть дозволила соціологам, фізикам, зоологам та географам увійти в спільний інтелектуальний ґрунт із-за меж своїх спеціалізованих предметів. === 21 століття === У першому десятилітті 21 століття існують публікації,",uk,Культура,aléatoire,https://uk.wikipedia.org/?curid=4268606,1000,,['uk'],False,Культура,Catégorie principale
1531.0,Історія,"вона групує елементи в ідеальні типи. ... Ідеальні типи це специфічні поняття, що застосовуються в історичному дослідженні і в поданні його результатів. Це концепції розуміння. Як такі вони докорінно відрізняються від праксиологических категорій і понять й від понять природничих наук. Ідеальний тип не є родовим поняттям, оскільки його опис не вказує на ознаку, присутність якого ясно і недвозначно визначає приналежність до даного класу. Ідеальний тип не можна визначити; він повинен задаватися перерахуванням тих ознак, наявність яких, власне кажучи, визначає, чи зустрівся нам в даному конкретному випадку зразок, що належить до оскільки він розглядався ідеального типу. Особливістю ідеального типу є те, що не всі його ознаки повинні бути в наявності в кожному конкретному прикладі. Питання у тому, чи перешкоджає відсутність деяких характеристик включенню конкретного зразка в даний ідеальний тип, залежить від розуміння оцінки значущості. Сам ідеальний тип є результат розуміння мотивів, ідей, цілей діючих індивідів і вживаних ними засобів"". == Осягнення закономірностей історичних процесів == На початку XIX століття засновник позитивізму Огюст Конт обіцяв довести, що «існують закони розвитку суспільства, настільки ж певні, як і закони падіння каменя». Але встановити закони історії було не так просто. Коли німецький історик Карл Лампрехт спробував відстоювати точку зору Конта, то Едуард Меєр, інший німецький історик, відповів, що протягом багаторічних досліджень йому не вдалося відкрити жодного історичного закону і він не чув, щоб це вдалося іншим. Макс Вебер вважав безглуздими спроби пошуку історичних закономірностей. Філософ Карл Ясперс писав: «Історія має глибокий зміст. Але він недоступний людському розумінню». Едвард Хьюлетт Карр стверджував, що на Заході більше не говорять про «історичні закони», що саме слово «причина» вийшло з моди. При цьому заперечення причинної обумовленості подій минулого ставило під сумнів право історії вважатися наукою. Так, філософ Бертран Рассел казав: «Історія - ще не наука. Її можна змусити здаватися наукою лише за допомогою фальсифікацій і замовчувань». Соціолог Еміль Дюркгейм говорив: «Історія може вважатися наукою лише в тій мірі, в якій вона пояснює світ». На осягнення законів історії претендував марксизм, який висунув теорію суспільно-економічних формацій і стверджував, що розвиток продуктивних сил призводить до зміни виробничих відносин, які й визначають сутність кожної формації. Але цей підхід не дозволяє пояснити глибокі відмінності між характером розвитку суспільних відносин у різних народів. Герберт Спенсер і Освальд Шпенглер розглядали людські суспільства як подоби біологічних організмів, які народжуються, живуть і вмирають. Арнольд Тойнбі виконав колосальну роботу, описавши в 12 томах історію 21 цивілізації (перший том цієї праці вийшов у світ в 1934 році). Він намагався порівнювати розвиток цих цивілізацій і прийшов до висновку, що цивілізація народжується як «відповідь» конкретного суспільства на «виклик» з боку природи або інших товариств. «Викликом» могло бути перенаселення, вторгнення зовнішніх ворогів чи інша подія, що ставить під загрозу існування суспільства, а «відповіддю» - соціальна організація або технічні нововведення, що дозволяють суспільству вижити. У середині XX століття найбільш популярною теоретичною концепцією історичного розвитку стала теорія модернізації. За визначенням одного з творців цієї теорії, Сирила Блека, модернізація - це процес адаптації традиційного суспільства до нових умов, породженим промисловою революцією. Важливим джерелом осмислення історичних аспектів людської діяльності стала праксеологія, розвиток якої пов'язують з роботами Людвіга фон Мізеса (1881-1973), зокрема з його основною роботою «Людська діяльність: Трактат з економічної теорії» (1949). Питання про поширення різних суспільних систем багато в чому зводилося до проблеми поширення технічних інновацій, культурної дифузії. Найбільш чітко ідеї дифузіонізму були сформульовані у так званій теорії культурних кіл. Її автори Фрідріх Ратцель, Лео Фробениус і Фріц Гребнер вважали, що подібні явища в культурі різних народів пояснюються походженням цих явищ з одного центру, що найважливіші елементи людської культури з'являються лише одного разу і лише в одному місці. Вони дають народу-першовідкривачу вирішальну перевагу перед іншими народами. У 1963 році Вільям Макніл, один з учнів Тойнбі, опублікував монографію «Сходження Заходу». Він детально описав фундаментальні відкриття давнини і Середніх віків, які викликали радикальні зміни в суспільній структурі. Але ця концепція не давала відповіді на питання про причини катастрофічних криз, які час від часу осягали різні країни. Німецький економіст Вільгельм Абель, зіставивши динаміку чисельності населення Європи з динамікою цін, прийшов до висновку, що картина циклічного розвитку економіки з XII століття аж до промислової революції в цілому відповідає теорії мальтузіанства. == Спеціальні історичні дисципліни == Архонтологія - наукова дисципліна, яка вивчає історію посад у державних, міжнародних, політичних, релігійних та інших громадських структурах. Об'єктом вивчення є хронологія, послідовність змін посадовців, їхні біографії та інші дані. Археологія - самостійна історична наука, яка вивчає побут, матеріальну культуру людей минулих епох за археологічними знахідками (артефактами). Архівістика - наука про методи роботи з архівами (про історичні й сьогоднішні прийоми збирання, зберігання, опрацювання і опублікування). Архівознавство - спеціальна історична наука, яка вивчає історію розвитку архівної справи. Боністика - спеціальна історична дисципліна, що вивчає грошові паперові знаки, банкноти, цінні папери, векселі. Вексилологія - наука про стяги, прапори, хоругви та інші предмети історичної символіки. Генеалогія - родознавство, спеціальна історична дисципліна, що вивчає: 1) історію родів; 2) родословну якоїсь людини. Генеалогія пов'язана з такими суміжними науками, як геральдика, дипломатика, євґеніка, історія та інші Геральдика - наука, що вивчає герби, кольорові емблеми, які належать особам, родам чи спільнотам. Джерелознавство - це наука про історичні джерела; теорія і практика їх використання в історичних дослідженнях. Дендрохронологія - порівняно нова наука, методи якої лежать на межі з біологією, археологією і метеорологією. Її методи уможливлюють датування артефакту (археологічної знахідки) на основі підрахування кількості й товщини кілець деревини. Товщина шару залежить від метеорологічних чинників даного року. Також можна дослідити, наприклад чи був даний рік врожайний. В посушливі роки кільця формувалися дуже тонкі. Дипломатика - наука, яка досліджує документи з точки зору наукової критики, тобто визначає придатність знайдених документів до історичного дослідження. Вона покликана для викриття фальшивки, а також встановити юридичну процедуру при оформленні документів. Епіграфіка - наука про увічнення написів, скажімо на пам'ятниках, будинках, надгробках, меморіальних таблицях, а також на прапорах, хоругвах. Історична бібліографія - наука про опубліковані джерела (манускрипти і передруки) Бібліографія - наука про бібліографічні записи - замітки для каталогізації списку книг і джерел. Історична хронологія - одна із спеціальних історичних дисциплін, наука про методи обліку часу, системи датування(види календарів). Історична демографія - наука про демографію населення, яка лічить популяцію людей в різних місцевостях і епохах. Історична географія - наука, яка розглядає географічне",uk,Історія,ordonné,https://uk.wikipedia.org/?curid=1531,1000,,['uk'],False,Історія,Catégorie principale
5503971.0,Вступ до культурології античності,"«Вступ до культурології античності» - навчальний посібник старшого викладача кафедри культурології Національного університету «Києво-Могилянська академія» Бориса Чумаченка, фахівця з античної культурології, зокрема Стародавньої Греції. Навчальний посібник адресовано студентам бакалаврату, які обирають студії античності та курси історико-культурного циклу, а саме студенти НаУКМА, ЛНУ ім. І. Франка, Чернігівського колегіуму та Прикарпатського національного університету ім. В Стефаника == Огляд == У посібнику студент гуманітарного факультету може знайти весь необхідний матеріал про класичну культуру греко-римського світу як системи, її топіку та морфологію. Автор підручника розглядає основні риси античного типу культури, про спосіб життя греків та римлян, їхню ментальність, а також детально описує явище античної громадянської спільноти (поліс, агон, порівняння грецького розвитку з римським та інші). Навчальний посібник дає змогу студентам познайомитися з лексикою античної культури, сучасним категоріальним апаратом антикознавства та змінами культурних моделей Греції та Риму останнього часу. == Зміст == Посібник ділиться на 2 частини, перша - про Стародавню Грецію, друга - про Стародавній Рим. Перша частина частина містить 6 розділів: Розділ I. Давньогрецька культура як полісна. Соціокультурний феномен поліса. Полісна ментальність античної людини. Розділ II. Греки і варвари. Етнокультурна свідомість греків. Розділ III. Грек як bomo ludens. Культурний феномен еллінської агоністики. Розділ IV. Грецький світ як чоловіча культура. Розділ V. Homo aesteticus. Естетичні принципи грецького світогляду і мистецтва. Розділ VI. Політеїстична ментальність: грецька релігійна культура. Друга частина містить 3 розділи: Розділ I. Культурний образ Риму в європейській історичній уяві та філософсько-історичній рефлексії. Розділ II. Десталінізація антикознавства в пізньорадянський період (1953-1991 рр.) і перехід від історії Риму до історії давньоримської культури. Створення культурологічного дискурсу сучасної романістики. Розділ III. Головні періоди культурної історії Риму, їх зміст, характер і значення. Окрім двох зазначених вище частин, посібник містить додаток та літературу до курсу, що необхідні для навчального процесу. == Джерела == Покликання на офіційне видавництво НаУКМА і (дата звернення 26.03.2025) Чумаченко Б. М. Вступ до культурології античності. Київ : КМ Академія, 2009. 173 с.",uk,Історія,ordonné,https://uk.wikipedia.org/?curid=5503971,311,,['uk'],False,Історія,Catégorie principale
5485459.0,Користувач:Sheremetaa/Чернетка,"= Вступ до культурології античності = «Вступ до культурології античності» - навчальний посібник старшого викладача кафедри культурології Національного університету «Києво-Могилянська академія» Бориса Чумаченка, фахівця з античної культурології, зокрема Стародавньої Греції. Навчальний посібник адресовано студентам бакалаврату, які обирають студії античності та курси історико-культурного циклу, а саме студенти НаУКМА, ЛНУ ім. І. Франка, Чернігівського колегіуму та Прикарпатського національного університету ім. В Стефаника == Огляд == У посібнику студент гуманітарного факультету може знайти весь необхідний матеріал про класичну культуру греко-римського світу як системи, її топіку та морфологію. Автор підручника розглядає основні риси античного типу культури, про спосіб життя греків та римлян, їхню ментальність, а також детально описує явище античної громадянської спільноти (поліс, агон, порівняння грецького розвитку з римським та інші). Навчальний посібник дає змогу студентам познайомитися з лексикою античної культури, сучасним категоріальним апаратом антикознавства та змінами культурних моделей Греції та Риму останнього часу. == Зміст == Посібник ділиться на 2 частини, перша - про Стародавню Грецію, друга - про Стародавній Рим. Перша частина частина містить 6 розділів: Розділ I. Давньогрецька культура як полісна. Соціокультурний феномен поліса. Полісна ментальність античної людини. Розділ II. Греки і варвари. Етнокультурна свідомість греків. Розділ III. Грек як bomo ludens. Культурний феномен еллінської агоністики. Розділ IV. Грецький світ як чоловіча культура. Розділ V. Homo aesteticus. Естетичні принципи грецького світогляду і мистецтва. Розділ VI. Політеїстична ментальність: грецька релігійна культура. Друга частина містить 3 розділи: Розділ I. Культурний образ Риму в європейській історичній уяві та філософсько-історичній рефлексії. Розділ II. Десталінізація антикознавства в пізньорадянський період (1953-1991 рр.) і перехід від історії Риму до історії давньоримської культури. Створення культурологічного дискурсу сучасної романістики. Розділ III. Головні періоди культурної історії Риму, їх зміст, характер і значення. Окрім двох зазначених вище частин, посібник містить додаток та літературу до курсу, що необхідні для навчального процесу. == Джерела == Покликання на офіційне видавництво НаУКМА і (дата звернення 26.03.2025) Чумаченко Б. М. Вступ до культурології античності. Київ : КМ Академія, 2009. 173 с.",uk,Історія,aléatoire,https://uk.wikipedia.org/?curid=5485459,317,,['uk'],False,Історія,Catégorie principale
5355580.0,Користувач:Vikayarmoliuk/Чернетка,"Культурний центр «Печерськ Палац» - спадкоємець найстарішого закладу України клубного типу Будинку культури заводу «Арсенал», також спадкоємець ЦХТТ «Печерськ» (нещодавня назва). «Печерськ палац» - унікальний творчий заклад в центрі столиці. Головна мета сьогодні, під час війни і остаточного усвідомлення нашого суспільства самим собою - створити культурний осередок для всієї сім’ї. Зберегти, а подекуди відновити народні колективи, і запустить їх роботу з новим осмисленням. Здійснювати просвітницьку, соціальну, освітню, розважальну, мистецьку та реабілітаційну місію для киян і гостей столиці всіх вікових категорій. Основні напрямки діяльності Центру - Концерт-хол, Арт-клуб, Творчий простір. Дата заснування - 1920 р. Материнська організація - завод «Арсенал» Попередні назви - Будинок культури «Арсенал», ЦХТТ «Печерськ» Керівник: Данилейко Данило Володимирович Адреса: м. Київ, вул. Князів Острозьких, 3",uk,Історія,aléatoire,https://uk.wikipedia.org/?curid=5355580,118,,['uk'],False,Історія,Catégorie principale
15144.0,Історизм,"Історизм - підхід до філософських проблем, який надає особливого значення специфічному контексту: епосі, географічному розташуванню, місцевій культурі, а також історії становлення того чи іншого питання. Означає доктринальну віру в законний розвиток історії. Витоки історизму - у вченнях Геракліта, Платона, Арістотеля; дотично до суспільства його розробляли Дж. Віко, Вольтер, Г. Ф. В. Геґель, К. Маркс; у природознавстві - Чарльз Лаєлл і Чарлз Дарвін. З кін. XIX ст. історизм (його називають також історицизмом) зазнавав критики Вільгельма Дільтея, Б. Кроче, Г. Ріккерта, Карла Ясперса, Карла Поппера та інших, які ставили під сумнів можливість встановлення законів розвитку суспільства і пророкування його майбутнього. У сучасній філософії і науці продовжується гостра полеміка з проблем історизму. == Джерела == С. П. Стельмах. Історизм [Архівовано 15 серпня 2016 у Wayback Machine.] // Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. - К. : Наукова думка, 2005. - Т. 3 : Е - Й. - С. 548. - ISBN 966-00-0610-1. С. П. Стельмах. Історизм [Архівовано 12 серпня 2016 у Wayback Machine.] // Енциклопедія сучасної України / ред. кол.: І. М. Дзюба [та ін.] ; НАН України, НТШ. - К. : Інститут енциклопедичних досліджень НАН України, 2001­-2025. - ISBN 966-02-2074-X. «Філософський словник» / За ред. В. І. Шинкарука. - 2.вид., перероб. і доп. - К.: Голов. Ред. УРЕ, 1986. Ф. Канак. Історизм // Філософський енциклопедичний словник / В. І. Шинкарук (гол. редкол.) та ін ; Інститут філософії імені Григорія Сковороди НАН України. - Київ : Абрис, 2002. - 742 с. - 1000 екз. - ББК 87я2. - ISBN 966-531-128-X.",uk,Історія,aléatoire,https://uk.wikipedia.org/?curid=15144,262,,['uk'],False,Історія,Catégorie principale
13.0,Географія,"(атмосфера, літосфера, гідросфера, педосфера, біосфера) як окремі системи. Основною метою географічних досліджень на сучасному етапі є наукове обґрунтування шляхів раціональної територіальної організації суспільства і природовикористання, створення основ стратегії екологічно безпечного розвитку суспільства. Більшість географів класичної школи продовжують визначати фізичну географію як науку, а решту її суспільних напрямків - похідними наукового пізнання та суспільними проєктами, що переплітаються з різними сферами та науками. == Завдання == Завдання географії: Дослідження природно-територіальних і виробничо-територіальних комплексів та їхніх компонентів, з метою раціонального природокористування, ефективного розміщення виробництва, та забезпечення сприятливих умов життя людини у навколишньому середовищі. Розробка проблем перетворення природи в рамках стійкого розвитку людства задля найефективнішого використання природних ресурсів, що не порушує незворотно стійкість місцевих і глобальних екологічних систем. == Методи == У географії використовують такі методи: Порівняльно-географічний. Історико-географічний. Географічного моделювання. Картографічний. Палеогеографічний. Геофізичні. Геохімічні. Математичні, що органічно поєднують загальнонауковий підхід з гуманітарною складовою науки. Районування (фізико-географічне й економічне) - важливий спосіб виявлення закономірностей і взаємозв'язків досліджуваних об'єктів. Безпосереднє наукове спостереження. Статистичний. Комплексні. Для збирання та обробки фактичного матеріалу проводять експедиційні, стаціонарні, лабораторні й дистанційні дослідження. === Картографічний === Картографічний метод - метод наукового дослідження, у якому карта виступає як модель досліджуваного об'єкта і проміжна ланка між об'єктом і дослідником. Даний метод дослідження включає: опис та вимірювання за картами, графічні побудови, площинні обраховування, аналіз і вишукування нових закономірностей. == Історія == Географія належить до найдавніших знань людства. Вона виникла як опис географічної оболонки Землі, її структури та динаміки, взаємодії та розповсюдження у просторі окремих компонентів. Декілька тисячоліть пішло на становлення фізичної географії і формування підвалин класичної географічної науки. Водночас поодинокі дослідники намагалися поєднувати суспільні процеси з компонентами географічного середовища. У такий спосіб починали зароджуватися нові напрямки географічних досліджень, які, починаючи з XX століття, набули сучасних рис. Перші знання про просторову організацію навколишнього світу ми знаходимо на древніших знаряддях праці, культу, наскельних малюнках. Як наука оформлюється в перших землеробських країнах Сходу (Шумері, Стародавньому Єгипті та Греції). На перших етапах географія мала переважно описовий характер і не диференціювалась на окремі галузі. Географічні знання накопичувались завдяки торгівлі, військовим походами, мореплавству. Вперше описові знання про відомі країни були узагальнені в працях Геродота (V ст. до н. е.), Арістотеля (384-322 до н. е.), Ератосфена (276-194 до н. е.), Страбона (63 до н. е.- 20-ті н. е.), Птолемея (II ст. н. е.) та ін. У їхніх працях містяться спроби перших наукових пояснень природи різних географічних явищ, висловлено припущення й теоретично доведено про кулястість Землі, вказується на взаємозв'язок між земними оболонками, дано опис відомих на той час країн Ойкумени. Географічні уявлення і поняття за часів середньовіччя часто базувались на біблійних догмах. Проте діяльність учених, мандрівників, зокрема арабських і кавказьких (вірменський учений VII століття Ананія Ширакаці), венеційських і генуезьких купців сприяла одержанню нових географічних відомостей. Розквіт класичної західної географічної традиції відбувся в епоху Відродження, яка відзначилась переосмисленням досягнень епохи пізнього еллінізму. В епоху формування капіталізму потреба в розширенні ринків збуту продукції, пошуки нових джерел сировини, нових шляхів створювали передумови для дальшого розвитку науки. В результаті Великих географічних відкриттів (XV-XVII століття), здійснених європейськими мандрівниками і мореплавцями, було встановлено контури майже всіх материків, досліджено більшу частину земної поверхні, одержані відомості про природу й господарство раніше невідомих країн. Значних успіхів за цей час досягла картографія, Герард Меркатор розробив незамінну для навігації картографічну проєкцію, якуназвано його іменем. «Загальна географія» (лат. Geographia generalis; 1650) Бернгарда Вареніуса була найбільшою узагальненою географічною працею цього періоду. У Московській державі впродовж територіальної експансії XVI-XVII століть складаються «писцеві», «межові» книги та «чертежі» («Книга Большому чертежу») до яких потрапляють важливі дані про південь та схід України. Дані про природу та населення Сибіру і Далекого Сходу одержано внаслідок колонізації московитами Сибіру. Наприкінці XVIII та протягом XIX століття західноєвропейськими дослідниками провадились інтенсивні географічні дослідження південної півкулі. До внутрішніх районів Африки дістаються француз Фредерік Кайо (1815-1822), британці Девід Лівінгстон (1840-1873), Джон Спік (1856-1863), Генрі Мортон Стенлі (1871-1888), Герберт Вард (1884-1889) та ін. У цей час Південну Америку досліджують іспанець Фелікс де Асара (1781-1801), британець Роберт Фіцрой (1831-1832), французи Алсид д'Орбіньї (1826-1834) і Франсіс Кастельно (1844-1845) та ін. На Австралійському материку природничими дослідженнями займаються британці Чарлз Ґреґорі (1846-1858), Томас Мітчелл (1831-1847), Едвард Джайлс (1861-1876), Чарлз Стерт (1828-1860), Джон Макдуал Стюарт (1842-1872). Поряд з науковими подорожами споряджалось чимало експедицій здебільшого колонізаторського штибу. В наукових дослідженнях Центральної Азії XIX-XX століття провідна роль належить російським мандрівникам та ученим, серед яких були й етнічні українці, або люди доля яких тісно пов'язана з Україною - Петро Семенов (1856-1857), Микола Пржевальський (1867-1888), Петро Козлов (1882-1909) та ін. З другої половини XIX століття активно починає розвиватись університетська географія. 1845 року створюється Російське географічне товариство. Карти недосліджених частин континентів та регіонів по завершенню епохи Великих відкриттів Велике значення для систематизації та аналізу накопичених великих обсягів фактичного матеріалу мали праці німецького мандрівника й дослідника природи Олександра Гумбольдта, який заклав основи сучасної академічної географії. Його найвідоміша праця «Космос» (1845-1862) ґрунтується на ідеях комплексного і порівняльного підходу у вивченні природних явищ. Порівняльний метод на базі ідеалістичного підходу до географічного детермінізму (його вирішальна роль у розвитку суспільства) розвивав також його співвітчизник Карл Ріттер. Фрідріх Ратцель був визначним представником антропогеографічного напряму. Для французької наукової школи цього періоду, заснованої Полем Відалем де ла Блашем, характерне намагання обмежити сферу географічних досліджень вивченням регіональних особливостей у межах окремих країн. В Росії Василь Докучаєв заснував школу комплексних фізико-географічних досліджень, в основу яких було покладено вчення про географічну зональність. Його співвітчизники Олександр Воєйков та Дмитро Анучин зробили вагомий внесок у пізнання взаємозв'язків елементів географічної оболонки. З кінця XIX століття поступово відбувається процес галузевої диференціації географії з одночасним насиченням загальнонауковими методами й інструментарієм. В СРСР значними були праці Андрія Григор'єва, який ввів поняття про географічну оболонку. Лев Берг запровадив дослідження географічних ландшафтів, які далі розвивали Станіслав Калесник і Віктор Сочава. Дослідження рельєфу було теоретично узагальнено в працях Інокентія Герасимова, Костянтина Маркова. Велике наукове й практичне значення мали дослідження Михайлом Будико радіаційного і теплового балансів Землі, планетарного круговороту вологи, Борисом Алісовим циркуляції повітряних мас. Світовий океан та його біологічну продуктивність досліджували Юлій Шокальський та Миколою Зубовим. Розробкою теоретичних проблем розміщення виробництва, питань економічної оцінки природних умов і ресурсів, формування економічних районів",uk,Географія,ordonné,https://uk.wikipedia.org/?curid=13,1000,,['uk'],False,Географія,Catégorie principale
5241263.0,Активний вулкан,"стратовулкан Турріальба, стратовулкан === Гватемала === Акатенанго, стратовулкан Фуего, стратовулкан Пакайя, вулканічний комплекс Санта-Марія, стратовулкан Такана, стратовулкан === Ісландія === Джерело: Аскья, стратовулкан Бардарбунга, стратовулкан Brennisteinsfjoll, ряди кратерів Елдей, фісурний отвір Есюфйолль, стратовулкан Ейяф'ятлайокутль, стратовулкан Fagradalsfjall, щілинний отвір Фремрінамар, стратовулкан Грімснес, вулканічне поле Грімсвотн, кальдера Heidarspordar, фісурний отвір Гекла, стратовулкан Helgrindur, вулканічне поле Генгілл, ряди кратерів Hofsjokull, тріщинний отвір Громундартіндур, стратовулкан Катла, фісурний отвір Хребет Кольбейнсі, тріщинне жерло Крафла, кальдера Крисувік-Тролладинджа, ряди кратерів Кверкфьолль, стратовулкан Ljosufjoll, вулканічне поле Oddnyjarhnjukur-Langjokull, фісурний отвір Oraefajokull, стратовулкан Престахнукур, фісурний вент Рейкьянес, ряди кратерів Снайфелл, стратовулкан Snaefellsjokull, стратовулкан Тейстарейкір, щитовий вулкан Тордаргірна, стратовулкан Tindfjallajokull, стратовулкан Зона розлому Тьорнеса, отвір тріщини Торфайокутль, стратовулкан Tungnafellsjokull, стратовулкан Vestmannaeyjar, фісурні отвори === Італія === Джерело: Флегрейські поля, кальдера Campi Flegrei del Mar di Sicilia, вулканічне поле Colli Albani, кальдера Етна, стратовулкан Іскія, вулканічний комплекс Ліпарі, стратовулкан Марсілі, вулканічний комплекс Палінуро, вулканічна сполука Панарея, стратовулкан Пантеллерія, щитовий вулкан Стромболі, стратовулкан Везувій, стратовулкан Вулкан, стратовулкан === Японія == Підводний вулкан NNE від Іріомотеджіми, підводний вулкан Йоторішіма, вулканічний острів Кальдера Кікай, кальдера Кучіношіма Кучіноерабуджіма Наканосіма, вулканічний острів Суваноседжіма Йокоатеджіма, вулканічний острів === Мексика === Джерело: Лос-Атліккос, щитовий вулкан Барцена, пірокластичний конус Чеборуко, стратовулкан Чичінауцін, вулканічне поле Ель Чичон, лавовий купол Кофре де Пероте, склад Коліма, стратовулкан Комонду-Ла Пурісіма, вулканічне поле Коронадо, стратовулкан Лас Кумбрес, стратовулкан Durango Volcanic Field, вулканічне поле Ла Глорія, вулканічне поле Гваделупе, щитовий вулкан Los Humeros, кальдера Isla Isabel, туфовий конус Ізтачіуатль, стратовулкан Jaraguay Volcanic Field, вулканічне поле Джокотітлан, стратовулкан Малінче, стратовулкан Mascota Volcanic Field, вулканічне поле Мічоакан-Гуанахуато, вулканічне поле Naolinco Volcanic Field, вулканічне поле Північно-Східна Тихоокеанська підняття на 16° пн.ш., тріщинний жерло Північно-Східна Тихоокеанська підняття на 17° пн.ш., тріщинний жерло Піко-де-Орізаба, стратовулкан Pinacate, вулканічне поле Попокатепетль, стратовулкан Серро Прієто, лавовий купол Вулканічне поле Сан-Борха Острів Сан-Луїс, туфовий конус Сан-Мартін, вулканічне поле Сангангуей, стратовулкан Сердан-Східний, вулканічне поле Сокорро, щитовий вулкан Такана, стратовулкан Невадо де Толука, стратовулкан Ісла-Тортуга, щитовий вулкан Зітакуаро-Вальє де Браво, вулканічне поле === Філіппіни === Джерело: Амбалатунганська група, вулканічна сполука Апо, стратовулкан Бабуян Кларо, стратовулкан Балут, стратовулкан Гора Банахо, вулканічний комплекс Біліран, вулканічна сполука Гора Булусан, стратовулкан Кабаліан, стратовулкан Кагуа, стратовулкан Камігін, стратовулкан Камігін де Бабуянес, стратовулкан Куернос-де-Негрос, вулканічний комплекс Дідікас, вулканічна сполука Ірайя, стратовулкан Іріга, стратовулкан Ісарог, стратовулкан Калатунган, стратовулкан Канлаон, стратовулкан Laguna Caldera, кальдера Хребет Леонарда, стратовулкан Махагнао, стратовулкан Макатурінг, стратовулкан Малінданг, стратовулкан Маліндіг, стратовулкан Мандалаган, вулканічний комплекс Масарага, стратовулкан Матутум, стратовулкан Майон, стратовулкан Мусуан, лавовий купол Паркер, стратовулкан Паток, стратовулкан Пінатубо, стратовулкан Гори Покдол, вулканічне з'єднання Раганг, стратовулкан San Pablo Volcanic Field, вулканічне поле Силай, стратовулкан Таал, кальдера == Гора Сент-Хеленс, стратовулкан з лавовими куполами Маунт Адамс (Вашингтон), стратовулкан Маунт Реньє, стратовулкан Глейшер Пік, стратовулкан Маунт Бейкер, стратовулкан Кратер Шермана, вулканічний кратер",uk,Географія,ordonné,https://uk.wikipedia.org/?curid=5241263,1000,,['uk'],False,Географія,Catégorie principale
5241290.0,Міжнародна служба широти,"Міжнародна служба широти (International Latitude Service, ILS) була створена Міжнародною геодезичною асоціацією в 1899 році для вивчення коливань широти, викликаних рухом полюса, прецесією або «коливанням» земної осі. У 1891 році на засіданні Постійної комісії Міжнародної геодезичної асоціації у Флоренції Вільгельм Фьорстер згадав про відкриття Сетом Карло Чандлером руху полюсів, передбаченого Леонгардом Ейлером у 1765 році, та його вплив на визначення широт. Він запропонував Міжнародній геодезичній асоціації здійснити систематичне дослідження цього важливого явища. У 1895 році Міжнародна геодезична асоціація ухвалила рішення про створення Міжнародної служби широти. Її центральний офіс був у Потсдамі, а очолював службу Фрідріх Роберт Гельмерт. Регулярні спостереження розпочалися в 1899 році. Після 1916 року діяльність Міжнародної служби широт продовжилася під егідою Скороченої геодезичної асоціації нейтральних держав на чолі з Раулем Готьє, директором Женевської обсерваторії. Перші міжнародні широтні обсерваторії були системою з шести обсерваторій, розташованих поблизу паралелі 39° 08' північної широти. Розташування всіх шести станцій уздовж паралелі допомагало обсерваторіям виконувати уніфікований аналіз даних. Початкові шість обсерваторій були розташовані в таких місцях: Гейтерсбург, штат Меріленд, США Цинциннаті, Огайо, США Юкая, Каліфорнія, США Мізусава, Івате, Японія Чарджуї, Туркменістан Карлофорте, Італія У програмі досліджували дванадцять груп зір, кожна з яких містила по шість пар зір. Кожної ночі кожна станція спостерігала за двома зоряними групами за попередньо встановленим графіком, а потім порівнювала дані з вимірами, зробленими сестринськими станціями. Економічні труднощі та війна спричинили закриття деяких з перших станцій, хоча нова станція була створена в Узбекистані після Першої світової війни. Дані, зібрані обсерваторіями протягом багатьох років, досі використовуються вченими і застосовуються для вивчення руху полярних сяйв, фізичних властивостей Землі, кліматології та супутникового стеження і навігації. Шість останніх обсерваторій були розташовані в порядку довготи (зі сходу на захід): Гейтерсбург, Меріленд, США, Гейтерсбергська широтна обсерваторія; 39°08′12.51″ пн. ш. 77°11′55.85″ зх. д. Цинциннаті, штат Огайо, США; 39°08′20.45″ пн. ш. 84°25′24″ зх. д. Юкая, Каліфорнія, США; 39°08′14.26″ пн. ш. 123°12′42.54″ зх. д. Національна астрономічна обсерваторія Японії, Мізусава, Івате, Японія; 39°08′6″ пн. ш. 141°07′54″ сх. д. Кітаб, Узбекистан; 39°08′0″ пн. ш. 66°52′54″ сх. д. Карлофорте, Італія; 39°08′13.76″ пн. ш. 8°18′41.90″ сх. д. У 1962 році ILS була перейменована на Міжнародну службу полярних рухів (International Polar Motion Service, IPMS). Вона була замінена, коли в 1987 році була створена Міжнародна служба обертання Землі (International Earth Rotation Service, IERS). == Дивись також == Список астрономічних обсерваторій",uk,Географія,aléatoire,https://uk.wikipedia.org/?curid=5241290,377,,['uk'],False,Географія,Catégorie principale
5241287.0,Міжнародна асоціація геодезії,"Міжнародна асоціація геодезії, МАГ (International Association of Geodesy, IAG) є складовою частиною Міжнародного союзу геодезії та геофізики. Наразі в рамках асоціації працюють 4 комісії та один міжкомісійний комітет: Системи відліку (Reference Frames) Гравітаційне поле (Gravity Field) Геодинаміка і обертання Землі (Geodynamics and Earth Rotation) Позиціонування та застосування (Positioning & Applications) Міжкомісійний комітет з теорії (Inter-commission Committee on Theory) Глобальна система геодезичних спостережень (The Global Geodetic Observing System, GGOS) - це спостережний підрозділ IAG, який зосереджується на створенні геодезичної інфраструктури для вимірювання змін у формі, обертанні та розподілі маси Землі. Міжнародна служба GNSS (International GNSS Service, IGS), що входить до складу GGOS, архівує і обробляє дані GNSS з усього світу. Дані IGS використовуються в референцній системі координат 2021 року (G2139) WGS84. === Журнал === IAG спонсорує Journal of Geodesy, який публікується Springer. === Нагороди === Нагороди МАГ за видатні досягнення в геодезії включають Премію Гая Бомфорда (заснована в 1975 р.), Медаль Леваллуа (заснована в 1979 р.) та Премію молодому автору МАГ ( IAG Young Author's Award) (заснована в 1993 р.).",uk,Географія,aléatoire,https://uk.wikipedia.org/?curid=5241287,172,,['uk'],False,Географія,Catégorie principale
5429049.0,Історія мореплавання,"відкрите море шляхом визначення і встановлення їх положення та курсу за допомогою традиційних звичаїв, геометрії, астрономії або спеціальних приладів. Багато народів були видатними мореплавцями, серед них австронезійці (острів’яни Південно-Східної Азії, малагасійці, меланезійці, мікронезійці та полінезійці), хараппи, фінікійці, іранці, стародавні греки, римляни, араби, стародавні індійці, норвежці, китайці, венеціанці, генуезці, ганзейські німці, португальці, іспанці, англійці, французи, голландці та данці. Розвиток мореплавання вплинув на розвиток географії, астрономії, навігації, торгівлі тощо. === Індо-Тихоокеанський регіон === Мореплавання в Індо-Тихоокеанському регіоні почалося з морських міграцій австронезійців з Тайваню, які поширилися на південь до островів Південно-Східної Азії та островів Меланезії в період між 3000 і 1000 роками до нашої ери. Їхня перша далека подорож з Філіппін для колонізації Мікронезії відбулася приблизно в 1500 році до нашої ери. Приблизно до 900 року до нашої ери їхні нащадки поширилися більш ніж на 6000 кілометрів прямуючи через Тихий океан, досягнувши територій Тонга та Самоа. У цьому регіоні розвинулася самобутня полінезійська культура. Протягом наступних кількох століть полінезійці досягли Гаваїв, Нової Зеландії, острова Пасхи і, можливо, Південної Америки. Полінезійські мореплавці використовували низку інструментів і методів, включаючи спостереження за птахами, навігацію за зірками та морські хвилі для виявлення землі поблизу. Пісні, міфи, історії та зоряні карти використовувалися, щоб допомогти людям запам’ятати важливу навігаційну інформацію. Тим часом, приблизно за 1000 років до нашої ери австронезійці в острівній частині Південно-Східної Азії започаткували перші справжні морські торговельні мережі, що з’єднували Китай, південну Індію, Близький Схід і прибережну східну Африку. Поселенці з Борнео досягли Мадагаскару приблизно на початку 1-го тисячоліття нашої ери та колонізували його до 500 року нашої ери. Точний час досягнення австронезійцями Мадагаскару невідомий, можливо найраніше це перші століття до нашої ери, а найпізніше - 7 століття нашої ери. === Cередземноморський регіон === Моряки в Середземному морі використовували кілька методів, щоб визначити своє місцезнаходження, зокрема вони намагалися пливти так, щоб земля залишалася в їх полі зору та намагалися розуміти вітри та тенденції їх руху. Мінойці з острова Крит є прикладом ранньої західної цивілізації, яка використовувала навігацію за небесними об'єктами. Їхні палаци та святилища на вершинах гір демонструють архітектурні особливості, які узгоджуються зі сходом сонця у дні рівнодення, а також зі сходом і заходом окремих зірок. Мінойці здійснювали морські походи до острова Тера і Єгипту. Обидві ці подорожі зайняли у мінойців більше дня плавання і змусили їх подорожувати вночі відкритою водою. Тож в цих випадках моряки використовували розташування окремих зірок, особливо сузір’я Великої Ведмедиці, щоб правильно спрямовувати корабель. Письмові записи про навігацію за допомогою зірок або небесну навігацію починаються від «Одіссеї» Гомера, де Каліпсо наказує Одіссею, коли той плив на схід від острова Огігія, перетинаючи океан, тримати Ведмедя (Велику Ведмедицю) ліворуч і в той же час спостерігати за положенням Плеяд, Волопаса та Оріона, що сходять пізніше. Грецький поет Арат у третьому столітті до нашої ери детально описав у своїй праці «Явища» положення сузір’їв, як про це написав Евдокс. Описані положення не збігаються з розташуванням зірок за часів Арата чи Евдокса на материковій Греції, але деякі вчені стверджують, що вони збігаються з небом на острові Крит у часи бронзової доби. Ця зміна в положенні зірок зумовлена коливанням при обертанні Землі навколо своєї осі, що впливає насамперед на полярні зірки. Близько 1000 року до нашої ери сузір'я Дракона було ближче до Північного полюса, ніж Полярна зоря. Полярні зірки використовувалися для навігації, оскільки вони не зникали за горизонтом і їх можна було бачити постійно протягом ночі. До третього століття до нашої ери греки почали використовувати для навігації сузір'я Малої Ведмедиці. У середині 1 століття нашої ери Лукан пише про Помпея, який запитує моряка про використання зірок у навігації. Моряк у своїй відповіді описує використання навколополярних зірок для навігації. Щоб орієнтуватися на градусі широти, моряку потрібно було знайти на небі циркумполярну зірку вище цього градуса. Наприклад, Аполлоній використовував β Дракона для навігації, коли подорожував на захід від гирла річки Алфей до міста Сіракуза. Подорож грецького мореплавця Піфея з Массалії є особливо помітним прикладом дуже тривалого, раннього плавання. Компетентний астроном і географ, Піфей наважився вирушити з Греції через Гібралтарську протоку до Західної Європи та Британських островів. Піфей є першою відомою людиною, яка описала опівнічне сонце, полярний лід, германські племена та, можливо, Стоунхендж. Піфей також представив географічній уяві ідею віддаленої «Туле», і його розповідь є першою, яка стверджує, що Місяць є причиною припливів. Відома подорож Неарха з Індії до Сузи після експедиції Олександра в Індію збереглася в розповіді Арріана «Індіка». Грецький мореплавець Евдокс Кізицький досліджував Аравійське море для Птолемея VIII, царя елліністичної династії Птолемеїв у Єгипті. Згідно з Посідонієм, як було пізніше повідомлено у «Географії» Страбона, схему руху мусонних вітрів Індійського океану вперше створив Евдокс Кізицький під час плавання у 118 або 116 рр. до н.е. Морські карти та текстові описи, відомі як напрямки плавання, використовувалися в тій чи іншій формі з шостого століття до нашої ери, а морські карти з використанням стереографічних і ортографічних проекцій датуються другим століттям до нашої ери. У 1900 році з затонулого корабля було вилучено антикітерський механізм призначений для розрахунку положення небесних тіл. Цей механізм був побудований приблизно в 1 столітті до нашої ери. === Фінікія і Карфаген === Фінікійці та їхні наступники, карфагеняни, були особливо вправними мореплавцями і навчилися плавати все далі й далі від узбережжя, щоб швидше досягати місця призначення. Одним із інструментів, який допоміг їм, були звукові ваги. Це був інструмент у формі дзвона, виготовлений з каменю або свинцю, що всередині мав лій і був прикріплений до дуже довгої мотузки. Виходячи в море, моряки могли зменшити вимірювальну вагу, щоб визначити, наскільки глибокі води, і таким чином оцінити наскільки вони віддалені від землі. Крім того, лій збирав відкладення з дна, з допомогою яких досвідчені моряки могли дослідити дно, щоб точніше визначити своє розташування. Відомо, що карфагенський мореплавець Ганно пропливав Гібралтарською протокою бл. 500 р. до н.е. і досліджував Атлантичне узбережжя Африки. Існує загальна думка, що його експедиція дійшла принаймні до Сенегалу. Немає згоди щодо того, що було найдальшою межею досліджень Ганно - гора Камерун чи 890-метрова гора Какуліма в Гвінеї. Тим не менш, межа морських подорожей Ганно могла бути далі на північ, оскільки існують добре задокументовані труднощі з поверненням із регіонів на південь від мису Чаунар, який до початку 15 століття",uk,Географія,aléatoire,https://uk.wikipedia.org/?curid=5429049,1000,,['uk'],False,Географія,Catégorie principale
3431575.0,Аргентинські острови,"Аргентинські острови (англ. the Argentine Islands) - група островів біля західного узбережжя Антарктичного півострова у складі архіпелагу Вільгельма (географічні координати: 65°15'00"" пд.ш., 64°16'00"" зх.д.), розташовані за 9 км на південний захід від острова Петерманн і 7 км на північний захід від мису Туксен на півострові Київ, і відокремлені від нього протокою Пенола. Відкриті Французькою антарктичною експедицією (1903-1905 роки), очолюваною Жаном-Батистом Шарко, і названі ним на честь Аргентинської Республіки на знак вдячності за підтримку, яку надав уряд цієї держави його експедиції. == Історія == Британська експедиція на Землю Ґреяма 1934-1937 рр., очолювана Джоном Раймілом, збудувала у 1935 році базу для зимівлі на острові Вінтер, що входить до складу Аргентинських островів. База була зруйнована у 1946 році (ймовірно, від цунамі). З 1947 року на цьому місці постійно діяла британська метеообсерваторія «База F» (або «Аргентинські острови»). У 1954 році база була перенесена на мис Марина сусіднього острова Галіндез й перейменована на станцію Фарадей у 1977 році. Весь комплекс споруд діючої станції (крім будівлі «Бази F» на острові Вінтер) передано 6 лютого 1996 року уряду України і перейменовано на станцію «Академік Вернадський». Головна будівля «Бази F» на острові Вінтер, «Будинок Ворді» (або «Хатина Ворді»), названа на честь сера Джеймса Ворді, почесного секретаря Королівського географічного товариства (1934-1948 рр.), одного із засновників і директора Інституту полярних досліджень імені Скотта (1937-1955 р.), учасника Імперської Трансантарктичної експедиції 1914-1917 рр., очолюваної сером Ернестом Шеклтоном. Будівля «Бази F» (Хатина Ворді) внесена 19 травня 1995 року до Переліку історичних місць та пам'яток за No 62 відповідно до положень Договору про Антарктику як зразок ранньої британської наукової бази 1947 року. == Див. також == Українська антарктична станція «Академік Вернадський» == Посилання == Argentine Islands у Geographic Names Information System, United States Geological Survey (англ.) Argentine Islands в SCAR Composite Gazetteer of Antarctica. [Архівовано 9 липня 2011 у Wayback Machine.] (англ.) «Faraday station» [Архівовано 30 квітня 2008 у Wayback Machine.]. British Antarctic Survey (англ.)",uk,Географія,aléatoire,https://uk.wikipedia.org/?curid=3431575,314,,['uk'],False,Географія,Catégorie principale
648.0,Політика,"лише як всезагальна організаційна основа суспільства і регулятивна сфера життєдіяльності, відносин політичних суб'єктів, але і як сфера взаємодії раціонального та ірраціонального, політичної реальності і політичного міфу. Політика не обмежується лише правовою регуляцією відносин у суспільстві. Таку регуляцію здійснює система автоматичного регулювання на основі системи нормативно-правових та інших документів, ухвалених на основі деонтичних формул, яка підбадьорюється політичними засобами. Деколи вживають термін ""політичне рішення"" для позначення актів реалізації влади, які або можуть ґрунтуватися на правових нормах, або можуть бути породженням нових (постійних або тимчасових) правових норм за вимушених обставин. Могутність окремої людини складається з усієї сукупності можливостей (які базуються на знаннях, навичках, уміннях тощо), якими володіє людина. Політична влада - це сукупність могутностей усіх громадян, які знаходяться у розпорядженні політичного керівника. Утримання влади - це надання можливості вилучити з політичної конфігурації більшу вигоду громадянам, у можливостях яких зацікавлене політичне керівництво. Джерелом політичної влади є політична еліта - організована група, яка здійснює владу в суспільстві (правляча еліта) або перебуває в опозиції до правлячої верхівки (контр-еліта). Політична еліта бере участь безпосередньо або опосередковано у прийнятті й організації виконання політичних рішень. Аналізуючи поняття «еліта», необхідно зупинитися на понятті «квазіеліта» (квазі - префікс, що означає «нібито», «позірний»). Квазіеліту ще інакше називають ""псевдоеліта"", ""антиеліта"", ""охлократична еліта"". Квазіеліта - це група людей, яка займає провідні позиції в політичній системі, але не відповідає сучасній моделі елітарних рис, не здатна виконувати належним чином свої функції. Такі еліти компенсують свою професійну неспроможність, інтелектуальну вбогість активною демагогічною діяльністю, вміло використовуючи інстинкти і стереотипи натовпу у своїх користолюбних цілях. Універсалізм постулює необхідним для індивідуального щастя чинником пізнання законів, які лежать в основі світового розвитку, який є необхідним для свідомої солідарності. Однак з точки зору релятивізму такі закони є лише власним (суб'єктивним) аксіологічним, утилітарним, прагматичним баченням. У той же час конкретний зміст має сам термін управління, який означає, що керуючі рішення виробляються раніше, ніж розвивається керований процес. Таким чином, керуючі рішення виступають генераторами керованого процесу. Тому управління не може трактуватися як саморегуляція, тобто адаптація до закономірностей світового розвитку, оскільки втрачається основна функція влади - представляти расовий генофонд (а не лише ідеологію замість живих істот), антропоценоз, культуроценоз. До представництва владою екосистеми належить оригінальний тваринний та рослинний світи, оригінальні форми життя (а не лише ідеологія), які населяють відповідну територію, над якою панує дана влада і яка займається її благоустроєм; екосистема, в рамках якої історично формувалися організми, в тому числі представників цієї влади, наділяючись оригінальними рисами та поведінковими особливостями (культурою), які відрізняють їх від представників інших етносів. == Структура політики == До структурних складових політики відносять: політичні відносини, що відображають стійкий характер взаємозв'язків суспільних груп між собою і з інститутами влади; взаємозв'язки соціальних суб'єктів, у яких виражаються їхні інтереси та здійснюється політична діяльність. Формою політичних відносин можуть бути: вибори, референдуми, мітинги, зібрання, пікети, страйки, політичні перемовини тощо[джерело?]. політичну свідомість, яка характеризує залежність політичного життя від усвідомленого ставлення людей до своїх інтересів; політичний інтерес, що є внутрішнім, усвідомленим джерелом політичної поведінки, яке спонукає людей до постановки певних політичних цілей і до дій, направлених на втілення цих цілей у життя; політична діяльність суб'єктів політики; суб'єктами політики виступають переважно: держава, політичні партії, громадські організації, або ж політичний індивід, дії якого чітко окреслені законами та моральними нормами; іноді і соціальні інститути, які покликані виконувати переважно неполітичні завдання, нерідко справляють досить суттєвий вплив на політику: церква, університети, асоціації тощо; політичний процес як сукупність видів діяльності суб'єктів політики, які охоплюють усі стадії функціонування політичної системи і спрямовані на досягнення політичних цілей; політична організація, що відображає роль інститутів публічної влади як центрів управління системними процесами. Це сукупність органів законодавчої, виконавчої і судової влади, партійних і громадських організацій, груп тиску, що представляють політичні інтереси різних верств суспільства в цілому, становлять організаційний кістяк політики. Політична організація концентрує владне волевиявлення народу, включаючи прийняття і організацію управлінського рішення, задаючи тим самим певну спрямованість всьому політичному процесу. == Функції політики == У політології існують різні погляди на функції політики. Талкотт Парсонс відносить до них визначення колективної мети суспільного розвитку, мобілізацію і прийняття рішень, збереження стабільності в суспільстві і розподіл ресурсів[джерело?]. Французький політолог Режіс Дебре вбачав функції політики у збереженні цілісності і стабільності суспільства; Девід Істон - в авторитарному привласненні цінностей. У вітчизняній політології виділяють такі функції політики: керівництво та управління суспільством, збереження організованості й загального порядку; забезпечення захисту основних прав людини; управлінська (політичне керівництво суспільством); інтегруюча, що забезпечує консолідацію суспільства, досягнення стабільності суспільства в цілому і складових його частин, систем; регулятивна, що сприяє упорядкуванню, регламентації політичної поведінки та політичних відносин; теоретико-прогностичну, мета якої - вироблення концепції, курсу розвитку суспільства; сприяння виявленню інтересів різних груп суспільства та узгодження цих інтересів; нормативна, пов'язана з виробленням і затвердженням системи норм і цінностей у суспільстві; соціалізації особистості - функція залучення, включення індивіда в суспільне життя, певне політичне середовище; забезпечення суспільства дієвим принципом розподільчої справедливості; забезпечення наступності та інноваційності соціального розвитку як суспільства в цілому, так і окремої особи; гарантування як усередині самої держави, так і поза її межами безпеки для всіх груп і верств суспільства. Водночас політиці властиві й латентні функції. Американський соціолог, нобелівський лауреат, Роберт Кінг Мертон вважав, що у конкретному суспільстві окремі функції можуть бути нерозвиненими, за характером здійснення основних функцій можна визначити зрілість політичного життя суспільства і держави. == Види політики == У результаті політичної боротьби різних партій, угруповань, рухів у державі складається законодавчо затверджена державна політика. Це система пріоритетів на напрямків діяльності, що, принаймні теоретично, відповідають інтересам держави та народу. Державну (публічну) політику визначають як «систему дій, регулятивних заходів, законів, і фінансових пріоритетів з того чи іншого напрямку, проголошену органом державної влади або його представниками». Державна (публічна) політика зазвичай втілюється в «конституціях, законодавчих актах і судових рішеннях». У цій системі розрізняють політику внутрішню і зовнішню. Внутрішня політика охоплює основні напрямки діяльності держави, її структур і органів державної влади з регулювання взаємодії людей усередині країни. Залежно від сфери суспільних відносин, яка є об'єктом політичного впливу, внутрішню політику можна класифікувати на: аграрну політику; антропологічну політику; військову політику, або оборонну політику; демографічну політику; екологічну політику; економічну політику; культурну політику; міжнародну політику; науково-технічну політику; національну політику; соціальну політику. Національна політика являє собою науково обґрунтовану систему заходів, спрямованих на реалізацію національних інтересів, розв'язання суперечностей у сфері етнонаціональних відносин. Зовнішня політика - діяльність держави на",uk,Політика,ordonné,https://uk.wikipedia.org/?curid=648,1000,,['uk'],False,Політика,Catégorie principale
466539.0,Зовнішня політика,"аналізується антична соціально-політична практика. Державність цього періоду втілилася у формі полісів - невеликих міст-держав і навколишніх поселень. Центром давньогрецької цивілізації став афінський поліс періоду розквіту демократії (VI-V ст. до н. е.). Демократичні процедури передбачали участь вільного чоловічого населення в роботі народних зборів і ухвалення рішень, рівність громадян перед законом, право на заміщення виборної суспільної посади. Практикою функціонування демократія спричинила вплив на уявлення древніх мислителів Еллади і бажаної форми держави. Багато з них зробили свій вибір не на користь демократії. Серед тих, хто розділяв аристократичні погляди на правління, були Піфагор, Геракліт, Сократ. Італійський мислитель і політик Ніколо Макіавеллі (1469-1527), відомий передусім своїми працями «Правитель» (1513), «Роздуми на першу декаду Тита Лівія» (1519), «Історія Флоренції» (1532). Н. Макіавеллі увійшов в історію політичної думки як творець нової науки про політику. Тлумачення ним політики відокремлюється ЯК від теології, так і від етики. На основі узагальнення багатовікового досвіду існування держав минулого й сучасності мислитель доводить, що політичні події, зміни в державі відбуваються не з Божої волі, не з примхи чи фантазії людей, а мають об'єктивний характер. Недоречно також осягати й вирішувати політичні проблеми, керуючись моральними міркуваннями, бо влада, політика вже за своєю природою є позаморальними явищами. Розуміння політики як об'єктивного явища закладало міцний фундамент політичної теорії як точної, досвідної науки, яка, на думку мислителя, пояснює минуле, керує теперішнім і може прогнозувати майбутнє. Н. Макіавеллі намагається розкрити закономірності суспільно-політичних явищ, з'ясувати причини зміни однієї форми держави іншою, визначити найкращу з них, розглянути проблеми співвідношення влади правителя і народу тощо. Аналіз і вирішення цих питань, виходячи з потреб часу, надавали вченню мислителя значення практичної науки про політику, управління державою. Введення самого терміна stato, тобто «держава», в політичну науку Нового часу пов'язують саме з Н. Макіавеллі. Учений вважав, що державу створили не Бог, а люди, виходячи з потреби спільного блага. Спочатку люди жили розрізнено, але згодом об'єдналися, щоб краще захищатися. Вони обрали зі свого середовища найсильнішого і найхороб-рішого ватажка й почали йому підкорятися. Метою держави є забезпечення кожному вільного користування майном і безпеки. Для цього приймаються закони і призначаються покарання. Але після того як влада стала спадковою, нащадки вождів все більше відхилялися від справедливості і перейшли до пригнічення народу. Абсолютна влада, вважає мислитель, швидко розбещує як правителів, так і підданих. У результаті монархія перетворюється на тиранію, яка не має права на існування і мусить бути знищена разом з тираном. Після знищення тиранії настає аристократичне правління, з часом воно вироджується в олігархію, яка зазнає участі тиранії. Далі народ вводить народне правління, після чого кругообіг форм держави повторюється. Н. Макіавеллі розрізняє монархію, аристократію і народне правління, спотворенням яких є тиранія, олігархія та охлократія. Перші три форми правління він називає правильними, але вважає їх нестійкими й недовготривалими. Найкращою, на його думку, є змішана форма, в якій поєднуються елементи всіх правильних форм. Порівнюючи переваги різних форм правління, Н. Макіавеллі віддає перевагу республіці, бо вона найбільше відповідає вимогам рівності і свободи. Республіка є більш стійкою, ніж монархія, вона краще пристосовується до різних умов, забезпечує єдність і міць держави, породжує в людей патріотизм. Народ мислитель ставить вище від монарха, вважаючи його розумнішим. Ці ідеї викладені Н. Макіавеллі головним чином у його історичних працях. Принципово іншими є його погляди, подані у трактаті «Правитель» (в оригіналі ця праця має назву «Il principe», що означає «одноосібний правитель»). Основний зміст цієї праці складають змалювання образу ідеального, на думку Н. Макіавеллі, правителя та рекомендації щодо того, як йому здійснювати і зміцнювати свою владу. Н. Макіавеллі стверджував, що заради досягнення політичних цілей правитель може використовувати будь-які засоби, незважаючи на вимоги моралі: вдаватися до обману, діяти лестощами і грубою силою, фізично знищувати своїх політичних противників тощо. Правитель має бути схожим на сильного лева, щоб страхати вовків, і на хитрого лиса, щоб не втрапити в пастку. По суті справи, відмежування політики від моралі перетворилось у проповідь Н. Макіавеллі аморалізму в політиці. Політика, в розумінні мислителя, - це сфера підступності й віроломства. Відтоді аморальна політика за принципом «мета виправдовує засоби» дістала назву «макіавеллізм». Чим же була зумовлена така позиція Н. Макіавеллі? Насамперед історичними обставинами. Тогочасна Італія була роздрібнена на кілька ворогуючих між собою князівств, які до того ж зазнавали утисків з боку іноземних завойовників. Будучи флорентійцем і патріотом Італії, мислитель палко бажав її об'єднання в єдину міцну державу. А це, на його думку, міг зробити лише сильний одноосібний правитель, який для досягнення політичних цілей, головною з яких є зміцнення держави, не нехтує ніякими засобами. Прообраз такого правителя Н. Макіавеллі вбачав у тогочасному італійському правителі Чезаре Борджіа, відомому своїми злодійствами. По суті справи, засуджуючи тиранію як форму правління, мислитель виправдовував її стосовно тогочасних італійських умов. Зазначена позиція Н. Макіавеллі пояснюється також однією з основних аксіом його політичної філософії - думкою про те, що люди за своєю природою є порочними, егоїстичними і злими істотами. їх турбують не благо держави, а передусім власні матеріальні інтереси. Н. Макіавеллі наголошував, що люди можуть змиритися зі втратою свободи, влади, навіть зі смертю батька, але ніколи й нікому не простять втрати власного майна. Політика покликана відповідати порочній природі людей. Правитель має бути переко наним, що знать - честолюбна, а народ - чернь, яка захоплюється зовнішніми ефектами та успіхом. Покірність підданих найкраще гарантують примус і страх. Щоправда, правитель має опікувати підданих і не повинен без крайньої потреби вдаватись до їх утисків. Свої дії він має спрямовувати так, щоб вони сприймалися як благодійництво. На відміну від образ, яких, за Н. Макіавеллі, потрібно завдавати швидко і разом, благодійництво слід проявляти в малих дозах, щоб воно тривало довше і щоб піддані відчували його якомога повніше і краще. На думку мислителя, самозбереження і зміцнення політичної влади будь-якими засобами є домінуючим інтересом державності. В цілому Н. Макіавеллі зробив вагомий внесок у розвиток політичної думки, і західна політологія вважає його основоположником науки про політику. == Засоби == Засоби (інструменти) зовнішньої політики держави поділяють на три головні групи: 1) політичні, головними серед яких є дипломатичні (переговори, зустрічі на різних рівнях, участь у міжнародних організаціях, постійне представництво держави за кордоном тощо) та воєнні (війна, воєнний тиск, навчання, маневри, провокації, публічні демонстрації нових видів зброї, паради, концентрація військ у прикордонних районах, участь у миротворчих операціях тощо); 2) фінансово-економічні, які використовують для впливу на економіку й політику інших держав (різноманітні види",uk,Політика,ordonné,https://uk.wikipedia.org/?curid=466539,1000,,['uk'],False,Політика,Catégorie principale
1585604.0,Централізм,"Централі́зм (від лат. centrum або centralis, іт. centralismo, англ. centralism; нім. zentralismus - зосередження, центральний) - система конкретних заходів політичного чи економічного управління або організації, за якої місцеві органи підпорядковані центральній владі, центрові. Його змістом виступає реалізація принципу підпорядкування нижче підпорядкованого органу місцевої влади, вищому, який керується з єдиного центру. Змістом Ц. виступає реалізація принципу чіткого підпорядкування нижчого органу влади вищому, наявність у суспільстві одного центру, котрий жорсткими, адміністративними засобами регламентує усе політичне життя суспільства, підпорядкованих політико-владних структур та інститутів. Централізм виступає як головний елемент самодержавної, абсолютиської або тоталітарної політичної системи, тим механізмом, який дозволяє тоталітаризму реалізовувати своє політичне панування. У такій системі централізм підміняється поняттями «ефективного управління» і «демократичного централізму», які покладені в основу діяльності усіх державних, партійних або інших структур. Відповідно до принципу «демократичного централізму», в суспільстві і державі здійснюється виборність усіх органів державної влади знизу до верху, підзвітність їх народу, обов'язковість рішень вищих органів для нижчих, поєднання єдиного керівництва з дозволеною ініціативною творчою активністю на місцях тощо. Інколи зазначається, що демократія без Ц. дуже небезпечна і може призвести до стихійного, некерованого розвитку, негативними відомчими і місницькими тенденціями. А централізм без демократії призводить до бюрократизації керівництва, застою. Практика суспільно-політичного розвитку довела, що жоден з відзначених принципів «демократичного централізму» в дійсності не працював, був спотворений до своєї протилежності, невпізнанності, фактично був звичайним централізмом без демократії. Тому будь-яка країна має створити умови, передумови для втілення в життя децентралізованого місцевого керування і управління, яке б сприяло самостійному, відповідальному і демократичному вирішенню окремих місцевих проблем. === Централізм в управлінні === Централізм в управлінні передбачає, що організація і діяльність виконавчих органів держави будується на засадах виборності органів державної влади, підзвітності їх народові, обов'язковості рішень вищих органів для нижчих, відповідальності кожного державного органу і посадової особи за доручену справу. За своєю суттю, централізм в управлінні передбачає, з одного боку, необхідну централізацію керівництва з тим, щоб не допустити відомчих і територіальних тенденцій, а з іншого - розвиток демократичних засад управління і, насамперед, ініціативи на місцях. Централізм в управлінні обумовлений значною часткою загальнодержавної власності в економіці держави, необхідністю зосередження в руках держави основних важелів напрямного впливу на процеси, що відбуваються в різних галузях і сферах господарського, соціально-культурного і адміністративно-політичного життя. Цей принцип забезпечує підпорядкування загальнодержавним інтересам діяльності всіх ланок апарату державного управління. Водночас, централізм, у сучасному розумінні цього слова, передбачає можливість індивідуального вибору оптимальних способів і методів досягнення єдиної спільної мети кожним суб'єктом державного управління. Принцип централізму в державному управлінні передбачає також поєднання колегіальності і єдиноначальництва. Колегіальність означає колективне обговорення і вирішення найважливіших питань державного управління, а єдиноначальництво - вирішення їх безпосередньо керівником. У системі державного управління, з одного боку, створюються колегіальні або єдиноначальні органи, з іншого - використовуються методи колективного вирішення питань управління або одноособового розпорядництва. При цьому, в колегіальних органах можливе одноособове вирішення певних питань, а в єдиноначальних органах широко використовуються колегіальні форми роботи при прийнятті рішень (наприклад, колегії створюються в усіх міністерствах, які є єдиноначальними органами). Колегіальні форми вирішення питань використовуються при обговоренні і вирішенні основних питань централізованого керівництва господарською, соціально-культурною і адміністративно-політичною сферами, при здійсненні загальнодержавної, міжгалузевої, галузевої і територіальної координації. Одноособове розпорядництво максимально пов'язується з вирішенням поточних питань, з втіленням в життя колективно обговорених або прийнятих рішень. Таким чином, роль єдино-начальництва полягає в забезпеченні необхідної дисципліни і організованості, персональної відповідальності за доручену справу, виконання прийнятих рішень, дотримання пріоритету загальнодержавних інтересів у діяльності галузей управління і окремих підприємств, установ, організацій. У галузі управління внутрішніми справами громадяни беруть участь в охороні громадського порядку та у боротьбі з правопорушеннями як індивідуально, так і колективно. Участь громадян в управлінні внутрішніми справами проявляється в таких організаційних формах, як добровільні народні дружини (муніципальні дружини), товариські суди, ради профілактики правопорушень тощо == Див. також == Автономія Федералізм Централізація == Джерела та література == Политология: Словарь-справочник / М. А. Василик, М. С. Вершинин и др. - М.: Гардарики, 2001. - 328 с. Історична наука: термінологічний і понятійний довідник: Навч. посіб. / В. М. Литвин, В. І. Гусєв, А. Г. Слюсаренко та ін. - К.: Вища школа, 2002. - С.405. Когут З. Російський централізм і українська автономія: Ліквідація Гетьманщини, 1760-1830. - Київ: Основи, 1996. - 317 с. (Зах. історіографія України; Вип. 2). Кісіль З. Р. Адміністративне право: навч. посіб. / З. Р. Кісіль, Р. В. Кісіль. - 3-тє вид. - К. : ЦУЛ, 2011. - 696 с. == Посилання == Централізм // Українська мала енциклопедія : 16 кн. : у 8 т. / проф. Є. Онацький. - Накладом Адміністратури УАПЦ в Аргентині. - Буенос-Айрес, 1967. - Т. 8, кн. XVI : Літери Уш - Я. - С. 2032. - 1000 екз. [Архівовано 21 червня 2015 у Wayback Machine.] - Академічний тлумачний словник (1970-1980) - Словопедія [Архівовано 29 лютого 2012 у Wayback Machine.] - Микола Рябчук. КІНЕЦЬ КОЗАЦЬКОЇ АТЛАНТИДИ: імперський централізм і українська автономія [Архівовано 19 вересня 2013 у Wayback Machine.]",uk,Політика,aléatoire,https://uk.wikipedia.org/?curid=1585604,780,,['uk'],False,Політика,Catégorie principale
156642.0,Блокада (політика),"Блокада - система заходів, які застосовуються до держави шляхом порушення її зовнішніх зв'язків, щоб примусити блоковану державу виконати певні дії або утриматись від них. Блокада може бути політичною, економічною і воєнною. Політична блокада проявляється в дипломатичній ізоляції держави. Економічна блокада - ізоляція держави чи певної території з метою підриву її економіки шляхом порушення торговельних зв'язків, застосування ембарго тощо. Вона часто пов'язана з політичною та іноді з воєнною. Воєнна блокада буває: повітряна, сухопутна і морська. Воєнна морська блокада регулюється правилами морської війни (Паризькою декларацією 1856 і Лондонською 1909). В конвенціях про визначення агресії визнається як один із видів агресії блокада окремих портів або всього узбережжя якої-небудь держави без оголошення війни з метою порушення економічних та інших зв'язків країни. її часто називають «мирною» блокадою. == Джерела == Українська радянська енциклопедія : у 12 т. / гол. ред. М. П. Бажан ; редкол.: О. К. Антонов та ін. - 2-ге вид. - К. : Головна редакція УРЕ, 1974-1985. == Література == Каменецький М. С. Блокада // Політична енциклопедія. Редкол.: Ю. Левенець (голова), Ю. Шаповал (заст. голови) та ін.- К.: Парламентське видавництво, 2011.- С. 68. ISBN 978-966-611-818-2. Каменецький М. С Блокада // Українська дипломатична енциклопедія: У 2-х т./Редкол.:Л. В. Губерський (голова) та ін. - К:Знання України, 2004 - Т.1 - 760с. ISBN 966-316-039-X == Див. також == Блокада == Посилання == Д. С. Вирський. БЛОКАДА МІЖДЕРЖАВНА [Архівовано 6 травня 2016 у Wayback Machine.] // Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. - К. : Наукова думка, 2003. - Т. 1 : А - В. - С. 302. - ISBN 966-00-0734-5.",uk,Політика,aléatoire,https://uk.wikipedia.org/?curid=156642,270,,['uk'],False,Політика,Catégorie principale
4358418.0,Оцінка регуляторного впливу,"Оцінка регуляторного впливу (скор. ОРВ) - оцінка соціально-економічних наслідків ввідного або введеного раніше державного регулювання для можливості відхилення або відправлення на доопрацювання нормативних актів, що дають негативний вплив. ОРВ вважається ядром регуляторної політики. ОРВ також називається аналізом регуляторного впливу (АРВ) (англ. Impact Assessment, Regulatory Impact Assessment, Regulatory Impact Analysis, RIA нім. Gesetzesfolgenabschätzung, GFA фр. l'évaluation des politiques publiques et aux études d'impact). Є різновидом оцінки програм та політик. У різних країнах може суттєво відрізнятися за охопленням (видам оцінюваного регулювання), порядком проведення та методом аналізу. Нині ОРВ розуміється як частина інституту «розумного регулювання» (smart regulation). == Роль == Основна роль ОРВ полягає в наданні докладної та систематичної оцінки рішень і відсівання необдуманих і недоцільних на етапі їх прийняття. Необхідність в ОРВ обумовлено тим фактом, що регулювання зазвичай має численні наслідки, та що їх часто важко передбачити без докладного вивчення і консультацій з ураженими сторонами. З цієї точки зору, головна мета ОРВ полягає в тому, щоб гарантувати, що регулювання буде сприяти підвищенню добробуту з соціальної точки зору, тобто, що вигоди перевищать витрати. Найчастіше це здійснюється шляхом монетизації потенційних витрат і вигод нового регулювання, а також оцінки його сторонніх впливів. == Процедура проведення == На сьогодні відсутні загальновизнані усталені всеохопні методики та практики, які б застосовувалися для проведення оцінки регуляторного впливу. Якщо в країні подібна процедура іноді законодавчо закріплена на рівні конституції (наприклад, у Швейцарії та Франції), то методика її проведення варіюється від країни до країни, і залежить від тих акцентів, на які направлено проведення такого аналізу, і від політики держави. Тому розрізняються і посібники з оцінки регуляторного впливу, прийняті в різних країнах. Виділяють три групи країн, в яких: процедура ОРВ відбувається тільки в разі прийняття нормативного акта, що передбачає бюджетні витрати - США, Канада; процедура ОРВ відбувається при прийнятті будь-якого регуляторного акту - Нідерланди, Велика Британія; процедура ОРВ не вводиться, але декларуються загальні принципи, при яких заходи регуляторного впливу вводяться тільки в разі, коли доведена їх доцільність - Південна Корея, Чехія. Звертаючись до методичних матеріалів австралійського Департаменту регуляторного впливу (Office of Best Practice Regulation, OBPR), яке являє собою відомство, що займається ОРВ, основні етапи процедури проведення ОРВ можна представити таким чином: Формулювання проблеми; Обґрунтування проведення оцінки; Установлення цілей оцінки; Опис можливих варіантів досягнення поставленої цілі; Аналіз альтернатив; Консультації; Висновки та підсумки Подання рекомендованого варіанту або рекомендації щодо кращої альтернативи; Реалізація обраного варіанту і подальше його відстеження. == Особливості == Основними відмінностями проведення ОРВ від широко поширеної в Росії практики фінансово-економічного обґрунтування та техніко-економічного обґрунтування нормативно-правових актів є: Україна - Аналіз впливу регуляторного акту (АВРА); Киргизстан - Аналіз регулятивного впливу нормативних правових актів; Узбекистан - Система оцінки впливу актів законодавства (СОВАЗ); Казахстан - Аналіз регуляторного впливу (раніше: оцінка соціально-економічних наслідків законів); Білорусь і Євразійська економічна комісія - оцінка регулюючого впливу; Росія - оцінка регулюючого впливу, експертиза, оцінка фактичного впливу. Традиційно аналіз витрат і вигод проводиться щодо трьох груп впливу: == ОРВ в Україні та деяких інших пострадянських країнах == Центральним елементом системи ефективного регулювання в розвинених країнах є інститут оцінки регуляторного впливу (ОРВ), заснований на аналізі проблем і цілей державного регулювання, визначенні можливих варіантів досягнення цілей, а також оцінці пов'язаних з ними позитивних і негативних впливів з метою вибору найдієвішого варіанту відповідно до спеціальних встановлених процедур. Процедура оцінки регуляторного впливу поступово впроваджується в країнах з перехідною економікою, в тому числі - в більшості країн пострадянського простору (під різними назвами), наприклад: === Соціальна ставка дисконтування === Ключовою і найскладнішою частиною проведення ОРВ є аналіз витрат і вигод (cost-benefit analysis). У загальному випадку завжди краще проведення повного і докладного аналізу всіх витрат і вигод для кожної з можливих альтернатив регулювання. На практиці ж часто експерти намагаються знайти баланс між важливістю кількісного (грошового) уявлення витрат і вигод і витратами на проведення такого аналізу. При цьому групи впливу удокладнюють і/або виділяють у окремі підгрупи, наприклад, вплив на малий бізнес, вплив на навколишнє середовище тощо. У разі, коли грошова оцінка впливів складноздійснювана або неможлива, але є можливість оцінити фізичну оцінку впливів, може бути використаний аналіз «витрати-дієвість» (cost-effectiveness analysis). Оскільки вплив регуляторного акта на економіку і суспільство не є одномиттєвим, а розподілено в часі, то при монетизації витрат і вигод потрібне коригування на часовий чинник. Для цього використовується так звана соціальна ставка дисконтування. Визначення значення соціальної ставки дисконтування також являє собою певну складність при проведенні ОРВ. У Великій Британії соціальна ставка дисконтування в залежності від горизонту прогнозування знаходиться в проміжку від 2,0 до 3,9 %. === Аналіз витрат і вигод === суспільство; бізнес; держава. == Джерела == Regulatory Impact Analysis (RIA) Inventory (Note by the Secretariat). OECD. Paris. 15 квітня 2004. Процитовано 26 квітня 2019. A comparative analysis of regulatory impact assessment in ten EU countries . Dublin, 2004. Harrington, W., Heinzerling, L., Morgenstern, R .: Reforming Regulatory Impact Analysis. Washington, Johns Hopkins University Press 2009. Kirkpatrick, Colin: Regulatory Impact Assessment: Towards Better Regulation? (Competition, Regulation and Development), 2007. Mandelkern Group on Better Regulation: Final Report. 13 November 2001[недоступне посилання з Ноябрь 2018] K. Staronova. Mapping of ex-ante Policy Impact Assessment Experience and Tools in Europe : a resource book for practitioners Office of Best Practice Regulation. A Guide to Regulation. OBPR, Canberra. Retrieved March 27, 2007. The Impact of Legislation: A Critical Analysis of «Ex Ante» Evaluation // ed. by Jonathan M. Verschuuren. Tilburg 2009.",uk,Політика,aléatoire,https://uk.wikipedia.org/?curid=4358418,866,,['uk'],False,Політика,Catégorie principale
2436417.0,"Йосип Баришич (футболіст, 1986)","Йосип Баришич (хорв. Josip Barišić, нар. 14 листопада 1986, Осієк, Югославія) - хорватський футболіст, що грав на позиції нападника. == Клубна кар'єра == Баришич розпочав свою кар'єр в команді з рідного містечка Осієк, з яким у травні 2005 року підписав 5-річний професіональний контракт. Дебютував за першу команду у програному (0:6) виїзному поєдинку проти «Хайдука» (Спліт) у першому турі сезону 2005/06 років у Першій лізі. По ходу сезону правах оренди перейшов до клубу «Кроація Сесвете». Після двох поспіль скзонів у складі «Осієка», відправився по орендах - спочатку до словенського клубу «Копер», а потім до друголігового хорватського клубу «Слованац». По завершенні орендної угоди повернувся до «Осієка», в складі якого виступав протягом наступних 3,5 років. У лютому 2012 року підписав контракт з представником Прем'єр-ліги України ПФК «Олександрія», але не зміг закріпитися в першій команді й зігравши 5 матчів у чемпіонаті (та 2 за дублюючий склад) по завершенні сезону повернувся до Хорватії. На початку 2013 року приєднався до «Спліта», проте через відсутність стабільної ігрової практики вже незабаром повернувся до рідного клубу, «Осієка». На початку 2015 року перейшов до клубу польської Екстракляси «Завіша» (Бидгощ). === П'яст (Гливиці) == «П'яст» вийшов до другого кваліфікаційного раунду, де протистояв шведському «Гетеборгу». У першому поєдинку поляки зазнали поразки з рахунком 0:3, а в другому поєдинку зіграли в нульову нічию. 29 січня 2017 року на правах оренди перейшов до клубу «Арка» (Гдиня). Разом з командою став переможцем кубку Польщі. 18 травня 2017 року повернувся до «П'ясту». == Кар'єра в збірній == У 2006-2007 роках залучався до складу молодіжної збірної Хорватії. В її складі зіграв у чотирьох матчах й відзначився 1 голом. === Клубні === П'яст (Гливиці) Кубок Польщі Володар (1): 2016/17 == Посилання == Профіль футболіста на сайті soccerway.com (англ.) (нім.) Йосип Баришич на сайті transfermarkt.com (англ.) Йосип Баришич на сайті PlaymakerStats.com (англ.) Йосип Баришич (футболіст, 1986) на сайті 90minut.pl (пол.) Статистика виступів гравця на сайті allplayers.in.ua Профіль футболіста на сайті FootballFacts.ru (рос.) Профіль гравця [Архівовано 18 березня 2017 у Wayback Machine.] на сайті soccerpunter.com Профіль гравця [Архівовано 21 травня 2017 у Wayback Machine.] на сайті footballdatabase.eu Профіль гравця [Архівовано 4 квітня 2016 у Wayback Machine.] на сайті worldfootball.net Профіль гравця на сайті «Український футбол (історія та статистика)» Профіль гравця на сайті hns-cff.hr Профіль гравця[недоступне посилання з липня 2019] на сайті sportnet.rtl.hr Профіль гравця [Архівовано 11 жовтня 2019 у Wayback Machine.] на сайті sports.ru Профіль гравця [Архівовано 25 грудня 2016 у Wayback Machine.] на сайті sportbox.ru Профіль гравця на сайті bombardir.ru",uk,Персоналії,ordonné,https://uk.wikipedia.org/?curid=2436417,720,,['uk'],False,Персоналії,Catégorie principale
5451082.0,Бенджамін Джоель,"Бенджамін (Веnjаmіn) Джоель Лоренс (нар. 11.03.1965, Нью-Йорк) - шахіст США, міжнародний гросмейстер (1986). == Результати == Ело 2002- 2609 85 у списку 100 найкращих шахістів світу. У чемпіонаті світу серед юнаків 1982 - 3-7-ме місце Шахова олімпіада [1] СТАТИСТИКА РІК ЗА РОКОМ У чемпіонатах США: 1985 (2 місце), 1986 (2-3 місце), 1987 (1-2 місце), 1999 (2-4 місце в групі «Б»). Учасник міжзонального турніру в Сіраці 1987 (9-10 місце), чемпіонату світу за версією ФІДЕ в Делі 2000. Найкращі результати в інших міжнародних змаганнях: Нью-Йорк 1979, лютий (1місце); 1981, липень (1-4 місце); 1982, березень (3-5 місце); Гастингс 1984-1985 (2-5 місце); Торонто 1985 (3-5 місце); Голлівуд 1985 (1-3 місце); 1983 виграв матч у Н. Шорта(+4, - 0, =3); Філадельфія 1999 (1-10 місце), 2001 (2-7 місце); Фоксвуд 2002 (1-6 місце). Джоель Бенджамін знявсяся у фільмах: «В пошуках Боббі Фішера» «Гра закінчена: людина проти машини». == Джерела == Шаховий енциклопедичний словник: у 2-х томах / ред.-упорядн. В. Батура. Т. І А-Н. - Луцьк: Волиньполіграф, 2015. - 752 с. ISBN: 978-966-361-748-0",uk,Персоналії,ordonné,https://uk.wikipedia.org/?curid=5451082,171,,['uk'],False,Персоналії,Catégorie principale
5443057.0,Користувач:Яна Іващук/Чернетка,"Юрій Володимирович Грицюк (нар. 15 березня, 1974, Мальчівці, Барський р-н, Вінницька обл. - 23 червня 2024, Вінниця) -автор і виконавець, композитор, звукорежисер, власник «Метроном», технічний директор багатьох міжнародних фестивалів. == Життєпис == Юрій Грицюк народився 15 березня 1974 року у селі Мальчівці на Вінниччині. З шести років виховувався в школі-інтернат. У 10 років почав писати вірші, у 15 - написав свою першу пісню. Любов до співу Юрію прищепили батьки й подарували його перший музичний інструмент - гармошку. У третьому класі почав писати вірші, які відправляв до газети «Піонерська правда». З якої приходили похвальні листи. У 15 років Юрій вирішив присвятити своє життя музиці і звернувся про допомогу до обласного депутата попросивши музичну апаратуру для школи-інтернату. Після цього в інтернаті відбувалися концерти за участі Юрія. Після школи-інтернату навчався в одному з Вінницьких профтехучилищ, де вільний час присвячував музиці. Пізніше після завершення навчання співпрацював з різними концертними колективами, та розпочав свій бізнес - продаж музичних інструментів. За кілька років Юрій Грицюк відкрив власний магазин музичних інструментів «Метроном». Згодом почав працювати з багатьма зірками української естради, забезпечуючи їх звуковим і світловим обладнанням. Талант Юрія оцінили в Україні і за її межами. Пізніше, у 2011 році отримав звання «заслужений діяч естрадного мистецтва України» і був обраний головою Вінницького обласного відділення Асоціації діячів естрадного мистецтва України. У 2011 році Юрій Грицюк отримав звання «заслужений діяч естрадного мистецтва України» і був обраний головою Вінницького обласного відділення Асоціації діячів естрадного мистецтва України. Пісню «Мамо, моя мамо» виконував народний артист України Микола Гнатюк і вона увійшла до 200 найкращих пісень України. Юрій Грицюк був технічним директором фестивалів VINNYTSIA JAZZFEST та OPERAFEST TULCHYN. Помер Юрій Грицюк 23 червня 2024 у віці 50 років. 25 червня Юрія Грицюка провели в останню путь. Поховали у селі Мальчівці Барського району Вінницької області. Без Юрія залишилася дружина і двоє доньок == Творчість == У 1996 році Юрій Грицюк написав пісню «Старий скрипаль». У 2011 році Юрій Грицюк записав свій перший альбом інструментальної музики «Відкрий своє серце». У 2012 році Юрій Грицюк випустив другий альбом «Мамо, моя мамо», присвячений всім матерям. Авторська пісня «Хата». Випустив власну збірку віршів «Як пахнуть троянди». == Джерела == Втрата - пішов з життя відомий вінничанин Юрій Грицюк, 24.06.2024",uk,Персоналії,ordonné,https://uk.wikipedia.org/?curid=5443057,363,,['uk'],False,Персоналії,Catégorie principale
5435122.0,Cerrone,"Марк Серроне (французька вимова: [maʁk sɛʁɔn], італійська: [tʃerˈroːne]; нар. 24 травня 1952) - французький диско-барабанщик, композитор, продюсер і автор концертів. Серроне є продюсером диско-пісень 1970-х і 1980-х років. Він продав понад 30 мільйонів альбомів по всьому світу, включаючи понад чотири мільйони копій у Франції і вісім мільйонів копій Supernature. Сингл «Love in C Minor» (1976) посів 3 місце і був у чартах два місяці, розійшовшись у три мільйони копій. У «Supernature» (1977) Серроне поєднав симфонічну оркестровку з синтезаторами. На диско-форумі Billboard Disco Forum 1978 року Серроне отримав шість нагород, включно з титулом «Диско артист року ». Крім Love in C Minor, Cerrone's Paradise і Supernature, Марк Серроне мав успіх у Європі з такими альбомами, як Cerrone IV: The Golden Touch (1978), Where Are You Now (1983), The Collector (1985), Human Nature (1994) і нещодавно з танцювальними альбомами Hysteria (2002) і Celebrate (2007). Cerrone також відомий живими виступами. У 1991 році він грав у шоу Harmony, щоб відзначити запуск першого в Японії телевізійного супутника високої чіткості. Рок-оперу показали понад 800 000 глядачів у токійській гавані. Серроне адаптував «Гармонію» для театру. У 1992 році мюзикл Dreamtime, заснований на оригінальній історії Серроне, показав 140 показів на Бродвеї в нью-йоркському театрі Еда Саллівана. Серроне записував і виступав з Найлом Роджерсом, Тото, Лаурою Браніган, Джоселін Браун, Ла Тойя Джексон і Аксель Ред. Його музику семплували такі артисти, як Avalanches, Bob Sinclar, Beastie Boys і Run-DMC. == Посилання == Cerrone - official site (in English and French) Cerrone на сайті Discogs (англ.) Cerrone на сайті IMDb (англ.) Marc Cerrone biography - Yahoo Shopping Supernature - lyrics",uk,Персоналії,aléatoire,https://uk.wikipedia.org/?curid=5435122,289,,['uk'],False,Персоналії,Catégorie principale
5398801.0,Користувач:Fillean/Чернетка,"destacado también en la composición y canto de boleros, donde se lo reconoce por haber introducido el habla cotidiana al bolero. Entre sus boleros se destaca «Algo contigo», «Un sábado más» y «Cuenta conmigo», tema que ganó en 1979 el festival de la OTI, interpretado por Daniel Riolobos. Otro de los cantantes que interpretó su música fue el mexicano José José, aunque también se destacó el músico y cantante puertorriqueño Tito Rodríguez quien también interpretó en bolero sus tangos «Nuestro balance» (en el disco La romántica voz de Tito Rodríguez, el piano artístico de José Melis, de 1965), «Cómo» (en su disco Tito Rodríguez: en escenario, de 1967) y «El último acto» (del disco Yo soy tu enamorado, de 1968). Obtuvo dos diplomas al mérito de los Premios Konex como autor/compositor melódico en 1985 y como autor/compositor de pop/balada en 1995. En 2014 recibió la mención Ciudadano ilustre de la ciudad de Buenos Aires, votada por unanimidad en la legislatura porteña. === Sencillos === 1960: La boa / Dejame solito un rato (Los Novarro) Sello VIK 1961: Vida mía / Ave de paso (Los Novarro). Sello VIK 1961: El vaivén / Los aretes de la luna (Los Novarro). Sello VIK 1961: La ley / Envidia (Los Novarro) Sello VIK 1961: Ritmo de chunga / La dueña de la boutique (Chico Novarro y su orquesta) Sello Récord (temas no incluidos en LP). 1963: Promesa / Solo (Los Bossambistas). Sello Columbia 1963: El tero tero / Filosofito. Sello VIK 1963: El camaleón / La página 10. Sello VIK 1963: El orangután / Un día más. Sello VIK 1964: La pareja / Un sombrero de paja. Sello VIK 1964: La sospechita / El dardo. Sello VIK 1964: Primavera / Cumbia bendita. Sello VIK 1964: La mula / El umbral. Sello VIK 1964: Mi tía / Flora. Sello Philips 1964: Madrecita mía / Anoche soñé. Sello Philips 1964: Espuma de mar / Las cenizas. Sello Philips 1965: Nuestro balance / Pedacito de cielo. Sello Philips (temas no editados en LP). 1965: El conde / Casos y cosas. Sello Philips 1965: El pichón de picuru / Te pico. Sello Philips 1966: La máquina / Cola de paja. Sello Philips (temas no editados en LP). 1966: El conductor / Por algo será. Sello Philips (temas no editados en LP). 1966: Mala fama / Obsesión. Sello Philips (temas no editados en LP). 1966: El electrocardiograma / Cuenta hasta 10. Sello Philips (temas no editados en LP). 1967: La promoción / Vinagrito. Sello Columbia (temas no editados en LP). 1968: Blim blim / Punta ballena. Sello Columbia. (temas incluidos en el LP Más que tropical). 1968: Alma en pena / Mira mira. Sello Columbia 1968: Alergia / Beautiful Juana. Sello Columbia (temas no editados en LP). 1968: Cuidado / Santa Fe de la Vera Cruz. Sello Columbia (tema 1 no editado en LP). 1969: Esperando / El porcentaje. Sello Columbia (tema 1 no editado en LP). 1969: Para que tanta pinta / La bola loca. Sello Columbia (temas no editados en LP). 1970: Fue un amor de temporada / La mayoría. Sello Columbia (temas no editados en LP). 1971: Un sábado más / Mi corazón es una flor. Sello Trova (temas no editados en LP). 1974: Pinocho / Jugaremos. Sello Microfón 1977: Algo contigo / Milonga del raje. Sello Microfón 1979: Si tu te vas ahora / En el camarín. Sello Microfón 1980: Cuenta conmigo /Gúardame. Sello Microfón. (temas no editados en LP). === Discos en formato EP === 1961: Los aretes de la luna/ El vaivén / La boa / Dejame solito un rato. Sello VIK 1961: Ave de paso / Uno / Vida mía / Madreselva. Sello VIK 1961: Lamento náufrago / Topsie / Piel canela / Todo es nuevo. Sello Récord 1963: El camaleón / Que gente averiguá / Negrito no grita / El orangután. Sello VIK 1963: La sospechita / Cumbia bendita / Primavera / Calavera. Sello VIK 1964: La mula / El umbral / La torre / Dios en tus ojos. Sello VIK 1964: Palomita / Si fueras fea / Mira mi corazón / Calavera Sello VIK. (temas 1 y 2 no editados en LP). 1964: Mi tía / Espere, capitán / Anoche soñé / Qué sabes tú. Sello Philips 1964: Mi tía / La edad del querer / Las cenizas / Flora. Sello Philips (editado en España). 1965: Las cenizas / Mañana en punto / Así / Tu, la luz. Sello Philips (temas 3 y 4 no editados en LP). 1974: Pinocho / Jugaremos / Que mundo tan terrible / Había una escuela. Sello Microfón 1975: Tengo la música / Canción de la muela cariada / Canción de las valijas / El reloj ya dio la hora. Sello Microfón (temas no editados en LP) === Como actor === 1964: El Club del Clan. 1965: El perseguidor. 1965: Nacidos para cantar. 1965: Viaje de una noche de verano. 1966: Hotel alojamiento. 1967: ¡Esto es alegría!. 1968: Coche cama alojamiento. 1973: Los caballeros de la cama redonda. 1974: Los vampiros los prefieren gorditos. 1980: Así no hay cama que aguante. 2018: El amor menos pensado. == Televisión == 1962-1964: El club del clan (serie de televisión). 1963: El departamento (serie de televisión). 1965: Casos y cosas de la casa (programa de televisión). 1979: El mundo es Chico (programa de entretenimientos y musical). 1988: Atrevase a soñar (programa de entretenimientos). 2001: El sodero de mi vida (telenovela; su personaje se llamaba Luis). 2004: Los secretos de papa (telenovela; se interpreta a sí mismo). == Teatro == Buenas noches Buenos Aires (1963), en el Teatro Astral, con Hugo del Carril, Virginia Luque, Mariano Mores, Alberto Marcó, Susy Leiva y Juan Verdaguer. Corrientes de Lujo (1975), en el Sans Souci, con Marty Cosens, Estela Raval, Jorge Pérez Evelyn, producida por Gerardo Sofovich. == Como músico y compositor == 1964: Cleopatra era Cándida (compositor de varios temas). 1965: Un italiano en la Argentina/Il gaucho (compositor",uk,Персоналії,aléatoire,https://uk.wikipedia.org/?curid=5398801,1000,,['es'],False,Персоналії,Catégorie principale
5408774.0,Користувач:Maxym borkov,"обрали навчання вдома, щоб дати дітям більше свободи для творчості. Це дозволило Біллі зосередитися на своїх захопленнях, таких як музика та танці. Вона почала співати у хорі ще з 8 років, а писати свої перші пісні - у 11. Сімʼя Біллі справді була тісно повʼязана з мистецтвом, і музика завжди була важливою частиною їхнього життя. Вона часто слухала різноманітні жанри: від таких груп як «The Beatles» i «Linkin Park» до хіп-хопу та електронної музики. Це сформувало її майбутній унікальний стиль. У дитинстві Біллі займалася танцями і мріяла стати професійною танцівницею. Вона дуже багато присвячувала цьому багато часу, але у 13 років зазнала серйозної травми ноги, через яку була змушена покинути танці. Це стало переломним моментом у її житті, адже вона повністю переключилася на музику. Її старший брат, Фіннеас ОʼКон-нелл, став ключовою особистістю у розвитку її музичної карʼєри. Він був не лише старшим братом, а й наставником і продюсером. Фіннеас записав і продюсував більшість її пісень, включаючи знаменитий трек ""Ocean Eyes"", який спочатку був створений для його власного музичного проєкту. Біллі записала пісню в домашній студії, і її талант одразу помітили. Сім’я відіграла ключову роль у розвитку Біллі як особистості й музикантки. Її батьки та брат підтримували її творчі експерименти, що допомогло їй стати тією унікальною артисткою, яку знають і люблять сьогодні. == Творчість == Творчість Біллі Айліш вирізняється унікальним стилем, глибокими духовними текстами та незвичним підходом до музики. Вона поєднує елементи попу, альтернативи, електроніки та навіть хіп-хопу, створюючи атмосферні й емоційно насичені та зворушливі треки. Її пісні часто стосуються теми кохання, самотності, страхів, психічного здоров’я та особистих переживань. === Дебют і прорив === Біллі вперше заявила про себе піснею “Ocean Eyes”, яку вона випустила у 2015 році. Пісню написав її брат Фіннеас, який є її постійним співавтором і продюсером. Трек швидко став вірусним завдяки платформі SoundCloud, відкривши їй шлях до великої аудиторії. === Альбом “When We All Fall Asleep, Where Do We Go?” (2019) === Додаткове посилання Перший студійний альбом Біллі став справжнім феноменом. У ньому звучали такі хіти, як: • “Bad Guy” - динамічний трек, який очолив світові чарти й став її найбільшим хітом.• “Bury a Friend” - загадкова композиція, що розкриває її уявлення про страхи й внутрішніх демонів.• “When the Party’s Over” - ніжна, меланхолійна балада про розбиті серця.Цей альбом зробив Біллі однією з наймолодших і найвпливовіших зірок поп-музики. === Пісня для Джеймса Бонда “No Time To Die” (2020) === Трек став офіційним саундтреком до однойменного фільму про Джеймса Бонда. Ця пісня отримала нагороди “Греммі” та “Оскар” за найкращу оригінальну композицію для кіно. Її похмура й драматична мелодія чудово передала атмосферу шпигунського епосу. === Альбом “Happier Than Ever” (2021) === Другий студійний альбом Біллі продовжив її експерименти з музикою. У ньому з’явилися такі відомі треки як:• “Your Power” - акустична пісня про зловживання владою та маніпуляцію.• “Happier Than Ever” - композиція, яка починається як ніжна балада, але поступово перетворюється на потужний рок-трек із емоційним вокалом.• “Therefore I Am” - саркастична пісня, адресована критикам. === “What Was I Made For?” (2023) === Ця пісня була створена для фільму «Барбі» й отримала величезне визнання. Біллі розкрила в ній почуття пошуку себе та свого місця в світі.Трек став одним із найемоційніших у її кар’єрі та здобув премію «Греммі» за пісню року. === Унікальний стиль === Тексти пісень Біллі часто дуже особисті та метафоричні. Вони пронизані емоціями й роздумами про життя, страхи та мрії. Її вокал вирізняється ніжністю й унікальною манерою виконання, яка може переходити від майже шепоту до потужного співу. Творчість Біллі Айліш - це постійний пошук нових форм вираження, завдяки чому вона залишається однією з найяскравіших постатей сучасної музики. Останній альбом Біллі Айліш, “Hit Me Hard and Soft”, випущений у 2024 році, відображає її творчий розвиток та емоційну глибину. Він поєднує особисті переживання із загальнолюдськими темами, такими як складнощі стосунків, слава та пошук себе. Трек “Wildflower” розповідає історію про любовний трикутник, тоді як “The Greatest” досліджує моменти самопожертви та нерозділених почуттів. Композиція “L’Amour De Ma Vie” іронічно описує токсичні стосунки, які залишили емоційний відбиток. “The Diner” загострює увагу на темній стороні слави, демонструючи досвід переслідування сталкерами. Особливе місце займає фінальний трек “Blue”, що є реміксом раніше створених пісень. У ньому співачка переосмислює попередні етапи свого життя й творчості, підсумовуючи теми всього альбому. Ця робота отримала визнання критиків за інноваційність, чесність текстів і багатогранність звучання, підтверджуючи статус Айліш як однієї з найвпливовіших сучасних артисток. Джерела: American Songwriter ( ( Apple Music ( ( == Цікаві Факти: == Ось кілька цікавих фактів про Біллі Айліш: 1. Справжнє ім’я та друге ім’я Повне ім’я Біллі - Біллі Айліш Пайрат Бейрд О’Коннелл. Її друге ім’я - “Пайрат” (Pirate), тобто “пірат”. Це було бажання її старшого брата Фіннеаса, який хотів, щоб сестру назвали “Пірат”. 2. Синдром Туретта Біллі відкрито розповідала про те, що має синдром Туретта - неврологічний розлад, який викликає мимовільні рухи чи звуки (тіки). Вона зізнавалася, що навчилася жити з цим і навіть використовує свій досвід для натхнення. 3. Стиль одягу Біллі відома своїм любов’ю до оверсайз-одягу. Вона пояснює це тим, що хоче уникати об’єктивації: у вільному одязі її не судять за фігуру. Водночас її стиль став важливою частиною її публічного образу. 4. Фанат Гаррі Поттера Біллі - велика фанатка всесвіту Гаррі Поттера. У дитинстві вона стільки разів читала книги про Гаррі Поттера, що могла цитувати їх напам’ять. 5. Екологічна активістка Біллі активно виступає за захист довкілля. Вона організовує екологічно чисті тури, використовує вторинну упаковку для мерчу й заохочує фанатів бути свідомішими щодо довкілля. 6. Відданість фанатам Біллі дуже цінує своїх шанувальників. Вона часто спілкується з ними через соцмережі та особисто. Наприклад, вона одного разу відвідала дім свого фаната, щоб подякувати йому за підтримку. 7. Талант до малювання Біллі має хист до мистецтва. Вона часто малює й навіть створювала дизайни для власного мерчу. 8. Музика як сімейна справа Усі пісні Біллі створюються спільно з її братом Фіннеасом. Вони працюють у домашній студії, розташованій у їхньому будинку в Лос-Анджелесі. 9. Перша пісня у 4 роки Біллі почала писати пісні ще у дуже ранньому віці. Однією з перших її пісень була композиція про зомбі, яку вона написала у 4 роки після перегляду фільму жахів. 10.",uk,Персоналії,aléatoire,https://uk.wikipedia.org/?curid=5408774,1000,,['uk'],False,Персоналії,Catégorie principale
5456220.0,Користувач:ScriberUA/Чернетка,"Кириченко (Слюсаренко) Тетяна Михайлівна - державний нотаріус, Решетилівської Державної Нотаріальної контори. Дата народження: 16 березня 1964 року. Місце народження: Мартинівка, Миргородський район, Полтавська область. == Біографія == Кириченко Тетяна Михайлівна (16 березня 1964, с. Мартинівка, Гадяцький район, Полтавська область, Україна - 28 грудня 2024, Решетилівка, Полтавська область, Україна) - український нотаріус, перший і єдиний державний нотаріус у Решетилівській громаді із дня заснування Решетилівської державної нотаріальної контори у 1993 році до своєї смерті у 2024 році. === Освіта та кар'єра === Після закінчення школи вступила до Чернігівського юридичного технікуму. У 1986 році почала працювати в управлінні соціального захисту в Решетилівці, одночасно здобуваючи вищу освіту в юридичній академії ім. Ярослава Мудрого. У 1993 році, після створення Решетилівської державної нотаріальної контори, була призначена державним нотаріусом, залишаючись єдиним державним нотаріусом у місті та часто обслуговуючи також мешканців сусідніх районів Полтавської області. Протягом своєї кар'єри провела стажування для кількох державних нотаріусів та помічників нотаріуса. === Внесок у професію === Щоденно приймала десятки громадян, виконуючи нотаріальні дії, необхідні для реалізації громадянами своїх прав на розпорядження майном. Особливу увагу приділяла правовій обізнаності громадян, ретельно пояснюючи юридичні наслідки, особливо літнім людям. Жила роботою, навіть в останні роки життя, багато зусиль приділяла професійній діяльності. == Джерела == [Посилання на офіційні документи, новини, інтерв'ю, некрологи] == Див. також == Нотаріат в Україні",uk,Персоналії,aléatoire,https://uk.wikipedia.org/?curid=5456220,212,,['uk'],False,Персоналії,Catégorie principale
737.0,Наука,"століть великі зміни в науковій картині світу і ряд нових відкриттів у фізиці (електрон, рентгенівське випромінювання, радіоактивність тощо) призводять до кризи класичного природознавства і насамперед його механістичної методології. У XX значних успіхів досягли математика і фізика, виникли такі галузі технічних наук, як радіотехніка, електроніка. З'явилась кібернетика, яка збільшує свій вплив на подальший розвиток науки і техніки. Успіхи фізики і хімії сприяють глибшому вивченню біологічних процесів у клітинах, що стимулює розвиток сільськогосподарських і медичних наук. Відбувається тісне зближення науки з виробництвом, зростають і зміцнюються її зв'язки з суспільним життям. Сучасна наука становить важливу складову частину науково-технічної революції. === Астрономія й космонавтика === Міжнародна космічна станція - спільний проєкт космічних агенцій Росії (Роскосмос), США (NASA), Японії (JAXA), Європейського союзу (ESA), Канади (CSA), Бразилії (AEB). Початок будівництва 1998 рік, закінчення - 2011 рік. Найдорожчий науковий проєкт в історії науки, вартістю $100 млрд доларів. Найбільший техногенний предмет у космосі. Дослідження Марса у перше десятиліття третього тисячоліття розгорнулись з новим ентузіазмом. Численні роботизовані місії збирають інформацію для розв'язання двох головних питань: існування життя на червоній планеті та висадки людей на планету. У 2001 році Марс Одисей (англ. Mars Odyssey), запущений NASA, розпочав геологічне дослідження планети, у теперішній час виконує роль ретранслятора для марсоходів Спірит та Опорт'юніті. У 2008 році естафету його досліджень перехопив космічний зонд Фенікс. У 2003 році Європейське космічне агентство запустило на Марс космічний апарат Марс-експрес з посадковим модулем Бігль-2, що зазнав невдачі, на борту. У 2005 році NASA запустило Mars Reconnaissance Orbiter задля детального зондування поверхні планети. Наразі американське космічне агентство спрямовує свої зусилля на проєкт марсоходу Марсіанської наукової лабораторії. Вартість проєкту $2,3 мільярда доларів. Космічний телескоп «Джеймс Вебб» - орбітальна інфрачервона обсерваторія, яка замінить у 2014 році космічний телескоп «Хаббл» та інфрачервону обсерваторію космічного базування «Спітцер» (запущена 25 серпня 2003 року). Це спільний проєкт американської (NASA), канадської (CSA) та європейської (ESA) космічних агенцій. Вартість проєкту становить $824 млн доларів. Радіотелескоп на низьких частотах (нижче 250 МГц), інтерферометр нового покоління Радіоантена площею у Квадратний Кілометр буде введено в дію в Австралії або Південній Африці у 2017 році. Він стане заміною сучасного європейського масиву радіотелескопів Low Frequency Array. === Фізика й енергетика === Європейський рентгенівський лазер на вільних електронах XFEL (англ. X-Ray free-electron laser) для дослідження атомарних взаємодій. Найбільший у світі рентгенівський лазер у Гамбурзі, Німеччина. Старт призначений на 2013-2014 рік. За допомогою надкороткочасних лазерних спалахів (менше трильйонної частки секунди) можна буде «побачити» молекулярні і атомарні процеси. Вартість близько $1,5 мільярда доларів. Майже чверть витрат бюджету взяла на себе Росія в особі корпорації «Роснано». Найбільший у світі прискорювач елементарних частинок, Великий адронний колайдер (англ. Large Hadron Collider, LHC), створений у Європейському центрі ядерних досліджень CERN, поблизу Женеви. Фінансування та супровід проєкту здійснюють понад 10 000 науковців та інженерів з понад 100 країн світу. Вартість проєкту становить $6 млрд доларів. Колайдер дозволить виявити бозони Хіггса і зімітувати стан Всесвіту через мільярдну частку секунди після Великого вибуху. Запроєктований у 1984 році, реалізацію почали 2001 року, перший запуск здійснили 10 вересня 2008 року, офіційне відкриття 20 листопада 2009 року. Прискорювач антипротонів та іонів FAIR (англ. Facility for Antiproton and Ion Research), потрібен, щоб відтворити субстанцію, яка утворилася в перші мікросекунди після Великого вибуху та вивчити сильну взаємодію. Проєкт німецького Центру Гельмгольца з вивчення важких іонів GSI (нім. GSI Helmholtzzentrum für Schwerionenforschung) у Дармштадті. Запланований запуск у 2015 році. Вартість проєкту приблизно $1,7 млрд доларів. Термоядерний синтез на лазерних імпульсах (англ. National Ignition Facility, NIF) - лазерний термоядерний реактор, розташований в Лівермор, Каліфорнія, США. Будівництво завершено 31 березня 2009 року, продовжувалось 12 років й обійшлося в $3,9 млрд доларів. 192 надпотужних лазерів, націлених в одну точку, повинні згенерувати надкороткочасний спалах світла в 500 терават, щоб спровокувати термоядерну реакцію всередині невеличкого золотого циліндра, де буде дейтерій з тритієм. NIF - американський конкурент термоядерного реактора ITER, який будують у Франції, проте перший ще не має попередників. Міжнародний експериментальний термоядерний реактор (англ. International Thermonuclear Experimental Reactor, ITER), задля термоядерного синтезу на токамаці. Знаходиться у Кадараші, Франція, неподалік від Лазурного берега. Будівництво розпочато у 2006 році, у 2016-му повинно бути закінчено. Якщо експеримент піде успішно, то у 2020-х - 2030-х роках почнеться проєктування комерційних термоядерних реакторів. Фінансовий внесок: Китай, Індія, Корея, Росія, США - по 1/11 загальної суми, Японія - 2/11, Європейський союз - 4/11. Вартість проєкту $12-15 млрд доларів. === Біологія й медицина === Глобальний Перепис морської біоти стартував у 2000 році й розрахований на 10 років. Узагальнена доповідь 80 країн-учасниць буде представлена на конференції у Лондоні 2010 року. Робота ведеться у 14 напрямках польових досліджень та 4 напрямках теоретичних узагальнень отриманих даних. Вартість проєкту $1 млрд доларів. Організація з дослідження людського протеома створена у 2001 році й ставить собі на меті докладний опис усіх білків людського організму. Вартість проєкту понад $1 млрд доларів. === Геологія === Міжнародна програма з глибинного буріння дна океанів стартувала у 2003 році й розрахована на 10 років досліджень геологічної будови океанічного дна планети. == Див. також == Наука в Україні Наукове товариство Наукометрія Наука та наукознавство Наукознавство Популяризація науки == Література == Українською Патон Б. Є. До висот науки. - К., 1977. Білецький В. С. Методологія наукових досліджень технічних об᾽єктів та їх оптимізація : навч. посібник / Нац. техн. ун-т «Харків. політехн. ін-т». - Київ : ФОП Халіков Руслан Халікович, 2023. - 118 с. Данильян О. Г. Методологія наукових досліджень : підручник / О. Г. Данильян, О. П. Дзьобань. - Харків : Право, 2019. - 368 с. Юринець В. Є. Методологія наукових досліджень : навч. посібник / В. Є. Юринець. - Львів : ЛНУ імені Івана Франка, 2011. - 178 с. Іншими мовами (англ.) Feynman, Richard P. The pleasure of finding things out the best short works of Richard P. Feynman / Robbins, Jeffrey (ed.). - Cambridge, Massachusetts : Perseus Books, 1999. - ISBN 978-0-465-01312-8. (англ.) Feynman, Richard P. The Pleasure of Finding Things Out: The Best Short Works of Richard P. Feynman. - Cambridge, Massachusetts : Perseus Books, 1999. - ISBN 978-0-465-02395-0. Feynman, Richard P. Cargo Cult Science // Engineering and Science. - 1974. - Vol. 37, iss. 7. - P.",uk,Наука,ordonné,https://uk.wikipedia.org/?curid=737,1000,,['uk'],False,Наука,Catégorie principale
5044562.0,Наукова інформація,"- це нові відомості про навколишній світ. Залежно від ознак, які відображають властивості об'єктів, виділяють такі види наукової інформації: природничонаукова; техніко-технологічна; економічна; соціально-політична. == Документ наукової (науково-технічної) інформації == Науковим документом, або документом науково-технічної інформації, називається носій, в якому в той чи інший спосіб зафіксовані наукові відомості (дані) або науково-технічна інформація, в яких повинно бути відмічено, ким, де і коли він був створений. Документи науково-технічної інформації представлені такими основними групами: друковані, машинописні (рукописні). Друковані джерела інформації включають: навчальні матеріали; наукові матеріали; нормативні матеріали; статистичні матеріали; інші матеріали. Навчальні матеріали - це видання літератури з навчальних дисциплін (підручники, навчальні посібники, програмно-методичні матеріали), призначені для підготовки спеціалістів в окремих галузях. Підручник - це навчальне видання, яке містить систематизоване викладення навчальної дисципліни (її розділу, частини), відповідає навчальній програмі й офіційно затверджене Міністерством освіти і науки України або рекомендоване ВНЗ як даний вид видання. Навчальні посібники - це друковані, графічні, наочні та інші матеріали (книги, таблиці, карти, картини, макети, моделі, діапозитиви, кінофільми тощо), які використовуються у процесі навчання з метою забезпечення кращого засвоєння учнями знань, вмінь і навиків. Практичні посібники - це видання, розраховані на задоволення потреб окремих категорій спеціалістів народного господарства в їх повсякденній практичній діяльності. Наукові матеріали видаються у вигляді монографій, узагальнюючих наукових праць, збірників статей, рефератів, тез, в яких висвітлюються різні наукові проблеми. Монографія - це наукова праця у вигляді книги, яка містить повне або поглиблене дослідження однієї проблеми чи теми, яка належить одному або декільком авторам. Наукова монографія - це наукове дослідження, в якому різнобічно й вичерпно висвітлюється вибрана наукова проблема з критичним її аналізом, визначенням вагомості, формулюванням нових наукових концепцій. Монографія фіксує науковий пріоритет, забезпечує суспільство первинною науковою інформацією, призначена для висвітлення наукового змісту та результатів дисертаційного дослідження. Стаття - відомості обсягом, як правило, в декілька машинописних сторінок, опубліковані в науковому чи науково-популярному журналі, збірнику наукових праць чи газеті. Реферат - короткий виклад (усний або письмовий) наукової праці, вчення, змісту книги, результатів наукового дослідження. Тези - короткий виклад основних положень лекції, доповіді, твору. Тези доповідей наукової конференції - науковий неперіодичний збірник, який містить опубліковані до початку конференції матеріали попереднього характеру (анотації, реферати доповідей і (або) повідомлень). Наукові матеріали мають велику цінність з огляду на те, що науковець може ознайомитися з нетрадиційним трактуванням тих чи інших питань, критикою поглядів інших авторів, а також науковою новизною, характерною для науки на конкретному етапі її розвитку. Нормативні матеріали видаються органами законодавчої та виконавчої влади різних рівнів у вигляді законів, наказів, інструкцій, положень (стандартів) тощо і містять основні норми й правила та є основою для здійснення будь-якої діяльності. Закон - виданий у встановленому порядку загальнообов'язковий акт найвищого органу державної влади, який має вищу юридичну силу. Наказ - акт управління, що видається керівниками міністерств, відомств, відділів і управлінь виконкомів місцевих рад народних депутатів, а також керівниками підприємств, установ та організацій. Положення (стандарт) - нормативно-правовий акт, затверджений відповідним міністерством, який регламентує окремі види діяльності. Інструкція - 1) нормативний акт, що видається міністерствами, керівниками інших центральних і місцевих органів державного управління в межах їх компетенції на основі та задля виконання законів, указів, постанов і розпоряджень уряду й актів вищих органів дер-жавного управління; 2) збірник правил, що регламентують виробничо-технічну діяльність. Статистичні матеріали - відомості про розвиток народного господарства, подані у вигляді таблиць, узагальнених у щорічних статистичних збірниках, що видаються Державним комітетом статистики України. Статистичні матеріали складаються з економічних, демографічних, соціальних та інших, зокрема, технічних, технологічних матеріалів. Документальні джерела інформації дають змогу досліджувати об'єкти за певною періодизацією, тобто у динаміці за періодами. Це необхідно для вивчення і зіставлення факторів, які позитивно чи негативно впливають на господарську діяльність підприємств. Група інших матеріалів представлена науково-популярними, рекламними, патентно-ліцензійними, довідковими, бібліографічними, виробничими матеріалами тощо. Науково-популярні матеріали - це брошури та книги з окремих питань, призначені для пропаганди наукових знань серед широкого кола читачів, зайнятих насамперед у матеріальному виробництві. Рекламні джерела інформації - це відомості про вироби, послуги, які пропонуються з метою залучення покупця. Патентно-ліцензійні джерела інформації - це права на використання інтелектуальної власності або трудову діяльність у певній сфері економіки. Довідники - це довідкові видання, які мають прикладний, практичний характер, мають систематизовану структуру або побудовані за алфавітом заголовків статей. Бібліографічні джерела інформації - це видання книжного або журнального типу, які включають науковий, систематизований перелік і опис друкованих видань. До рукописних документів відносять носії інформації, які не пройшли редакційно-видавничу обробку і не виготовлені поліграфічним способом (дисертації, науково-технічні звіти, документи обліку господарської діяльності тощо). Дисертація - є кваліфікаційною науковою працею у вигляді спеціально підготовленого рукопису або опублікованої монографії. Підготовлена до захисту дисертація повинна містити висунуті здобувачем науково обґрунтовані теоретичні або експериментальні результати, наукові положення, а також характеризуватися єдністю змісту і свідчити про особистий внесок здобувача в науку. Звіт з науково-дослідної роботи (НДР) - науково-технічний документ, який містить систематизовані дані про науково-дослідну роботу, описує процес чи результати науково-технічного дослідження. Звіт з НДР є рукописною працею, яка оформлюється і розмножується в обмеженій кількості екземплярів (від трьох до п'яти). Обсяг звіту може коливатися від декількох аркушів, які оформляються у вигляді брошури, до декількох сотень аркушів, які оформляються у вигляді однієї чи декількох книг. Особливим видом рукописних документів є депоновані твори. Депонованими називаються наукові роботи, розраховані на обмежене коло користувачів. Депонування здійснюється централізовано органами науково-технічної інформації, функції яких в Україні виконує Український інститут науково-технічної експертизи та інформації. Відомості про депоновані твори оперативно наводяться у реферативних та інших журналах. Депонування здійснюється з метою ознайомлення вчених і спеціалістів з рукописами статей, оглядів, монографій, матеріалів конференцій, з'їздів, нарад і симпозіумів вузькоспеціального характеру, які недоцільно видавати масово (як книги, журнали, брошури). У науковій діяльності застосовується поділ документальних джерел інформації на дві категорії: первинні і вторинні. Первинні джерела інформації мають переважно нові науково-технічні відомості, які є результатом науково-дослідної, проєктно-конструкторської і практичної діяльності (відображають господарські операції) або нове осмислення відомих ідей і фактів. До них відносять початкову публікацію даних експерименту, дослідження, більшість книг (виняток становлять довідники), періодичні видання, науково-технічні звіти, дисертації, депоновані рукописи тощо. Вторинні джерела інформації є результатом опрацювання одного або декількох первинних документальних джерел. До вторинних джерел інформації відносять бібліографічні описи, анотації, реферати, огляди, довідкові та інформаційні видання, переклади, бібліотечні покажчики та картотеки, довідники та енциклопедії. == Див. також == Джерело інформаційного матеріалу Наукометрія == Література == ІНФОРМАЦІЯ [Архівовано 14 березня 2016 у",uk,Наука,ordonné,https://uk.wikipedia.org/?curid=5044562,1000,,['uk'],False,Наука,Catégorie principale
1068693.0,Наукове знання,"Наукове знання - система знань про закони природи, суспільства, мислення. Наукове знання є основою наукової картини світу, оскільки описує закони його розвитку. == Сутність наукового знання == Наукове знання це: когнітивна основа людської діяльності; соціально обумовлена діяльність, знання, що має різний ступінь імовірності. == Емпіричний і теоретичний рівні == Наукове знання зазвичай розглядається на двох рівнях - емпіричному і теоретичному. Кожен з цих рівнів послуговується особливими методами дослідження та має різне значення для наукового знання загалом. === Емпіричне знання === Емпіричне знання накопичується внаслідок безпосереднього контакту з реальністю при спостереженні або експерименті. Загалом наука спирається на твердо встановлені факти, що були отримані емпіричним, тобто дослідним, шляхом. На емпіричному рівні відбувається накопичення фактів, їх первинна систематизація і класифікація. Емпіричне знання уможливлює формулювання емпіричних правил, закономірностей і законів, які статистично виводяться зі спостережуваних явищ. Основні методи емпіричного знання це: Експеримент - спостереження за об'єктами та явищами в контрольованих або штучно створених умовах з метою виявлення їхніх істотних характеристик; Спостереження - цілеспрямоване сприйняття явищ об'єктивної дійсності без внесення змін в реальність, що досліджується; Вимірювання - виявлення кількісних характеристик досліджуваної реальності. В результаті вимірювання відбувається порівняння об'єктів за певними властивостями; Порівняння - одночасне виявлення співвідношення та оцінка загальних для двох або більше об'єктів властивостей або ознак; Опис - фіксація засобами природної чи штучної мови відомостей про об'єкти і явища. Інформація, отримана за допомогою емпіричних методів, зазнає статистичної обробки. ПІсля цього науковці можуть робити певні узагальнення. Одержана інформація має бути верифікованою, тож науковці зобов'язані детально описати джерела інформації та використані методи. === Теоретичне знання === Емпіричне знання саме собою рідко може вичерпно пояснити певне явище. Таке знання малоевристичне, тобто воно не відкриває нових можливостей наукового пошуку. Саме тому необхідний теоретичний рівень знання, на якому одержані емпіричні дані вписуються в певну систему. Водночас без певних теоретичних засад неможливо почати жодне емпіричне дослідження. Таким чином, суть теоретичного знання - опис, пояснення і систематизація процесів і закономірностей, виявлених емпіричним шляхом, а також спроба цілісного охоплення дійсності. Основні методи теоретичного знання це: Формалізація - побудова абстрактних моделей, які мають пояснити суть досліджуваних явищ; Аксіоматизація - теоретична побудова на основі аксіом, тобто тверджень, істинність яких доводити не потрібно; Гіпотетико-дедуктивний метод - побудова дедуктивно пов'язаних між собою гіпотез, які пояснюють емпіричні факти. Основні компоненти теоретичного знання це: Проблема - форма знання, змістом якого є те, що ще не пізнане, але що потрібно пізнати, тобто це знання про незнання, питання, що виникло в ході пізнання і вимагає відповіді; проблема включає два основних етапи руху пізнання - постановку і рішення. Гіпотеза - форма знання у вигляді припущення, сформульованого на основі низки фактів. Гіпотетичне знання має імовірнісний, а не достовірний характер і вимагає перевірки, обґрунтування. Доведені гіпотези стають теорією, тоді як інші видозмінюються, уточнюються й конкретизуються, а ще інші відкидаються як помилкові. Вирішальним критерієм істинності гіпотези є практика у всіх своїх формах, тоді як логічний (теоретичний) критерій істини відіграє допоміжну роль. Теорія - знання, яке дає цілісне відображення закономірних та істотних зв'язків в певній галузі дійсності. Теорія будується з метою пояснення об'єктивної реальності. Головне завдання теорії - опис, систематизація і пояснення всіх наявних емпіричних даних. Проте теорія не описує безпосередньо навколишню дійсність. При формулюванні теорії дослідники оперують ідеальними об'єктами, які на відміну від реальних, характеризуються не нескінченною, а обмеженою кількістю властивостей. Теоретичний рівень знання має дві складові - фундаментальні теорії та теорії, які описують конкретну область реальності, спираючись на відповідні фундаментальні теорії. == Література == В. В. Косолапов Гносеологічна природа наукового факту. - К., 1964. В. Л. Чуйко Рефлексія основоположень методологій філософії науки. -К., 2000. К. Р. Поппер Логика и рост научного знания. - М.,1983. Tarski А. O ugrontowani v naukowej semantyki // Przeglad filozoficzny. - R.XXXIx (1936), - z.I.1936. - s.50-57. Popper K. R. Objective Knowledge. An Evolutionary Approach.- Oxford, 1979. == Див. також == Наука Наукове дослідження Науковець Знання Епістемологія Гносеологія Соціологія наукового знання Теорія",uk,Наука,aléatoire,https://uk.wikipedia.org/?curid=1068693,623,,['uk'],False,Наука,Catégorie principale
5228041.0,Наукове видавництво,"Академічне видавництво або наукове видавництво - підгалузь видавничої справи, яка поширює наукові дослідження та наукові матеріали. Більшість наукових робіт публікується в наукових журнальних статтях, книгах або дисертаціях. Частину академічної письмової продукції, яка формально не публікується, а лише роздруковується або розміщується в Інтернеті, часто називають «сірою літературою». Більшість наукових і науково-популярних журналів, а також багато наукових і науково-популярних книг, хоча і не всі, базуються на певній формі рецензування або редагування для відбору текстів, що підлягають опублікуванню. Стандарти якості та вибірковості рецензування дуже різняться від журналу до журналу, від видавництва до видавництва і від галузі до галузі. Більшість усталених академічних дисциплін мають власні журнали та інші видання, хоча багато академічних журналів є дещо міждисциплінарними та публікують роботи з кількох окремих галузей або підгалузей. Існує також тенденція до поділу існуючих журналів на спеціалізовані розділи в міру того, як сама галузь стає більш спеціалізованою. Поряд з відмінностями в процедурах рецензування та публікації, види публікацій, які приймаються як внесок у знання або дослідження, значно відрізняються в різних галузях і підгалузях. У природничих науках прагнення до статистично значущих результатів призводить до упередженості публікацій. Академічне книговидання зазнає значних змін, оскільки переходить від друкованого до електронного формату. Бізнес-моделі в електронному середовищі відрізняються. З початку 1990-х років ліцензування електронних ресурсів, зокрема журналів, стало дуже поширеним явищем. Важливою тенденцією, особливо щодо наукових журналів, є відкритий доступ через Інтернет. При публікації у відкритому доступі журнальна стаття стає доступною для всіх в Інтернеті безкоштовно в момент публікації видавцем. Як відкриті, так і закриті журнали іноді фінансуються автором, який сплачує плату за обробку статті, таким чином перекладаючи певну плату з читача на дослідника або його спонсора. Багато відкритих або закритих журналів фінансують свою діяльність без таких зборів, а інші використовують їх у хижацьких публікаціях. Інтернет сприяв самоархівуванню у відкритому доступі, коли автори самі роблять копії своїх опублікованих статей доступними для всіх в Інтернеті. Деякі важливі результати в математиці були опубліковані тільки на arXiv.",uk,Наука,aléatoire,https://uk.wikipedia.org/?curid=5228041,325,,['uk'],False,Наука,Catégorie principale
12297.0,Науково-технічна революція,"у непорушності законів мислення, їхній історичності. Больцман: «як уникнути того, щоб образ теорії не здавався власне буттям?» === Третя науково-технічна революція === Третя науково-технічна революція (з кінця XIX століття) почалася з руйнування концепції неподільного атома і створення квантово-механічної системи світосприймання, яка характеризується кількісними фізичними властивостями мікросистем. Під час цієї революції наука проявляє революціонізуючий вплив на розвиток виробництва і виробничих відносин. Науково-технічна революція (НТР) розпочалася у фізиці, поширилася потім на хімію, теоретичну і технічну кібернетику, космознавство та інші науки. До середини 50-х років вона охопила біологію і набула, таким чином, загального характеру. Майкл Фарадей - поняття електромагнітного поля. Джеймс Клерк Максвелл - електродинаміка, статистична фізика. Матерія - і як речовина і як електромагнітне поле. Електромагнітна картина світу, закони світобудови - закони електродинаміки. Чарльз Лаєлл - про повільну безперервну зміну земної поверхні. Жан Батист Ламарк - цілісна концепція еволюції живої природи. Маттіас Шлейден, Теодор Шванн - теорія клітини - про єдність походження і розвитку всього живого. Юліус Роберт фон Маєр, Джеймс Прескотт Джоуль, Ленц Емілій Християнович - закон збереження і перетворення енергії - теплота, світло, електрика, магнетизм і т. д. переходять одна в іншу і є формами одного явища, ця енергія не виникає з нічого і не зникає. Чарльз Роберт Дарвін - матеріальні чинники та причини еволюції - спадковість і мінливість. Антуан Анрі Беккерель - радіоактивність. Вільгельм Конрад Рентген, Пулюй Іван Павлович - рентгенівські промені. Джозеф Джон Томсон - елементарна частинка електрон. Ернест Резерфорд - планетарна модель атома. Макс Планк - квант дії і закон випромінювання. Нільс Бор - квантова модель атома Резерфорда-Бора. Альберт Ейнштейн - загальна теорія відносності - зв'язок між простором і часом. Луї де Бройль - всім матеріальним мікрооб'єктам притаманні як корпускулярні, так і хвильові властивості (квантова механіка). Залежність знання від застосовуваних дослідником методів. Розширення ідеї єдності природи - спроба побудувати єдину теорію всіх взаємодій. Принцип доповнюваності - необхідність застосовувати взаємовиключні набори класичних понять (наприклад, частинок і хвиль), тільки сукупність взаємовиключних понять дає вичерпну інформацію про явища. Це абсолютно новий метод мислення, що диктує необхідність звільнення від традиційних методологічних обмежень. Поява некласичного природознавства та відповідного типу раціональності. Мислення вивчає не об'єкт, а те, якою явилася спостерігачеві взаємодія об'єкта з приладом. Наукове знання характеризує не дійсність як вона є, а сконструйовану почуттями і розумом дослідника реальність. Теза про непрозорість буття, що блокує можливості суб'єкта пізнання реалізовувати ідеальні моделі і проєкти, що виробляються раціональним свідомістю. Допущення істинності кількох відмінних одна від одної теорій одного і того ж об'єкта. Відносна істинність теорій і картини природи, умовність наукового знання. Про відносність істини і умовність наукового знання писав американський фізик Річард Фейнман:«Ось чому наука недостовірна. Як тільки ви скажете щось про область досвіду, з якої безпосередньо не стикалися, ви відразу ж втрачаєте впевненість. Але ми обов'язково повинні говорити про ті області, які ніколи не бачили, інакше від науки не буде пуття. Тому, якщо ми хочемо, щоб від науки була якась користь, ми повинні будувати здогади. Щоб науці не перетворитися на прості протоколи виконаних дослідів, ми повинні висувати закони, що поширюються на ще незвідані області. Нічого поганого тут немає. Тільки наука через це виявляється недостовірною, а якщо ви думали, що наука достовірна - ви помилялися». === Четверта науково-технічна революція === Четверта науково-технічна революція (з середини XX століття) охопила інтелектуальну діяльність, починаючи з інформаційних образів в економіці, штучного інтелекту у нових технологіях і продовжується в біології, інформатизації суспільства, розвивається світова глобалізація у науці і техніці. Хто володіє інформацією, той володіє світом - так характеризується інформаційна революція, яка поширюється у всіх галузях науки, техніки, виробництві, соціології, суспільстві. Розвиток науки і техніки пов'язаний з ускладненням методів і форм наукових досліджень, використанням складної апаратури (атомних реакторів, прискорювачів елементарних часток, машинних комплексів та ін.). В сучасних умовах масштабні наукові дослідження провадяться великими колективами, а вчений є їхнім активним учасником. Таким чином, науково-технічна революція зумовила індустріалізацію науки. Об'єкти її вивчення: системи, що історично розвиваються (Земля, Всесвіт і т. д.) Синергетика, яка базується на уявленні самоорганізації систем, які історично розвиваються та здійснюють перехід від одного відносно стійкого стану до іншого, і при цьому з'являється нова рівнева організація елементів системи та їхня саморегуляція. Вплив суб'єкта пізнання на такого роду системи може стати тим «невеликим випадковим впливом», який зумовить необоротний (і небажаний для дослідника) перехід системи з одного рівня організації на інший. Історична реконструкція як тип теоретичного знання стала використовуватися в космології, астрономії та фізиці. Суб'єкт пізнання не є зовнішнім спостерігачем, існування якого байдуже для об'єкта. Наука вперше звертається до вивчення систем, що історично розвиваються, безпосереднім компонентом яких є сама людина: біосфера (глобальна екологія), медикобіологічних та біотехнологічних (генна інжеренія) об'єктів і т. д. При вивченні такого роду складних систем ідеал ціннісно-нейтрального дослідження неприйнятний. Раціональне пізнання втрачає пріоритет перед дораціональними і позараціональними пізнавальними формами. Космологія як наукова дисципліна. Теорія еволюції Всесвіту сприяє появі в постнекласичному типі раціональності елементів античної раціональності. == Основні риси == Основними рисами НТР є: швидкість розвитку науки, перетворення науки в безпосередню виробничу силу; всеосяжність; зміна технічної та технологічної бази господарства світу. == Вплив на світове господарство == Складові частини НТР - це система науки, техніки, технології, виробництва і управління. НТР впливає на зміни в розміщенні господарства світу - на його галузеву та територіальну структуру. Цей вплив виявляється так: базові матеріалоємні галузі промисловості переорієнтовуються з місцевої сировини до ринків збуту. Більшість районів, що зараз розвиваються, не мають сировинних баз; основними центрами і регіонами розміщення виробництва стали території з високим науковим потенціалом; перспективною формою територіальної організації науково-виробничих комплексів стали технополіси; розвиток світового господарства призвів до високої територіальної концентрації виробничої діяльності та населення; при розміщенні господарства в економічно розвинутих країнах орієнтуються на використання висококваліфікованої робочої сили або на дешеву робочу силу в країнах, що розвиваються; передбачаються жорсткі санкції за забруднення навколишнього середовища (Кіотський протокол). == Наукова революція в Україні == З'ясовуючи причини швидких темпів економічного зростання провідних країн Заходу, М. Хрущов та його оточення в 1954 році зосередили свою увагу на розгортанні науково-технічної революції в країні. Радянські вчені, проаналізувавши півтора десятка визначальних напрямків науково-технічного прогресу, дійшли невтішного висновку, що майже в усіх з них, за винятком одного - двох, СРСР поступається країнам-лідерам. Після детального розгляду цих питань на пленумі ЦК в липні 1955 року ставлення партійного керівництва до наукових досліджень помітно змінилося. Істотно збільшуються",uk,Наука,aléatoire,https://uk.wikipedia.org/?curid=12297,1000,,['uk'],False,Наука,Catégorie principale
1767.0,Спорт,"спортсмени отримують за свою участь у змаганнях гроші, сума яких визначається успішністю виступу. == Організація спорту == Спорт здебільшого організований за системою спортивних клубів, які надають професійним спортсменам та аматорам послуги, забезпечуючи їх спортивними спорудами, залами, інвентарем та тренерами. В СРСР спортивні клуби були об'єднані в спортивні товариства, здебільшого за профспілковим принципом. Ця система збереглася в Україні, хоча виникають нові форми надання населенню спортивних послуг та організації професійного спорту. Спортивні клуби організовують клубні змагання, а для проведення змагань між клубами об'єднуються у федерації, асоціації, союзи тощо. Такі об'єднання можуть бути регіональними, національними (в межах однієї країни) та міжнародними. Зазвичай у кожного виду спорту існує одна законодавча міжнародна організація, що встановлює правила проведення змагань та правила самого виду спорту. Проведенням глобальних змагань, таких як Олімпійські та Паралімпійські ігри займається Міжнародний олімпійський комітет у співпраці з федераціями окремих видів спорту. Важливе значення для розвитку спорту високого рівня має спонсорство. Відомі спортсмени отримують значну частину своїх прибутків від реклами. == Види спорту == Види спорту поділяються на індивідуальні й командні. Окремо виділяють розумові види спорту й технічні види спорту. До розумових видів спорту належать різного роду настільні ігри. В технічних видах спорту використовуються різноманітні механізми й машини: мотоцикли, автомобілі, літаки, моторні човни тощо. === Олімпійські види спорту === Із виникненням олімпійського руху види спорту, що входять до програми Олімпійських ігор мають особливий статус і насамперед фінансуються на державному рівні. Деякі види спорту визнані олімпійським комітетом, хоча й не входять до програми Олімпійських ігор. До олімпійських видів спорту належать легка та важка атлетики, плавання та інші водні види спорту, такі як стрибки у воду, гімнастика, різні види єдиноборств: бокс, боротьба, дзюдо, таеквондо тощо, фехтування, кінний спорт, стрілецький спорт та стрільба з лука, велоспорт, веслування, вітрильний спорт та деякі види популярних ігрових видів спорту, а також сучасне п'ятиборство - вид спорту, вигаданий засновником олімпійського руху П'єром де Кубертеном. До програми зимових олімпіад входять різні види лижного, ковзанярського, санного спорту, біатлон, а також деякі види ігрових зимових видів спорту. === Неолімпійські види спорту === Серед видів спорту, які не входять до програми олімпіад, є чимало професійних видів, що дуже популярні в окремих країнах: дартс, бальні танці,реслінґ,крикет, регбі, американський футбол, гольф, алтимат, багато різновидів вітрильного спорту, багато видів єдиноборств, технічні види спорту, екстремальні види спорту. Здебільшого ці види спорту мають солідну фінансову базу, приваблюють багато глядачів та увагу. === Технічні види спорту === Серед технічних видів спорту головне місце відіграють мото- та автоперегони, використовуються також й інші технічні засоби: моторні човни, літаки, моторні сани тощо. Кільцеві автоперегони проводяться на спеціально сконструйованих трасах. Найпопулярніші з них Формула 1, Наскар, 24 години Ле Мана збирають гігантську телеаудиторію. Ралі - перегони важкими трасами. До цього класу перегонів належать класичне ралі та різні ралі-рейди. === Єдиноборства === Існує велике різноманіття єдиноборств, окремі серед них (бокс, боротьба, дзюдо, тхеквондо) отримали статус олімпійського виду спорту. Серед єдиноборств велика кількість національних видів боротьби та бойових мистецтв. До єдиноборств належать армійські єдиноборства, що застосовуються в збройних силах для тренування військових, такі як рукопашний бій або бойовий гопак. Значна частка єдиноборств має історичні традиції, властиві цьому народу, їх називають народними одноборствами. Такими є оздоровчі бойові комплекси, такі як китайське ушу або бразильська капоейра. Значна популярність єдиноборств як видовища зумовила виникнення шоу, таких як реслінг, у яких по суті немає змагального елементу, а бої на арені чи рингу наперед хореографовані. === Ігрові види спорту === Ігрові види спорту, як індивідуальні, так і командні, привертають найбільшу увагу засобів масової інформації та є популярними серед глядачів та вболівальників. До індивідуальних ігрових видів спорту належать ігри з ракеткою: теніс, настільний теніс, бадмінтон, ігри з м'ячем: гольф, боулінг, різноманітні різновиди більярду тощо. Часто такі види спорту мають також парний або командний варіанти. Найбільші глядацькі аудиторії приваблюють командні види спорту: футбол та його різновиди (регбі, американський футбол, австралійський футбол), крикет, бейсбол, баскетбол, хокей, волейбол, алтимат та інші. === Розумові види спорту === До розумових видів спорту належить значна кількість настільних ігор; шахи, шашки, го, рендзю, сьоґі, сянці, мають спортивний статус деякі з картярських ігор та азартних ігор: бридж, покер, нарди. У 2008 році відбулися перші Всесвітні ігри з розумових видів спорту - аналог Олімпійських ігор. Інші популярні настільні ігри: доміно, маджонг, реверсі, лото / бінго, гральні кості, колекційні карточні ігри, настільні рольові ігри, монополія, вікторини, мають менш виражений спортивний статус. == Популярність == Асоціація сприяння міжнародному руху ""Спорт для всіх"" (TAFISA), яка представляє робочу групу комісії Міжнародного олімпійського комітету, оголосила перелік 20 найпопулярніших і наймасовіших видів спорту у світі. Це дослідження TAFISA провела у 200 країнах. Перше місце в рейтингу посіла легка атлетика, якою займаються 9,6 % населення планети. Друге місце дісталося футболу - 8,4 %, а третє - плаванню (8,1 %). До переліку не включили інтелектуальні види спорту на кшталт шахів і бриджу. == Проблеми == Розвиток професійного та напівпрофесійного спорту, його популярність у глядачів, високі гонорари, призвели до бажання серед атлетів і тренерів досягти успіху будь-якою ціною. Наприкінці XX-го століття виникли проблеми з масовим вживанням спортсменами допінгу - медичних препаратів, які сприяють покращенню спортивних результатів, хоча можуть мати в майбутньому негативні наслідки й зашкодити здоров'ю. Для боротьби з допінгом в олімпійських видах спорту створена Всесвітнє антидопінгове агентство (ВАДА). Однак в сучасну епоху боротьба з допінгом перетворилася на наукове змаганням між ВАДА та хімічними лабораторіями виробників медикаментів, що мають потенціал покращити результати спортсменів. Границя між дозволеними та забороненими хімічними речовинами часто дуже невизначена, що призводить до регулярних допінгових скандалів, особливо у видах спорту, які вимагають витривалості, наприклад, велоспорту й плавання, або великої сили м'язів (важка атлетика, спринт). == Спорт для всіх == Спортивне змагання має сенс тільки в тому разі, коли переможець наперед невідомий. Сила й спритність різних категорій людей не однакова тому велика частина змагань організовується з обмеженням для учасників. Видів спорту, в яких сила й спритність чоловіків у порівнянні з жінками не давала б їм перевагу, небагато. Такими є розумові види спорту, кінний спорт, у яких в змаганнях жінки й чоловіки можуть брати участь на рівних. Але навіть у шахах чи го практично всі найсильніші гравці є чоловіками. Через це для жінок організовуються окремі змагання, до яких чоловіки не допускаються, тобто за правилами існує контроль статі. Ще в середині",uk,Спорт,ordonné,https://uk.wikipedia.org/?curid=1767,1000,,['uk'],False,Спорт,Catégorie principale
5461890.0,Ліга Миронюка,"Ліга Миронюка (Всеукраїнська дитяча ліга В. В. Миронюка з фехтування) - щорічні спортивні змагання з фехтування на рапірах, шпагах та шаблях. Змагання проходять в чотири етапи у трьох вікових категоріях U11, U13 та U15. Хлопці з дівчатами змагаються окремо один від одного. Змагання відбуваються під егідою Національної федерації фехтування України, і внесені до її календаря. Відповідно до результатів змагань, федерація формує рейтинги спортсменів та спортсменок, які публікує на своєму офіційному сайті. == Історія змагань == Перші змагання було організовано та проведено в сезоні 2013/14 р. До сезону 2017/18 р. змагання називалися Ліга «10 - 13», починаючи з сезону 2018/19 р. змагання перейменували на Всеукраїнську дитячу лігу В. В. Миронюка з фехтування, в пам'ять заслуженого тренера України, директора ДЮСШ «Армієць», Володимира Васильовича Миронюка. До вторгнення російських військ в Україну змагання були міжнародними. Наразі в змаганнях Ліги постійно беруть участь більш ніж тридцять п'ять спортивних шкіл та клубів із 19 міст України. == Структура змагань == РАПІРА: ● Всеукраїнські змагання Ліги Миронюка з фехтування на РАПІРАХ серед ДІВЧАТ у трьох вікових категоріях U11, U13, U15. ● Всеукраїнські змагання Ліги Миронюка з фехтування на РАПІРАХ серед ХЛОПЦІВ у трьох вікових категоріях U11, U13, U15. ШПАГА: ● Всеукраїнські змагання Ліги Миронюка з фехтування на ШПАГАХ серед ДІВЧАТ у трьох вікових категоріях U11, U13, U15. ● Всеукраїнські змагання Ліги Миронюка з фехтування на ШПАГАХ серед ХЛОПЦІВ у трьох вікових категоріях U11, U13, U15. ШАБЛЯ: ● Всеукраїнські змагання Ліги Миронюка з фехтування на ШАБЛЯХ серед ДІВЧАТ у трьох вікових категоріях U11, U13, U15. ● Всеукраїнські змагання Ліги Миронюка з фехтування на ШАБЛЯХ серед ХЛОПЦІВ у трьох вікових категоріях U11, U13, U15. == Публікації == ЛМ 2024 Київ: Шпажисти та шпажистки відкрили «Різдвяний Кубок» У Броварах відбувся етап Всеукраїнської Національної Дитячої Ліги Миронюка з фехтування на шпагах ЛМ 2024 Львів: Наймолодші рапіристи розпочали сезон на етапі Дитячої ліги пам'яті В. Миронюка «Перші кроки» Всеукраїнський турнір з фехтування Дитяча ліга Миронюка В. В. етап «Київська весна» ЛМ 2024 Київ: Юні шаблісти та шаблістки розіграли нагороди перших всеукраїнських змагань сезону Черкаські фехтувальники здобули медалі Всеукраїнського турніру ЛМ 2024 Київ: Змагання з фехтування на шаблях завершили «Київську весну» Сьогодні та завтра, 5-6 березня, в ужгородському СК «Юність» триватиме Закарпатський етап всеукраїнського турніру «Дитяча ліга Миронюка В. В.» з фехтування на шпагах серед юнаків та дівчат ""ГОРЕЦЬ-2021. ЛМ 2024 Київ: Рапіристки та рапіристи розіграли нагороди «Київської весни» ІКОННІКОВ Георгій і КОЛОБОВА Софія - переможці етапу Дитячої ліги В. Миронюка (рапіра) У Броварах відбувся перший етап Ліги Миронюка з фехтування (ФОТО) Всеукраїнський Турнір «ЛІГА МИРОНЮКА В. В.» з фехтування на шаблях серед дівчат 2011 р.н. та молодше м. Київ 24.12.2021 рік",uk,Спорт,ordonné,https://uk.wikipedia.org/?curid=5461890,432,,['uk'],False,Спорт,Catégorie principale
2111206.0,Психологія спорту,"Психологія спорту - область психологічної науки, яка вивчає закономірності формування та прояву природних психічних процесів та психологічних феноменів у спортивній діяльності. Психологія спорту є міждисциплінарною наукою, яка спирається на знання з багатьох суміжних областей, включаючи біомеханіку, фізіологію, кінезіологію і психологію. Вона вивчає те, як психологічні та фізичні чинники впливають на продуктивність зайняття спортом і фізичними вправами. На додаток до навчання і тренувань психологічних умінь, поліпшення продуктивності, спортивна психологія охоплює роботу зі спортсменами, тренерами та батьками спортсменів у питаннях травм і реабілітації, комунікації, створення команди (командоутворення) і кар'єрні переходи. == Історія виникнення == Психологію спорту вважають доволі молодою галуззю психологічної науки. Згадка про неї вперше з'явилась у статтях засновника Олімпійських ігор П'єра де Кубертена на початку XX століття. Роком заснування цього напрямку у психології можна вважати 1913 рік, коли за ініціативою МОК організували конгрес, присвячений саме питанням психології спорту. У 1965 році в Римі заснували Міжнародну спілку психології спорту (МСПС). Це стало свідченням міжнародного визнання спортивної психології як окремого напрямку психології. МСПС з 1970 року починає видавати «Міжнародний журнал психології спорту». У 1967 році з'явилась Північноамериканська спілка психології спорту, а у 1969 році - Європейська асоціація психології спорту. Згодом аналогічні спілки відкрили в Японії, Англії, ФРН, Франції, Австралії, Бразилії та багатьох інших країнах. По справжньому активно психологія спорту як окремий напрямок психології почала розвиватися з початку 1960-тих років XX століття. При цьому на самому початку основну увагу звернули на так звану Диференціальну психологію, тобто на вивчення відмінностей спортсменів за індивідуальними характеристиками. Крім того, вивчались можливості та здатності спортсмена діяти в умовах стресу та способи збільшення ефективності тренувань. Трохи пізніше фронт досліджуваних спортивною психологією питань помітно розширився. Стали розробляти програми з урахуванням специфіки не лише індивідуальних здібностей спортсменів, а й конкретного виду спорту. При цьому використовували досягнення загальної, педагогічної, соціальної та вікової психології (індивідуальна робота зі спортсменом, колективні тренінги тощо). Йшла розробка програм відповідних тренувальних комплексів для підвищення психічної та фізичної тренованості спортсменів, їх етичної, емоційно-вольової та колективістської підготовленості. Особливу увагу приділяли питанням мотивації спортсменів, причому не лише в період їх участі на змаганнях, але й під час тренувань. Досить детально досліджували способи та шляхи формування вузькоспеціалізованих сприймань спортсменів - почуття дистанції, відчуття часу, коливання швидкості рухомого об'єкта, «відчуття м'яча», «відчуття води», передбачення розвитку подій (інтуїція, антиципація). Також значну увагу приділяли розвитку способів уяви, поліпшенню спостережливості, тактичному та стратегічному мисленню, якісній взаємодії в групах. == Спортивна психологія в Україні == Український психолог Клименко Віктор Васильович готував спортсменів радянської збірної до Олімпійських ігор 1972 року у Мюнхені, 1976 року у Монреалі, 1980 року у Москві, а також здійснював психологічну підготовку до відповідальних турнірів ексчемпіона світу з шахів Анатолія Карпова. == Завдання спортивної психології == Говорячи про завдання, які вирішує спортивна психологія, не можна не сказати про центральну фігуру цього напрямку в психології - спортивного психолога. Саме спортивний психолог працює зі спортсменом, дозволяючи йому вирішити такі основні завдання: Підвищення загальної ефективності тренувального процесу шляхом вироблення потрібного рівня мотивації, чіткої орієнтації на конкретну мету, а також формування потрібних рухових умінь і навичок. Створення необхідних психологічних умов для досягнення кращої психологічної витривалості, високих показників сили, спритності, а також для розвитку спеціалізованих видів сприйняття. Грамотна психологічна підготовка спортсмена до змагань. Психічна регуляція Формування особистості спортсмена для кращої взаємодії з тренером, а також іншими спортсменами в команді. Підвищення у спортсмена сили волі в ситуаціях, коли цей показник перебуває або на недостатньому для успішних спортивних виступів рівні, або цей показник дуже високий і є ризик того, що спортсмен може «перегоріти» ще до старту змагань. Оперативна допомога спортсмену. Йдеться про роботу зі спортсменом у найбільш напружені для нього моменти - від зняття передстартових хвилювань і роботи зі стресом до допомоги у разі невдалих виступів і пов'язаних з ними переживань. Крім того, в окремий напрям сучасна спортивна психологія виділяє дослідження, що розглядають проблеми грамотного формування команд, взаємостосунки в колективі, способи та прийоми підвищення ціннісно-орієнтаційної єдності, з уболівальниками, а також проблеми міжгрупових взаємин і згуртованості спортивного колективу. == Напрями спортивної психології == Насамперед діяльність спортивного психолога полягає в грамотному психологічному супроводі усього спортивного життя спортсмена й охоплює наступні основні напрямки: Психодіагностика; Індивідуальна психологічна підготовка спортсмена; Психологічні тренінги - індивідуальні та колективні; Ситуативне управління поведінкою та станом спортсмена; Гендерна психологія в спорті. == Спортивна психологія в наш час == Роль спортивної психології в сучасному спорті підвищується з кожним роком. Без спортивного психолога важко уявити собі роботу того чи іншого спортивного клубу, не кажучи вже про національну збірну з того чи іншого виду спорту. Окремі національні олімпійські збірні мають у штаті психологів для кожного виду спорту. Активно йдуть дослідження в галузі вивчення психологічних можливостей спортсменів. Принципово важливим моментом для майбутнього спорту є і те, в якому стані буде перебувати дитяча спортивна психологія. Сьогодні багато уваги приділяють питанням тестування та відбору спортсменів, а також їх грамотного виховання на різних вікових стадіях і в процесі тренувань. Окремим важливим напрямом спортивної психології варто вважати і роботу зі спортсменом, який вирішив покинути великий спорт: як допомогти людині зробити це максимально грамотно і щоб він зміг почати нове життя поза великим спортом. == Див. також == Клименко Віктор Васильович П'єр де Кубертен Психологія Спорт == Література == Клименко Віктор Васильович. Психологія спорту. Рекомендовано Міністерством освіти і науки України як навчальний посібник для студентів вищих навчальних закладів. - Київ : Міжрегіональна академія управління персоналом, 2007. - 432 с. - 3 000 прим. - ISBN 966-608-542-9. Психологія спорту : навч. посіб. / В. І. Воронова. - Вид. 2-е, без змін. - Київ : Олімпійська література, 2019. - 272 с. - ISBN 966-7133-92-3. Pierre de Coubertin (préf. Jean-Pierre Rioux), Essais de psychologie sportive, Grenoble, Éditions Jérôme Millon,‎ 31 mai 1992 (1re éd. Payot 1913), 199 p. (ISBN 978-2-905614-74-2, notice BnF no FRBNF35573947) (фр.) == Посилання == Публічна лекція Володимира Миколайовича Касаткіна «Психологія спорту» (рос.) Алло, лікарю! Психологія спорту. Правила виховання рекордсмена (рос.)",uk,Спорт,aléatoire,https://uk.wikipedia.org/?curid=2111206,940,,['uk'],False,Спорт,Catégorie principale
5429538.0,Падбол,"Уругвай, де Іспанія знову була коронована Хуанмі Ернандесом, Хуаналем Рамоном і Мігу Барсело після 6-3, 4-6, 6-3 проти аргентинського дуету, що складається з Гонсало Майдана і Томас Лабаєн. Жіноча категорія відбулася вперше, де румунки Гергель і К'яр тріумфували проти іспанок Родрігес і Флорес. У 2023 році IV Чемпіонат світу з падболу проходив у бразильському місті Сантос, штат Сан-Паулу. З рекордною участю 18 різних національностей турнір виграли представники Румунії, команда, сформована Олівіаном Суругіу, Вікторасом Попеску (стартери) та Рафаелем Васіле та Михайлом Тіплічем (замінні гравці). == Історія == Padbol був створений у 2008 році Густаво Мігуенсом, який прагнув надати більше динамізму популярній грі в теніс. Він ввів стіни та, спираючись на прості правила, завдяки різноманітності відскоків і непотрібним футбольним навичкам, він прагнув зробити Падбол сучасним видом спорту. Перший майданчик для падболу був встановлений у Ла-Платі на початку 2011 року, а потім він швидко розширився по всій Аргентині, і корти були створені в Мар-дель-Плата, Некочеа, Рохас, Пунта-Альта, Ушуайя, серед інших, отримавши багато послідовників протягом кількох років. його запуск. Навіть у перші роки розвитку вже можна було побачити, що Padbol був дуже добре сприйнятий людьми, дійшовши до того, що Ніко Ренедо, його генеральний менеджер, заявив в інтерв'ю, що «Padbol на шляху до того, щоб стати олімпійським змаганням» === Перші країни === З моменту створення цей вид спорту поширився в кількох країнах, особливо в Аргентині,, а й в Іспанії, Уругвай, Бразилія, Італія. === Розширення === Padbol почав відкривати нові землі як в Америці з Мексикою,, так і в Європі з Португалією, Швецією, Румунією. У 2015 році приєдналися Австралія, Франція, Панама, Данія, Швейцарія та Китай. У 2016 році США приєдналися. У 2017 році приєдналися Бельгія, Пуерто-Ріко, Німеччина, Болівія, Еквадор і Парагвай. У 2018 році приєдналася Чилі а з часом приєдналися інші європейські країни, такі як Австрія, Ліхтенштейн, Польща та Великобританія; Його коріння на Близькому Сході виросло через події в Об’єднаних Арабських Еміратах, Катарі, Ізраїлі, Кувейті, Бахрейні, Омані тощо. Перші об’єкти в Сполучених Штатах планують відкрити у 2024 році. Вони будуть створені за системою франчайзингу, яка вже викликала значний інтерес на цьому перспективному ринку. === Розміри колії === Ігрова зона являє собою прямокутник 10 метрів завдовжки і 6 метрів завширшки (внутрішні розміри). Він розділений поперечно сіткою, яка підвішена на металевому тросі діаметром не більше 1 сантиметра, кінці якого прикріплені до двох опорних стовпів, а його внутрішні сторони збігаються з бічними межами корту. Падбол має великий розмір, у якому корт може мати різні вимірювання. === Кошти === На кожній із задніх сторін ігрової зони є фронтон і дві бічні стінки, прикріплені до нього. Фронтон і бічні стіни повинні бути не менше 2,50 м і бути рівними одна одній. === Сітка === Сітка рабиця може бути художньої або ромбоподібної; Розмір отвору сітки (виміряний уздовж його діагоналей) має бути більше 4,50 сантиметрів і менше 5,75 сантиметрів. Він також повинен дозволяти м'ячу відскакувати від нього. Висота сітки становить від 90 до 100 сантиметрів у центрі та максимум 100 сантиметрів на її кінцях, і вона утримується натягнутою донизу в центральній точці білою стрічкою шириною не більше 5 сантиметрів (центральний ремінь). Смужка або смуга одного кольору, вільна від написів і шириною мінімум 6 сантиметрів і максимум 8 сантиметрів - однакова з обох боків сітки - покриває металевий трос по всій його довжині. По обидва боки сітки та паралельно їй розмежовані лінії подачі або подачі шириною 5 сантиметрів, які починаються на відстані 3,25 метра від сітки. Подібним чином дві зони, які таким чином включені між сіткою та лініями подачі, будуть розділені точно навпіл лінією, перпендикулярною до них, шириною 5 сантиметрів і визначеною як центральна лінія подачі. === Доступ === Для забезпечення доступу до майданчика для футволею має бути щонайменше один прохід, який відповідає таким вимогам: мінімальна ширина 0,60 метра та мінімальна висота 2 метри. Цей прохід може мати двері або залишатися відкритим. Якщо проходи до ігрового поля не обладнані дверима, вони повинні розташовуватися поруч із сіткою та мати ширину від 0,60 до 1,00 метра з кожного боку від неї. У випадку наявності дверей їхній дизайн повинен бути таким, щоб не заважати проведенню гри. == Ігрові майданчики або зони == Є три зони: зона обслуговування, зона прийому та червона зона. Зона подачі: це місце, де повинен розташовуватися гравець, який подає, і воно відмежоване лінією, що знаходиться на відстані 3,25 метра від сітки, бічних стінок і задньої стінки. Зона прийому: це зона, розташована між сіткою, центральною лінією подачі, розділовою лінією, яка проходить від боку до краю майданчика (по ширині), і скляною стороною та/або стіною, яка закриває цей периметр. Лінії, позначені на підлозі, включені в Прямокутник, дійсний для подачі. Червона зона: це зона, яка утворюється в одному метрі від кожного боку сітки, відмежована лінією між розрізом і по ширині всього майданчика. Він повинен бути червоним. == Розділові знаки == Матчі будуть зіграні в кращому з 3 сетів або етапів, і можуть бути зіграні в кращому з 5 сетів максимум. Використовується тенісна система підрахунку очок. == Падбол м'яч == М'яч повинен мати однорідну зовнішню поверхню і бути білого або жовтого кольору. Якщо на ньому є шви, то вони будуть без швів. Його периметр повинен становити 670 мм, він повинен бути на всю довжину, виготовлений з поліуретану, а його вага може коливатися від 380 грамів до 400 грамів. === Подача === Гравець, який виконує подачу, повинен стояти обома ногами за лінією подачі і вдарити по м’ячу в тій самій зоні перед ударом по м’ячу. Відскік або відскок м'яча перед подачею не повинен перевищувати висоту стегон подаваючого. Зона, придатна для правильного відскоку м’яча під час подачі на стороні приймаючого, буде зоною між сіткою, центральною лінією подачі, розділовою лінією, яка проходить від боку до краю майданчика, і скляною стороною та/або стіною. що замикає цей периметр. Лінії, позначені на підлозі, включені до прямокутника сервірування. Якщо будь-яка з цих вимог не виконується, це буде вважатися фолом, і буде виконано другу подачу з такими ж правилами, як і першу. Якщо друга подача пропущена, це буде очко для суперницької пари. === Продовження гри === Після завершення подачі м’яч буде в грі, і, якщо не буде пропущено фол або віддача, він залишатиметься в грі до завершення очка.",uk,Спорт,aléatoire,https://uk.wikipedia.org/?curid=5429538,1000,,['uk'],False,Спорт,Catégorie principale
5367485.0,"Турнір з рукопашного бою на ""Кубок Президента України""","Турнір з рукопашного бою на «Кубок Президента України» - щорічне всеукраїнське спортивне змагання, яке проводиться серед команд Збройних Сил України, спеціальних військових, силових, правоохоронних і рятувальних служб. Турнір започатковано 12 травня 2011 року і з того часу став однією з найпрестижніших подій у світі рукопашного бою в Україні.[неавторитетне джерело] == Історія == Турнір був започаткований у 2011 році з ініціативи Міністерство молоді та спорту України, Всеукраїнської федерації рукопашного бою та Управління державної охорони України. Основною метою турніру є популяризація рукопашного бою в Україні, підвищення професійної підготовки військових і силових структур, а також патріотичне виховання молоді. Турнір було перервано лише тричі: у 2014 році через початок війни на сході України, у 2020 році через пандемію COVID-19, і у 2022 році через повномасштабне вторгнення Російської Федерації в Україну. == Учасники == У турнірі беруть участь представники різних силових структур України, зокрема: Збройні Сили України Служба безпеки України Національна поліція України Державне бюро розслідувань України Державна прикордонна служба України Міністерство оборони України Головне управління розвідки Міністерства оборони України Служба зовнішньої розвідки України Національна гвардія України Державна служба України з надзвичайних ситуацій Департамент з виконання кримінальних покарань Міністерства юстиції України Національне антикорупційне бюро України Державна служба спеціального зв'язку та захисту інформації України Служба судової охорони України Державна фіскальна служба України Турнір проводиться за правилами рукопашного бою в розділах «повний контакт» та «демонстрація техніки», що було додано у 2021 році. == Результати попередніх років == 2011 рік - Перше командне місце: Управління державної охорони (УДО), друге: Збройні Сили України, третє(ЗСУ): Служба безпеки України (СБУ). 2012 рік - Перше командне місце: Внутрішні війська МВС, друге: УДО, третє: СБУ. 2013 рік - Перше місце: Внутрішні війська МВС, друге: СБУ, третє: УДО. 2015 рік - Перше місце: Державна прикордонна служба України (ДПСУ), друге: УДО, третє: СБУ. 2016 рік - Перше місце: Національна гвардія України (НГУ), друге: УДО, третє: СБУ. 2017 рік - Перше місце: УДО, друге: НГУ, третє: ДПСУ. 2018 рік - Перше місце: УДО, друге: УДО, третє: ДПСУ. 2019 рік - Перше місце: Національна поліція України (НПУ), друге: УДО, третє: Державна фіскальна служба України (ДФСУ). 2021 рік - Турнір був присвячений 30-й річниці Незалежності України. Перше місце: Державне бюро розслідувань (ДБР), друге: ДПСУ, третє: НГУ. Цей турнір є важливим елементом розвитку фізичної та моральної підготовки службовців, що забезпечують безпеку держави, і сприяє зміцненню патріотизму в Україні.",uk,Спорт,aléatoire,https://uk.wikipedia.org/?curid=5367485,385,,['uk'],False,Спорт,Catégorie principale
,Харківський велосипедний завод,"З початку дев'яностих років економічний і фінансовий стан заводу різко погіршився, зменшилися обсяги виробництва продукції. У 1993 році завод було приватизовано і та перетворено у приватне акціонерне товариство. У 1999 році акціонером «Харківського велосипедного заводу» стала фірма ПВПФ (Приватна виробничо-промислова фірма) «ЮСІ», та отримала ексклюзивне право на продаж всього асортименту продукції, який виробляється цим підприємством. === 2001-2021 === Починаючи з 2001 року, завод почав нарощувати обсяги виробництва, істотно розширювати асортимент виробів та відновлювати втрачені раніше позиції на ринку велопродукції. Загальна виробнича потужність ЗАТ «Харківський велосипедний завод» дозволяла випускати до 800 тис. велосипедів на рік. Випускалося 16 моделей велосипедів. Було налагоджено виробництво спортивно-шосейних велосипедів і комплектуючих до них, а також супутніх товарів для побуту і відпочинку. 23 листопада 2009 року Фонд державного майна України у відповідь на звернення мешканців гуртожитку заводу (вул. Георгія Тарасенкам, 49, м. Харків) щодо статусу власності повідомив що гуртожиток вилучено з власності заводу незаконно і проводиться оскарження даного рішення у судовому порядку. Станом на 2016 рік, складання велосипедів здебільшого із імпортних компонентів, є також власне виготовлення деталей. ХВЗ пропонує покупцям класичні дорожні велосипеди «Україна» та «Україна LUX», багатошвидкісні моделі «Турист» та «Едельвейс», спортивний велосипед «Старт-Шосе», серію сучасних багатошвидкісних MTB-велосипедів з алюмінієвою рамою для їзди по місту та бездоріжжю, також дитячі та підліткові моделі. З 5 січня 2017 року Харківська обласна державна адміністрація планувала впродовж року провести перевірку стану захисних споруд на розташованих у Харкові та Харківській області, зокрема і на території Харківського велосипедного заводу. У лютому-березні того ж року на території заводу відбулося кілька пожеж. У 2018 році більшість будівель заводу було продано у приватну власність забудовникам та під офісні і торговельні приміщення іншим власникам. Станом на 2020 рік завод практично повністю розібраний, на його землях будується комплекс бюджетних новобудов. У період з грудня 2020 року по січень 2021 року на запит Міністерства інфраструктури України було проведено дослідження «щодо перешкод та рішень для розвитку велосипедного транспорту в Україні» в рамках проєкту EU4Climate, що реалізується ПРООН за фінансової підтримки ЄС. В опублікованому підсумковому документі «Аналітичний звіт за результатами опитування щодо перешкод та рішень у розвитку велосипедного транспорту» пропонувалося «провести дослідження діяльності та перспектив розвитку Харківського велосипедного заводу і стратегічно спланувати його розвиток на наступні роки. Скасувати ввізне мито та ПДВ на ввезення комплектуючих для виробництва велосипедів та засобів мікромобільності - з метою заохотити українське виробництво». У квітні 2021 року на заводі залишався працювати лише один цех у якому виготовлялись нові велосипеди ХВЗ методом складання зі стальних велосипедних рам, рульових вилок й алюмінієвих ободів колес власного виробництва та з використанням решти необхідних велодеталей виробництва Shimano та інших виробників, переважно з Китаю. Більшість виготовлених велосипедів експортувалася у Німеччинну. Того ж року планувалося перевести залишки потужностей заводу у нові цехи у Безлюдівці, що у передмісті Харкова, і продовжувати виробництво, в той час як на історичній території заводу вже активно проводилася житлова та офісна забудова і більшість старих заводських будівель було розібрано. === 2022-2023 === На території заводу завершено побудову ЖК «Парковий квартал». Після початку повномасштабного вторгнення Росії в Україну, що розпочалося в ніч з 23 на 24 лютого 2022 року, завод продовжував працювати щонайменше місяць. До речі, ХВЗ працювало перший місяць, поки ось це йшла окупація, типу Харків, ось ця вся історія. Перший місяць завод працював. Я не знаю, що вони там зараз роблять і чи він є цілий. Але перший місяць він працював, - для мене це було дивовижно. У жовтні 2023 року кілька приватних колекціонерів та музеїв опублікували відеоогляди колекцій велосипедів ХВЗ та планували провести виставки присвячені 100-річчю зі дня заснування Харківського велосипедного заводу. == Банкрутство == 25 листопада 2024 року за рішенням Господарського суду Харківської області ПрАТ «Харківський велосипедний завод» (код ЄДРПОУ 00232779) визнано банкрутом та стосовно нього відкрито ліквідаційну процедуру строком на 6 (шість) місяців. З матеріалів Постанови Господарського суду Харківської області від 25 листопада 2024 року у справі No 922/632/24 за заявою фізичної особи-підприємця Хоменко Олени Олександрівни про відкриття провадження у справі про визнання банкрутом ПрАТ «Харківський велосипедний завод», стало відомо, що підприємство заборгувало їй майже 800 000 грн. При цьому, за інформацією ЗМІ, загальна сума боргу легендарного заводу перед усіма кредиторами становить 41,8 млн грн. === Дитячі велосипеди === Tiger 55 === Підліткові велосипеди === В-33 В-73 Juniour (моделі 09, 56, 57) Teenager (моделі 01-1/01-1CZ, 07, 47/7 Teenager (моделі 01-1/01-1CZ, 07, 47/47 SH, 47 BA/47 BA SH) Savkos (моделі 01-2/01-2CZ, 44 SH, 45 SH) === Дорожні велосипеди === В-14 В-17 В-22 В-32 В-41 «Прогрес» (В-110) В-112 В-134 «Україна» (В-120, В-130) «Україна LUX» (моделі 64/64CZ, 65/65CZ) === Гірські велосипеди та велосипеди для велотуризму === «Едельвейс» (моделі 46-03, 46/46 SH, 46 ВА/46 ВА SH) «Спутник» (В-34, В-37) «Турист» (В-31, В-32, моделі 42-33, 48 BA SH, 49 BA SH) В-39/В-301 В-301 СБ === Складні велосипеди === ХВЗ Сіті-Байк 2012 (моделі C 9010, C 9030) === Трекові велосипеди === В-65 === Шосейні велосипеди === В-53 «Рекорд» «Старт» «Старт-Шосе» (модель 63-03) «Спорт» В-551 В-553 === Вантажні велосипеди та рикші === Рикша 21 (пасажирська) Рикша 22 (вантажна) === Мотовелосипеди === В-901 (мотовелосипед) === Велосипедні двигуни === Д-4 == ЦКТБ велобудування == Центральне конструкторське бюро велобудування знаходилося на території заводу ХВЗ, проте структурно не входило складу заводу. Одними з основних завдань ЦКТБ велобудування були розробка і виготовлення несерійних та малосерійних велосипедів для спортсменів, які брали участь у міжнародних змаганнях з велоспорту. У конструкції велосипедів часто застосовували деталі імпортного виробництва, зокрема системи перемикання передач італійської компанії Compagnolo, труби для рам італійського та японського виробництва, та інше. Також виготовлялися різні експериментальні та спеціальні велосипеди у співпраці з іншими мото- та велозаводами СРСР. З 1978 року, головним конструктором ЦКТБ велобудування був Воронцов Реджинальд Іванович, який раніше того ж року був призначений заступником головного інженера ХВЗ. Воронцов брав участь у модернізації велосипеда «Москва-80», створенні велосипедів «Тахіон» та «Воронцов». До розробки та створення рами велосипеда «Воронцов», що виготовлялася з металевих труб, було залучено Інститут Патона та наукового співробітника інститут Ігора Володимировича Зволінського, який брав участь у розробці й інших велосипедів виробництва ЦКТБ велобудування. Також ЦКТБ велобудування залучало до виготовлення рам та елементів велосипедів й інші установи та підприємства, такі як Київський механічний завод імені Артема та Чернігівське Хімволокно. === Тандемні велосипеди === «Тандем» (В-94)",uk,Культура (Sous-catégorie),,https://uk.wikipedia.org/?curid=434291,1000,434291.0,['uk'],False,Культура,Sous-catégorie
,TopCoder,"TopCoder - це компанія, яка організовує змагання з програмування. Під керівництвом TopCoder проходять регулярні як алгоритмічні онлайн-змагання (прості матчі або марафони), так і змагання з дизайну та розробки програмного забезпечення. В результаті останніх створюється високоякісне програмне забезпечення, яке ліцензоване для продажу компанією TopCoder. Учасники ж змагань отримують платню згідно з досягнутими результатами. Алгоритмічні змагання, як правило, не приносять прибутку компанії, але вони можуть спонсоруватися зацікавленими компаніями. Статистика учасника ведеться по кожному типу змагань і містить у собі рейтинг та інші показники. == Типи змагань == Алгоритми (англ. Algorithm): учаснику пропонується розв'язати три алгоритмічні задачі за 75 хвилин. Алгоритмічний матч поділяється на 4 фази. Впродовж кодінгу (англ. Coding Phase) учасники пишуть розв'язки на одній з дозволених мов програмування. Ці розв'язки можна перевірити на кількох доступних прикладах тестів. Якщо учасник вважає, що його розв'язок правильний, то він може здати задачу і отримати за це певну кількість балів. Бали за задачу залежать від її складності та часу, який учасник витратив на розв'язування. Після цієї фази настає перерва. За ці декілька хвилин учасники можуть обговорити задачі чи просто відпочити і підготуватись до останньої фази змагання, де від них ще щось залежить. У сленгу кодерів ця фаза носить ім'я «челендж-фаза» (англ. Challenge Phase). Оскільки розв'язки, відправлені впродовж кодінгу, не перевіряються на повному наборі тестів, то серед них можуть бути неправильні. Основне завдання «челенджу» - пошук таких розв'язків. Учасникам стають доступними для перегляду розв'язки інших. Якщо хтось вважає, що побачив помилку в певному розв'язку, то він може його «челенджити» - перевірити на певному тесті. Якщо розв'язок дасть на тесті правильний результат - 25 балів втратить той, хто «челенджив», в протилежному випадку він отримає додаткові 50 балів, а автор розв'язку втратить всі бали за задачу. Розв'язок, що не проходить «челендж», перестає бути доступним для повторних «челенджів».Остання фаза - системні тести (англ. System Test). Впродовж системних тестів всі розв'язки, помилки в котрих не були виявлені на попередній фазі, перевіряються на максимально повному наборі тестів. Якщо розв'язок дає результат, що не збігається з правильним, хоч на одному тесті - його автор втрачає всі бали за дану задачу. Марафон (англ. Marathon Matches): на відміну від попереднього типу змагань, учаснику пропонується розв'язати одну, значно складнішу задачу. Тривалість змагання істотно довша - як правило 1-2 тижні. В більшості випадків, задача передбачає евристичне рішення, яке не може бути єдиноправильним. Концептуалізація (англ. Conceptualization): учасник працює із замовниками програмного забезпечення з метою створення бізнес-вимог (англ. Business Requirements Document) для аплікації. Специфікація (англ. Specification): учасник із документів, отриманих від клієнта і змагань з концептуалізації, створює формальну TopCoder Requirements Specifications документацію. Архітектура (англ. Architecture): учасник, отримавши всю потрібну документацію з ранніх змагань, створює архітектуру аплікації. Під час цього виду змагань іде виділення функціональних блоків (компонент) додатку, що дає можливість проводити паралельні змагання по кожній з компонент. Дизайн (англ. Component Design): учасники створюють дизайн компоненти, продюсуючи потрібні UML-діаграми та специфікацію компоненти. Переможець змагань, як правило, надає інформаційну підтримку учасникам наступного етапу - девелопменту. Девелопмент (англ. Component Development): учасник розробляє компоненту згідно з отриманою документацією від дизайнера. Зведення (англ. Assembly): на даному етапі відбувається зведення аплікації учасниками згідно з архітектурою, використовуючи вже готові компоненти із проведених змагань. Тестування (англ. Testing): учасникам ставиться завдання, яке полягає у тестуванні розробленого додатку. Виловлення помилок (англ. Bug Races): Швидкі змагання для виправлення помилок, знайдених у готових продуктах. На відміну від інших типів змагань, виграє той, хто зробить швидше за інших і вірно. == Посилання == Офіційний сайт компанії TopCoder. Архів оригіналу за 27 червня 2013. Процитовано 17 січня 2010. (англ.) Рейтинг України в Algorithm Competitors. Архів оригіналу за 27 червня 2013. Процитовано 17 січня 2010. (англ.)",uk,Культура (Sous-catégorie),,https://uk.wikipedia.org/?curid=420513,583,420513.0,['uk'],False,Культура,Sous-catégorie
,Спортивна індустрія,"Спортивна індустрія - це галузь, у якій люди, види діяльності, підприємства та організації беруть участь у створенні, сприянні, просуванні чи організації будь-якої діяльності, досвіду чи бізнес-підприємства, зосередженого на спорті; галузь, яка створює додану вартість за допомогою пов'язаних із спортом товарів і послуг. Це ринок, на якому компанії та продукти, пропонуються покупцям, пов'язані зі спортом і можуть бути товарами, послугами, людьми, місцями чи ідеями. Спортивна індустрія є частиною світової або національної економіки, пов'язаної з виробництвом, просуванням і збутом спортивних товарів, послуг, організацією та проведенням спортивних подій, а також зі спонсорством у спорті. Спортивна індустрія відіграє важливу роль у розвитку фізкультури та масового спорту, забезпечуючи населення сучасними та доступними спорудами, обладнанням, товарами та послугами.",uk,Культура (Sous-catégorie),,https://uk.wikipedia.org/?curid=1541391,115,1541391.0,['uk'],False,Культура,Sous-catégorie
,GoalControl,"GoalControl - відео-комп'ютерна система контролю траєкторії м'яча в футболі. Технологія створена фірмою GoalControl GmbH, яка є фахівцем в області візуального аналізу в режимі реального часу. Підприємство розташовано в місті Вюрзелен поблизу Аахена (Німеччина), було засновано в 2012 році, головний менеджер Дірк Бройхгаузен (Dirk Broichhausen), спочатку в фірмі працювало не більше десяти молодих людей. Система була ліцензована FIFA в березні 2013 як система визначення голу для чемпіонатів світу з футболу та була апробована на Кубку Конфедерації 2013. Застосована на Чемпіонаті світу з футболу 2014. == GoalControl-4D == Система GoalControl-4D працює з 14 високошвидкісними камерами (по 7 націлених на кожні ворота), які працюють зі швидкістю 500 кадрів на секунду. Камери розташовані навколо поля та змонтованими під дахом та на подіумі стадіону. Камери підключені до комп'ютеру системи обробки зображень, який відстежує рух всіх об'єктів на полі, і відфільтровує гравців, суддів та інші випадкові об'єкти що рухаються. Система позиціонує місце м'яча на полі в тривимірній системі координат -x, -y, -z з точністю до п'яти міліметрів. Коли м'яч перетинає лінію воріт, система посилає вібраціний і оптичний сигнал на приймач наручного годинника головного рефері матчу. Всі зображення з камер гольових моментів, а також усіх подій біля воріт, зберігаються і можуть бути відтворені у будь-який час. == GoalControl Replays == Модуль повтору 'GoalControl Replays' розроблений для забезпечення доказів в режимі реального часу, що м'яч у воротах побував. Система автоматично відтворює 3D-відеозображення м'яча на віртуальному футбольному полі з 7 різних кутів і менш ніж через 2 мілісекунди. Одна віртуальна камера, яка «парить» над віртуальним полем і показує глядачам як з поля, так і з лінії воріт, чи то насправді перетнув м'яч лінію воріт чи ні. Зображення може передаватися як на звичайний побутовий телевізор, так і на великі світлодіодні екрани на стадіоні. == Економічні дані == Обладнання системою коштує 250.000 € на кожний стадіон (за іншими даними 200.000 € ). == Практичне використання та перспективи == Вперше система довела свою практичну ефективність на чемпіонаті світу в Бразилії в матчі Франція-Гондурас 15 червня 2014. Після удару Каріма Бензема м'яч зрикошетив від штанги та голкіпера Гондурасу та якусь мить перетнув лінію воріт. Воротар накрив м'яч рукою і підтягнув під себе поперед лінії воріт. Бразильський суддя Сандро Річчі, ввімкнув повтор ситуації і, незважаючи на навколишню метушню та плутанину, коректно зафіксував взяття воріт. «Чемпіонат світу є вітриною. Я певен, що попит на таку технологію взагалі та окремо на нашу систему буде накопичуватися - сказав головний менеджер 'GoalControl GmbH' Дірк Бройхгаузен агентству Франс Прес - Ми вважаємо, що система визначення голу буде користуватися попитом в першу чергу на ринках Європи. Та й в інших лігах світу завжди теж». == Посилання == Офіційний сайт компанії [Архівовано 23 травня 2014 у Wayback Machine.] (нім.)-(англ.) Як працює система GoalControl 4D - офіційний сайт(англ.) Goalcontrol stellt WM-Torlinientechnik [Архівовано 21 червня 2014 у Wayback Machine.]. - FAZ PR Online: GoalControl und der Tortechnik-Traum",uk,Культура (Sous-catégorie),,https://uk.wikipedia.org/?curid=1725302,467,1725302.0,['uk'],False,Культура,Sous-catégorie
,Атака «людина в браузері»,"Людина в браузері (англ. Man-in-the-browser, скорочено MITB, MitB, MIB), форма інтернет-загрози, походить з людини посередині (MITM), є трояном, який заражає веббраузер, спричиняючи уразливість в безпеці браузера. Це робиться, щоб змінювати вебсторінки, вміст повідомлень або створювати додаткові операції. Всі ці дії виконуються в повністю прихованому режимі, невидимому для користувача і вебсервера. Атака MitB матиме успіх попри наявність механізмів захисту як TLS чи PKI. Атаки MitB можуть бути протиставлені шляхом використання перевірки транзакції поза зоною, хоча навіть СМС перевірка може інфікувати телефон шкідливою програмою. Троян може бути виявленим і видаленим за допомогою антивірусного програмного забезпечення з ймовірністю успіху 23 % проти Zeus в 2009 році, але вже з нижчим показником в 2011. У доповіді 2011 року дійшли висновку, що до необхідності введення додаткових заходів, по відношенню до верхніх шарів антивірусу. З цим пов'язана більш проста атака, BitB. Більшість професіоналів в сфері фінансових послуг, за результатами досліду, вважають атаку «людина в браузері» великою загрозою для онлайн-банкінгу. == Визначення == Під час атаки «людина в браузері», троян впроваджується в операційну систему або програму та встановлює розширення браузера. Усі зміни запускаються при наступному старті інтернет-оглядача. Зазвичай «людина в браузері» з'являється в образі об'єктів, модулів підтримки (Browser Helper Object), елементів керування ActiveX, розширень для браузера, доповнень, плагінів чи перехваті API функцій. Потім, у випадку звичайної, не універсальною атаки, при кожному завантаженні вебсторінки в браузер, шкідливе розширення перевіряє інтернет-адресу і завантажує сторінки в свій список сайтів-мішеней. Якщо знаходиться відповідність - розширення перехоплює або модифікує дані, введені в вебформи на цільовому сайті і відправлені до вебсерверу, розповіли фахівці з eScan. Згідно з інформацією, представленою Trusteer, універсальний тип атак «людина-в-браузері» не орієнтований на конкретні сайти. Подібні програми можуть обійти багатофакторну автентифікацію. Як тільки вебсайт банку підтвердить правильність введених клієнтом логіну і пароля, троян підмінить дані транзакції. Шкідливий код також здатний забезпечити видимість успішного завершення транзакції, підміняючи зміст, зображений браузером. «Людина в браузері» - дуже підступний тип атак, тому що ні банк, ні користувач не можуть виявити її, незважаючи на багатофакторну автентифікацію, капчі або застосування інших способів автентифікації. Експерти з безпеки виявили, що більшість інтернет-користувачів (73 %) не може розрізнити реальні і підроблені спливаючи попередження, а також не здатні розпізнати контент, створений шкідливим програмним забезпеченням. Реалізуючи даний тип атак, шкідливе розширення браузера збирає всі дані, введені жертвою на будь-яких вебсайтах. При цьому не потрібна додаткова обробка зібраної інформації для виділення автентифікаційних та інших визначених хакером даних, тобто «універсальна атака людина-в-браузері» проводиться в режимі реального часу. «Збір в реальному часі всієї інформації, що вводиться користувачем на відвідуваних сайтах, істотно розширює можливості хакерів по викраденню фінансових акаунтів, - прокоментували відкриття Trusteer експерти eScan в Росії і країнах СНД. - Раніше хакери, що використовували атаки ""людина-в-браузері“, були обмежені по числу цільових сайтів, або їм було потрібно витрачати додатковий час на витягнення ідентифікаційних даних з усієї маси зібраної інформації. Тепер же перехоплені дані можуть використовуватися негайно, наприклад, відразу ж застосовуватися для вчинення незаконних переказів або продаватися на ""чорному“ ринку. Свіжа, актуальна інформація для хакерів завжди найбільш цінна». === Ін'єкція команд === Корисна в тих випадках, коли автентифікація проводиться лише один раз. В таких випадках перехоплення пакетів даних, які передаються між двома комп'ютерами, є марним, але імовірність викрадення вже авторизованої сесії є мінімальною. Загрози: Ін'єкція команд на сервер; Емуляція підроблених відповідей до клієнта. === Шкідливе впровадження коду === Вставка шкідливого коду в вебсторінки або електронною поштою (JavaScript, троянів, вірусів...). Загрози: Модифікація на льоту бінарних файлів під час фази завантаження (вірус, бекдор...). === Атака «людина в мобільному» === Шпигунські мобільні віруси типу «людина в мобільному» (англ. man-in-the-mobile, MitMo) можуть подолати позасмугову СМС перевірку транзакцій. ZitMo (Zeus-In-The-Mobile) сам по собі не є трояном «людина в браузері» (хоча він виконує подібну проксі-функцію на вхідних SMS-повідомленнях), він є мобільним вірусом, який запропоновано для встановлення на мобільний телефон зараженим комп'ютером. Перехоплюючи всі вхідні SMS-повідомлення, він обходить двофакторну аутентифікацію на базі SMS-банкінгу для Windows Mobile, Android, Symbian, BlackBerry. ZitMo може бути виявлений антивірусом, який працює на мобільному пристрої. SpitMo (SpyEye-In-The-Mobile, SPITMO), подібний до ZitMo. == Захист == Захист від атак «людина в браузері» пов'язаний зі значними труднощами, оскільки шкідливе розширення браузера діє як можна більш непомітніше. Експерти рекомендують користувачам наступні методи боротьби з даною загрозою: виконувати базові правила інформаційної безпеки (не викачувати файли з невідомих ресурсів, своєчасно оновлювати антивіруси, системне і прикладне програмне забезпечення); використовувати антивірусну програму, що запобігає проникненню вірусу в браузер, яка захистить не тільки від атак «людина-в-браузері», а й від заражень іншими шкідливими та рекламними розширеннями; в налаштуваннях браузера заборонити завантаження розширень і доповнень браузера з недовірених сайтів; використовувати для проведення фінансових операцій «чисту», захищену версію браузера з флеш-карти. На жаль, кінцеві споживачі все ще уразливі для атак типу «людина посередині». Найбільш ефективним контрзаходом вважається автентифікація по зовнішньому каналу (Out-Of-Band, OOB), оскільки зловмисник, що застосовує методику MITM, протоколює лише один канал зв'язку. ООВ передбачає окремий канал для аутентифікації, щоб верифікувати і авторизувати транзакції з високим ризиком. Система ООВ передає користувачеві інформацію про транзакції, наприклад, електронною поштою, SMS або телефоном, і для підтвердження отримання вимагає введення прикладеного одноразового пароля. == Див. також == Міжсайтовий скриптінг Формграббер Інформаційна загроза Інтернет-банкінг Токен автентифікації Хронологія комп'ютерних вірусів та хробаків == Посилання == [Архівовано 14 травня 2015 у Wayback Machine.] [Архівовано 17 серпня 2016 у Wayback Machine.] [Архівовано 22 грудня 2015 у Wayback Machine.] Кількість атак ZeuS під виглядом трояну [Архівовано 7 березня 2016 у Wayback Machine.] Інструменти ZeuS [Архівовано 16 березня 2016 у Wayback Machine.] [Архівовано 4 березня 2016 у Wayback Machine.] [Архівовано 4 квітня 2016 у Wayback Machine.] [Архівовано 2 квітня 2016 у Wayback Machine.] [Архівовано 3 квітня 2016 у Wayback Machine.]",uk,Культура (Sous-catégorie),,https://uk.wikipedia.org/?curid=2083619,908,2083619.0,['uk'],False,Культура,Sous-catégorie
,Зал слави Інтернету,"Зал слави Інтернету (The Internet Hall of Fame) - міжнародна щорічна премія, заснована в 2012 році, яку присуджує «Товариство Інтернету» (Internet Society, ISOC) за досягнення в області розвитку Інтернету. Серед почесних членів Вінт Серф («батько інтернету»), Тім Бернерс-Лі (винахідник Всесвітньої павутини), Лінус Торвальдс (творець Linux), Джиммі Вейлз (засновник Вікіпедії). == Історія == У 2012 році в ознаменування 20-річчя «Товариства Інтернету» (Internet Society, ISOC) відбулися установчі збори і перша інавгурація почесних членів Залу слави Інтернету. 23 квітня 2012 року під час проведення конференції Internet Society's Global INET в Женеві (Швейцарія) були названі перші 33 його члена. Офіційне введення нових 32 членів 2013 року було анонсовано на 3 серпня. Спочатку церемонія планувалася в Стамбулі, але потім було ухвалено рішення про її перенесення в Берлін. == Номінації == Нагороди присуджують за трьома категоріями: «Піонери» (Pioneers) «Підключателі» (Global connectors; ті, хто допомагав підключати до Мережі жителів різних країн і континентів) «Інноватори» (Innovators). == Члени Залу слави == (Посмертне присудження позначено знаком «†».) == Див. також == Премія Веббі == Ресурси Інтернету == Internet Hall of Fame. Архів оригіналу за 17 лютого 2022. Процитовано 17 лютого 2022., official website. Q&As with the living inductees. Архів оригіналу за 28 квітня 2012. Процитовано 01 березня 2020., from Wired, 2012. All posts tagged ‘Internet Hall of Fame’. Архів оригіналу за 27 листопада 2012. Процитовано 01 березня 2020., from Wired, 2012. Internet Hall of Fame honors Raymond Tomlinson, whose @ symbol defines Web life. Washington Post. 24 квітня 2012. Архів оригіналу за 03 липня 2013. Процитовано 01 березня 2020.",uk,Культура (Sous-catégorie),,https://uk.wikipedia.org/?curid=3068656,266,3068656.0,['uk'],False,Культура,Sous-catégorie
,LVEE,"Міжнародна конференція розробників і користувачів вільного програмного забезпечення Linux Vacation / Eastern Europe (LVEE) відбувається кожного року влітку. Місце - околиці міста Гродно. Захід поєднує спілкування і відпочинок фахівців та ентузіастів в області вільного програмного забезпечення, включаючи платформу GNU/Linux (але не обмежуючись лише нею). Мета проведення LVEE - обмін досвідом між фахівцями з проектування, розробки, впровадження, супроводу та розвитку рішень Open Source, а також представниками IT-бізнесу, зацікавленими у феномені вільного ПЗ, обговорення ролі вільних технологій в еволюції бізнес-рішень, корпоративних та державних ІТ-систем. Офіційні мови конференції - російська, білоруська та англійська. Для участі в LVEE потрібно зареєструватися на сайті конференції [Архівовано 24 лютого 2009 у Wayback Machine.]. Заявки на участь приймаються 2 тижні до початку проведення. Формат конференції включає доповіді, короткі виступи, workshop'и і круглі столи. У розпорядженні доповідачів конференц-зал, проектор, звук. До початку конференції буде випущено збірник тез. Тематика доповідей включає розробку і супровід вільного програмного забезпечення, впровадження та адміністрування рішень на його основі, особливості використання вільних ліцензій. Конференція охоплює широке коло платформ - від робочих станцій і серверів до вбудованих систем і мобільних пристроїв. Автори доповідей, а також представники спонсорів і преси, звільняються від сплати організаційного внеску. Список спонсорів конференції уточнюється. На поточний момент висловили бажання підтримати LVEE 2013 компанії SaM Solutions, Promwad, EPAM Systems, Wargaming.net, ресурси hoster.by і it-job.by. == LVEE 2005 - вперше == Під Гродно пройшов організований Мінською групою користувачів Linux і компанією SaM Solutions перший зліт Linux Vacation / Eastern Europe («Східноєвропейські Linux-канікули»), який зібрав понад 80 розробників, впроваджувачів і користувачів Linux з Білорусі, Польщі, Росії та України. На проведеній в рамках LVEE дводенній конференції був представлений досить широкий спектр тем - від проблем впровадження та юридичних аспектів вільного програмного забезпечення до конкретних технічних питань, таких як домашні центри розваг, Linux-кластери та термінальні мережі, проектування графічних інтерфейсів тощо == Див. також == День системного адміністратора",uk,Культура (Sous-catégorie),,https://uk.wikipedia.org/?curid=1576542,306,1576542.0,['uk'],False,Культура,Sous-catégorie
,Жінки і відеоігри,"посіла перше місце в серії літніх змагань 2015 року разом зі своїми товаришами по команді Renegades, які були кваліфіковані на серію чемпіонатів Північної Америки 2016 року (англ. NA LCS). Проте, з незрозумілих причин вона вирішила покинути команду ще до початку чемпіонату, пославшись на «занепокоєння і почуття власної гідності». Частка жінок серед кіберспорсменів становить 5 %[коли?][де?]. Жінки-гравчині масових багатокористувацьких ігор рідше зацікавлені в кіберспорті через усталений стереотип, що це чоловічий клуб. Жінки в ньому розглядаються як незвичне і чужорідне явище. Одна з найвідоміших кіберспортсменок Стю Харві зізналася, що часто жінка почувається чужою і небажаною в середовищі кіберспорту. Її успіхи можуть оскаржити або знецінити, стверджуючи, що вона продавала своє тіло і сексуальність. Кожна кібеспортсменка в тій чи іншій мірі стикається з цим, і це може стати причиною депресії і думок, що їй варто залишити кіберспорт. Лідерка однієї з кращих киберспортивних жіночих команд у світі Юлія Кайра зізналася, що в середовищі кіберспорту поширена думка, що жіночі команди - це несправжня сцена. Чоловіки розглядають гравчинь як побічних, чиї досягнення не варто враховувати. Створення змагань тільки для жінок було спробою рішення проблеми, щоб досягнення гравчинь враховувалися окремо. Проте критики ідеї вважають, що окремі турніри для жінок тільки зміцнюють гендерні забобони, не дозволяючи вчитися гравцям обох статей звикати працювати разом. Призові гроші, пропоновані кіберспорсменкам на жіночих турнірах, досягають 200 000 доларів, а для чоловіків - 2 500 000 доларів. Така різниця може сприяти тому, що жінки будуть менше цікавитись кіберспортом, а жіночі кібертурніри залишатимуться менш привабливими для спонсорів. == Сексизм до гравчинь з боку чоловіків-гравців == Ставлення до жінок усередині ігрової спільноти загалом можна схарактеризувати, як проблемне. Для ігрових спільнот цілком буденно залишати на адресу жінок коментарі образливого характеру, надсилати в їхній бік такі коментарі, як «твоє місце на кухні» та інші гендерно-стереотипні фрази. У гіршому випадку жінка може отримати на свою адресу погрози зґвалтуванням, вбивством або переслідуванням. Гравчині можуть стати жертвами переслідування онлайн або навіть у реальному житті. Було виявлено, що саме в ігрових спільнотах і чатах онлайн-ігор жінки отримують рекордну кількість образ за статевою ознакою і стають жертвами онлайн-домагань. Це може згубно позначатися на психічному стані гравчинь і також відштовхує величезну кількість жінок від онлайн-ігор, або ж вони вважають за краще з міркувань безпеки прикидатися чоловіками, що робить статистики статевого розподілу гравців перекрученими і недостовірними. В різних інтерв'ю жінки розповідали, що намагаються мовчати під час голосових чатів, або ж штучно змінювати голос на «не жіночий», щоб отримувати менше образ на свою адресу і не слухати вимоги дати свій номер телефону або показати інтимні фотографії. В середньому людина з жіночим голосом отримує образливі коментарі в три рази частіше. Багато чоловіків сприймають ігрові спільноти як «безпечні чоловічі території», де жінки виступають прибульцями, оскільки грати в ігри для них ніби-то не прийнято. Винятком залишаються спільноти, пов'язані з The Sims, музичними і казуальними іграми. Одночасно просування ідеї «агресії і мужності» призводить до того, що ігрові спільноти нехтують іграми з відсутністю або малою кількістю насильства і вбивств, називаючи їх дівчачими з підтекстом «негідними». Як наслідок, жінки стикаються з більш агресивною поведінкою з боку користувачів, особливо під час змагань. Це зачіпає не тільки гравчинь, але й журналісток і розробниць ігор, навіть якщо їх запросили на конференцію з відеоігор. Дана тенденція почалася з випуском ігор для NES, яка почала просувати рекламу ігор, як орієнтованих тільки на чоловічу аудиторію. У 1980-х реклама перестала зображати гравчинь, а тільки як моделей для обкладинки. Одночасно ігрова індустрія почала просувати в іграх образ гіперсексуальних жінок. Розробниці, що пропонують моделі жіночих персонажів не в сексуалізованому вигляді, отримували відмови і навіть зазнавали мобінгу й домагань з боку колег-чоловіків. Негативний вплив на ставлення до гравчинь чинить саме зображення героїнь відеоігор ідеальними і гіперсексуальними. Університет Західного узбережжя провів дослідження 86 жінок, що грають в ігри у віртуальній реальності. Було виявлено, що ті жінки, які вибирали найбільш «сексуальних» жіночих аватарів, вірили в те, що сексуальні домагання - це міф, або що в насильстві винні самі жертви і дотримувалися стереотипів, що жінка покликана задовольняти чоловіків (тобто, підтримували міфи про зґвалтування та культуру зґвалтування). Інші дослідження торкалися групи студентів, яким показували зображення з гіперсексуальними персонажками з відеоігор. Група, якій демонстрували зображення, висловлювала позитивніше ставлення до сексуальних домагань, ніж група студентів, які не бачили зображень. Також результат виявив, що чоловік, який грає періодично у відеоігри, мав більш упереджене ставлення до жінок. Найчастіше образ жінки зазнають в онлайн-іграх. Згідно з даними Riot Games, жінка залишається улюбленим об'єктом образ з боку гравців-чоловіків. Так, 2012 року в Університеті Огайо проходило дослідження, де один і той самий чоловік грав в онлайн-гру Halo 3 почергово з чоловічим і жіночим профілями. Так було виявлено, що з жіночим профілем людина отримувала в середньому три рази більше критичних і образливих коментарів і голосових повідомлень. Навіть запрошення в команду з жіночим профілем супроводжувалося образами на адресу гравця. При цьому було помічено тенденцію, що до хамства були схильні гравці-чоловіки з низьким рівнем досвіду і прокачування персонажа. Таким чином, приниження гравчинь-жінок є способом підвищити свій статус на низькому рівні «ієрархії». == Жінки в ігровій індустрії == 1989 року частка розробниць в ігровій індустрії становила лише 3 %. Згідно з опитуванням на сайті Gamasutra, у 2014 році розробниці в США отримували в середньому 86 % від зарплати чоловіка-розробника. Той же показник для посади геймдизайнера склав 96 %, а для тих, хто озвучують персонажів, відсоток виявився 68 % від зарплати чоловіка. Таблиця демонструє частку розробниць за країнами і в різні роки. Є ряд причин малої присутності розробниць, починаючи з сексизму в освіті, внаслідок якого отримувати освіту з програмування і геймдизайну більше схильні чоловіки. Крім того, докладається сексизм при наймі: роботодавці-чоловіки, які часто вважають за краще наймати розробників-чоловіків, дотримуючись думки, що вони можуть бути більш амбіційними незалежно від якості резюме. Багато жінок бояться працювати в чоловічих колективах, остерігаючись сексуальних домагань. Дані фактори відкидають безліч талановитих фахівчинь, які могли б вплинути на ігрову індустрію. Існують правозахисні організації і асоціації, що допомагають жінкам потрапити до лав розробників, які ставлять за мету досягнення балансу в цьому аспекті. Вони також допомагають жінкам долати упередження, що розробка програм і гра - не робота для жінок, і допомагають молодим дівчатам вступати до вищих навчальних закладів, щоб ті навчалися програмуванню. Вважається, що слабка присутність жінок",uk,Культура (Sous-catégorie),,https://uk.wikipedia.org/?curid=3462594,1000,3462594.0,['uk'],False,Культура,Sous-catégorie
,Akademy,"Akademy (до 2009 року мав назву aKademy) - щорічна конференція користувачів та учасників спільноти KDE. В той час, як Akademy проводиться в кінці літа або на початку осені в різних куточках Європи, Табір KDE, ще одна конференція спільноти, проходить на американському континенті. == Формат проведення == Наведені нижче дані взяті для прикладу з проведення конференції aKademy у 2008 році. Дводенна конференція KDE: 350 осіб. Одноденна зустріч KDE e.V: 100 осіб. П'ятиденне програмування та розробка KDE: 350 осіб на початку, 250 осіб в кінці. Соціальна програма: зустріч, відпочинок, розваги та, по можливості, екскурсія. == Див. також == GUADEC",uk,Культура (Sous-catégorie),,https://uk.wikipedia.org/?curid=1870228,104,1870228.0,['uk'],False,Культура,Sous-catégorie
,MeToo,"Me Too (або #MeToo, з англійської - «Я теж») - хештег та соціальна акція-флешмоб проти сексуального насильства і сексуальних домагань, поширені в соціальних мережах в жовтні 2017 року в результаті секс-скандалу навколо кінопродюсера Гарві Вайнштейна. Використовуючи фразу «Я теж», жінки, що стали жертвами сексуального насильства, розповідали про пережитий ними досвід домагань чи зґвалтувань, маркуючи тегом, що історія торкнулася і їх. З 2006 року ця фраза використовувалась проти зґвалтувань і домагань в цілому, скоріше, не на роботі, громадською активісткою Тараною Берк, а пізніше популяризована акторкою Аліссою Мілано, яка запропонувала жінкам ставити лайк і робити репост, щоб поділитися власним сумним досвідом пережитого насильства. Відтоді мільйони людей використовували цей хештег для того, щоб розповісти про розмаїті форми пережитого ними сексуального насилля. == Походження == 15 жовтня 2017 року акторка Алісса Мілано закликала поширити цю фразу, щоб показати масштаб і повсюдність проблеми сексуальних домагань: «Якби всі жінки, які зазнали сексуального насилля або нападу, також написали ""Я теж“ у своєму статусі, ми могли б дати людям зрозуміти масштаби цієї проблеми». == Поширення == Фраза використовувалася понад 200 000 разів до 15 жовтня, а до 16 жовтня кількість використань перевищила 500 000. У Facebook хештег використовувався понад 4,7 мільйонами осіб, це 12 мільйонів повідомлень протягом перших 24 годин. Facebook повідомив, що у 45 % користувачів(-чок) зі Сполучених Штатів хоча б хтось з друзів / подруг опублікували цей термін. На твіт Мілано відповіли десятки тисяч жінок. == Див. також == Time's Up Рух 4B Ефект Вайнштайна ЯНеБоюсьСказати - український флешмоб про сексуальне насильство. Культура зґвалтування Звинувачення жертви Кейт Елізабет Расселл - авторка роману «Моя темна Ванесса».",uk,Культура (Sous-catégorie),,https://uk.wikipedia.org/?curid=2821895,262,2821895.0,['uk'],False,Культура,Sous-catégorie
,Джек Раян (персонаж),"Джек Раян (англ. Jack Ryan) - вигаданий персонаж, який з'являється в романі Тома Кленсі «Полювання за Червоним Жовтнем» 1984 року і стає постійним героєм пригодницьких і шпигунських романів Тома Кленсі впродовж майже 30 років. Після смерті Тома Кленсі 2013 року група авторів (Марк Грені, Грант Блеквуд, Майк Мейдн і Марк Кемерон) продовжує за згодою нащадків Кленсі використання персонажа у нових романах. == Вигадана біографія == Джек Раян, син детектива і медсестри, уродженець Балтимору, був молодшим лейтенантом, морпіхом США. Під час військових навчань отримав травму спини і залишив службу, ставши брокером балтиморського відділення інвестиційної компанії. Успішна робота Раяна привертає увагу одного зі старших віцепрезидентів інвесткомпанії Джо Мюллера, під час зустрічі з яким Джек Раян знайомиться з його дочкою Керолайн «Кеті» Мюллер, майбутньою дружиною Джека. Через чотири роки Раян вступає до Джорджтаунського університету, де отримує науковий ступінь доктора історії. Він починає працювати професором Військово-морської Академії США. Через деякий час Джека залучають до роботи в ЦРУ. Його використовують як аналітика, потім польового агента і, врешті, заступника директора ЦРУ. Після завершення роботи в ЦРУ Джек Раян працював радником з питань національної безпеки і віцепрезидентом США, а потім два терміни Президентом США. == Серія романів == Персонаж Джека Раяна діє в наступних романах (відсортовано згідно з хронологією сюжетної лінії): «Ігри патріотів» (Patriot Games) (1987) «Червоний кролик» (Red Rabbit) (2002) «Полювання за Червоним Жовтнем» (The Hunt for Red October) (1984) «Кремлівський кардинал» (The Cardinal of the Kremlin) (1988) «Пряма та очевидна загроза» (Clear and Present Danger) (1989) «Сума всіх страхів» (The Sum of All Fears) (1991) «Борг честі» (Debt of Honor) (1994) «Виконавчі накази» (Executive Orders) (1996) «Ведмідь і Дракон» (The Bear and the Dragon) (2000) «Живим чи мертвим» (Dead or Alive) (2010) - у співавторстві із Грантом Блеквудом «В одній зв'язці» (Locked On) (2011) «Вектор загрози» (Threat Vector) (2012) «Право остаточного рішення» (Command Authority) (2013) - у співавторстві із Марком Грені Після смерті Тома Кленсі серію романів з Джеком Раяном продовжили інші письменники. == Кіноадаптації == Станом на 2024 знято п'ять фільмів на основі романів Тома Кленсі про Джека Раяна. «Полювання за «Червоним Жовтнем»» (1990) роль Джека Раяна виконав Алек Болдвін «Ігри патріотів» (1992) «Пряма та очевидна загроза» (1994) роль Джека Раяна в обох фільмах виконав Гаррісон Форд «Ціна страху» (2002) роль Джека Раяна виконав Бен Аффлек «Джек Раян: Теорія хаосу» (2014) роль Джека Раяна виконав Кріс Пайн == Телебачення == 2018 року відбулася прем'єра телесеріалу «Джек Раян», який наприкінці 2022 року продовжений на четвертий сезон. Роль Джека Раяна виконує Джон Кразінські. == Посилання == Tom Clancy’s Jack Ryan / «Джек Райан»",uk,Історія (Sous-catégorie),,https://uk.wikipedia.org/?curid=4645126,417,4645126.0,['uk'],False,Історія,Sous-catégorie
,Альтаїр ібн Ла-Ахад,"За словами Аль-Муаліма, тодішнього глави ордена асасинів, від дитинства Альтаїр виявляв лідерські якості і, завдяки цьому, був найкращим учнем, з ранніх років завоював повагу і вдячність свого вчителя. Так тривало аж до 1191 року, і тільки один випадок зміг змінити його подальше життя і світогляд у цілому. Йому і двом іншим братам-ассасинам Маліку і Кадару було потрібно дістати «Фрагмент Едему» Храмі Соломона раніше, ніж це зроблять тамплієри на чолі з магістром ордену Робером де Сабле. Незважаючи на всю відносну простоту завдання, Альтаїр знехтував багатьма аспектами системи правил і засад асасинів, в результаті чого він і його напарники зазнали поразки. Залишившись в живих, Альтаїр вирішив повернутися у фортецю Масіаф, щоб розповісти Аль-Муаліму про все, що сталося. Туди ж приходить і його поранений напарник Малік, якому все-таки вдалося дістати «Фрагмент Едему». Малік починає розповідати вчителю свою версію події, не забувши згадати і той факт, що Альтаїр знехтував догматами Братства заради своїх егоїстичних цілей і що з його вини загинув його брат Кадар. Подальшого розмови завадило раптовий напад армії тамплієрів - Альтаїр надав в даній ситуації посильну допомогу, евакуювавши мирних жителів і здолавши своїх ворогів без особливих чисельних втрат. Але, незважаючи на все це, покарання за порушення трьох основних правил було приведено у виконання: головного героя знизили в ранзі до учня, позбавляючи всіх привілеїв і захисного обмундирування. Щоб відновити звання і честь, Аль-Муалім дав Альтаїру завдання обчислити зрадника, який відкрив ворота армії тамплієрів. Після успішного виконання протагоніст зміг відновити свою першу зброю: прихований клинок. Слідом за цим, головний герой виконав ще дев'ять основних завдань, попутно замислюючись про наміри свого вчителя і зв'язку між зазначеними жертвами... Завершальною метою в ланцюжку убивств став магістр ордена Робер де Сабле, затримання якого стала важкою, але дуже важливим завданням: саме завдяки йому Альтаїр зрозумів справжні наміри вчителя і свою роль у виконанні його підступних планів. Через певний час, протагоніст прибув у фортецю Масіаф і побачив одержимих, ніби зомбованих, городян: всі вони підкорялися волі Аль-Муаліма, власника «Частинки Едему». Між вчителем і головним героєм відбувся смертельний бій, в ході якого переможцем вийшов Альтаїр. Він спалив тіло Аль-Муаліма, щоб упевнитися, що це реальне тіло, а не чергова ілюзія. Після цього, під час промови Альтаїра, зверненої до асасинам і жителям Масіафа, його зраджує давній недоброзичливець і суперник Аббас, який відбирає Яблуко. Але Аббас виявляється не готовий до його силі, і Альтаїру вдається відібрати Яблуко і врятувати суперника від його сили. Через місяць Альтаїр вирушає на Кіпр, щоб зупинити нового Великого магістра Тамплієрів - Армана Бушара, який бажає повернути Яблуко. Альтаїр вбиває Бушара та його сподвижників, а також рятує Марію Торпе, яка перейшла на бік асасинів. Незабаром Альтаїр і Марія одружуються, після чого у них народжується син Дарим, а потім другий - Сеф. В 1217 році Альтаїр вирішує, що імперія Чингізхана загрожує світу, крім того ассасин підозрює, що імператор використовує черговий Фрагмент Едему - Меч. Разом з Марією і Даримом вони відправляються в Монголію, щоб зупинити завойовника. Разом з місцевим асасинів Кулан Галом, їм вдається вбити Чингізхана, але на це знадобилося 8 років. В цей час Аббас знову захопив владу над Масіафом, звинувативши у спланованій їм смерті Сефа, тимчасового заступника Альтаїра - Маліка. Повернувся Альтаїр не вірить у винність одного, але очолюваний Аббасом рада не повертає колишньому наставнику владу над Орденом. Тоді Альтаїр звільняє Маліка з в'язниці, який розповідає, що Сефа вбив Свамі, помічника Аббаса. Але зрадник наказує Свамі вбити Маліка, підставивши Альтаїра. Аббас вимагає віддати йому Яблуко Едема, але Альтаїр використовують його проти них, змусивши Свамі покінчити з собою. Але в результаті зав'язалася сутички гине Марія, а Альтаїр збігає в Аламут разом з Даримом і сім'єю Сефа. В наступні 20 років Альтаїр вивчає таємниці, які йому відкриває Яблуко, внаслідок чого Альтаїр становить кодекс асасинів, де записує свої думки щодо них. Також з допомогою Яблука Альтаїр створив багато винаходів, начебто незруйновних обладунків, подвійного прихованого клинка та прихованого пістолета. В 1247 році Альтаїр повертається в Масіаф і вирішує підняти повстання з допомогою Тазима, сина покійного Маліка, та інших вірних соратників. Зрештою, Альтаїр вбиває Аббаса і повертає собі владу над орденом. Незабаром він знайомиться з італійськими купцями Нікколо і Маттео Поло, запрошених Даримом, який подорожував по Європі. Італійці записали історію життя Альтаїра, а також врятували з обложеного монголами Масіафа кодекс асасинів і друку, в яких записані спогади Наставника. Залишився після евакуації з обложеного міста один Альтаїр йде в таємну бібліотеку, де ховає Яблуко Едему і вмирає від старості у кріслі з печаткою-спогадом в руках. У цій кімнаті через століття його знайде асасин епохи Відродження - Еціо Аудіторе да Фіренце. === Навички === Прекрасний акробат, його навички нагадують сучасний спосіб перетину міській місцевості - паркур. Чудовий фехтувальник і метальник ножів. Володіє незвичайною здатністю - «Орлиним зором». «Орлиний Зір» є шостим почуттям, яким володіли деякі предки і нащадки Альтаїра. За допомогою цієї здатності можна дізнатися інформацію про відносно певного городянина до головного героя, а також знаходити потрібну ціль. Відсутня навичка плавання, тому падіння у воду смертельно для героя. === Зброя === Кулаки і ноги - Альтаїр здатний битися руками і ногами. Це допомагає тільки проти слабких і беззбройних ворогів. Прихований клинок - прихований клинок, закріплений на спеціальному пружинному механізмі. У разі необхідності, Альтаїр здійснює рух пальцем, і клинок висувається уздовж його руки. Модель клинка Альтаїра, в основному, придатна тільки для втаємничених або прямих нападів. Клинок висувається на місці відрубаного пальця. Меч - звичайний меч, який покращується із підвищенням рангу, стає шаблею. Здатний завдавати вагомі пошкодження. Метальні ножі - невеликого розміру ножі для метання. В деяких випадках потрібно не одне попадання, щоб вбити ворога. Кинджал - середніх розмірів клинок. Використовується так само, як і меч, за парою винятків: він не має потужних атак, а також завдає трохи менше шкоди, що компенсується його швидкістю. Пістолет - розроблений Альтаїром прихований пістолет, який знаходиться в механізмі прихованого клинка. Арбалет - зброю, не увійшла у фінальну версію гри тому що його перезарядка займала дуже багато часу. Арбалет заряджався болтами, і як видно на відео, завдавав сильний шкоди навіть добре броньованим цілям. == Появи == Альтаїр є протагоністом наступних ігор: Assassin's Creed, Assassin's Creed: Altaïr's Chronicles, Assassin's Creed: Bloodlines, Assassin's Creed: Revelations. Також з'являється у сні Дезмонда у Assassin's Creed II. Крім того",uk,Історія (Sous-catégorie),,https://uk.wikipedia.org/?curid=2593230,1000,2593230.0,['uk'],False,Історія,Sous-catégorie
,Роберт Ленґдон,"Роберт Ленґдон (англ. Robert Langdon) - вигаданий професор релігійної симвології в Гарвардському університеті з конспірологічних романів Дена Брауна «Янголи і демони» (2001), «Код да Вінчі» (2003), «Втрачений символ» (2009), «Інферно» (2013), «Джерело» (2017) та «Таємниця з таємниць» (2025). == Біографія == Ленґдон народився в місті Ессекс (Нью-Гемпшир). Хоча в екранізаціях романів його грають Том Генкс та Ешлі Цукерман, в книзі він порівнюється з Гаррісоном Фордом в твідовому костюмі. Про його юність повідомляється мало. Відомо, що в студентські роки він грав у водне поло. Також, в книзі «Янголи і демони» згадується, що його батьки живуть в Женеві, штаті Флорида. Має феноменальну пам'ять і страждає від клаустрофобії після падіння в колодязь у віці 9 років. Має блакитні очі, темно-русяве волосся, низький баритон, ріст 183 см. Ніколи не був одружений. Він носить годинник з Міккі Маусом, які йому подарували батьки на 9-й день народження. Автомобіль Ленґдона - Saab 900 з автоматичною КПП. Після смерті батька, наставником Роберта став Пітер Соломон, голова Смітсонівського інституту. Браун визнає, що дав своєму героєві ім'я Джона Ленґдона - філадельфского фахівця зі складання амбіграм. == Бібліографія == У книзі «Код да Вінчі», Ленґдон говорить, що написав п'ять книг: «Символіка таємних сект» «Мистецтво ілюмінатів: частина 1» «Забута мова ідеограм» «Релігійна іконологія» «Християнські символи в мусульманському світі» У тій же книзі тетралогії Ленґдон готує рукопис шостої книги, яка повинна отримати назву «Символи втраченого священного жіночого початку». У третій книзі серії згадано, що рукопис згодом було опубліковано, викликавши чималий скандал. == Посилання == The official Robert Langdon website Bos, Carole (May 1, 2009). ""Angels & Demons - ROBERT LANGDON and HIS AMBIGRAMS"". AwesomeStories.com. Page 2 of 8.",uk,Історія (Sous-catégorie),,https://uk.wikipedia.org/?curid=2372221,265,2372221.0,['uk'],False,Історія,Sous-catégorie
,Генрі Джонс,"Генрі Джонс Старший (англ. Henry Jones Senior) - професор, вчений, дослідник середньовічної літератури та культури, батько Індіани Джонса, насправді інспірований біографіями реально існуючих декількох вчених. Образ дивакуватого професора створив для кіноматографу Джордж Лукас персонаж, що фігурує у художньому фільмі «Індіана Джонс і останній хрестовий похід», де його зіграв Шон Коннері, а також кількох коміксах та книгах, присвячених пригодам прославленого археолога та авантюриста Індіани Джонса. Головним прообразом для нього став англійський дослідник та мандрівник XIX століття сір Річард Френсіс Бертон: одночасно авантюрист і ""людина дії"", воїн (воював зокрема і на території України в Криму у 1855 р. у Кримській війні) та вчений. Він організовував та здійснював експедиції, зокрема переодягнувшись арабом, відвідав таємно Мекку у 1851-53 рр., досліджував витоки Нілу, Аравію та Ефіопію. Як строгий академічний науковець Вікторіанської епохи і знаючи 40 мов, здійснив зокрема і переклад відомих арабських оповідок для дорослих Тисячі й однієї ночі. == Біографія == Народився Генрі Джонс Старший 12 грудня 1872 року у Шотландії, та є батьком Генрі Уолтона Джонса Молодшого, більше відомого як «Індіана Джонс». Навчався в британському університеті Оксфорд, де у 1893 р. захистив дисертацію з історії середньовічної літератури. З 1900 р. викладав середньовічну літературу в університеті Принстона, Нью-Джерсі. З травня 1908 р. разом із сином та дружиною Анною Мері Джонс подорожує навколо світу, читаючи в найкращих університетах свої лекції та збираючи матеріали до своєї книги про лицарів у середньовічній літературі (про це розповідається у серіалі «Хроніки молодого Індіани Джонса»). У серпні 1910 р. повертається з навколосвітньої подорожі із сім'єю назад. В травні 1912 р. дружина Джонса Старшого помирає на скарлатину, залишаючи професора вдівцем: він переїжджає разом із сином в Моаб, штат Юта, де одержимо починає досліджувати питання Святого Ґраалю, ретельно занотовуючи висліди своїх досліджень до «щоденника Граалю» - нотатника в шкіряних палітурках, а також викладає у місцевому університеті. Його син Інді навчається у школі. У вересні 1914 р. професор Джонс їде на пошуки Святого Граалю до Греції, його супроводжує Інді. У жовтні 1914 р. Джонс Старший разом із сином повертаються назад до Принстона, Нью-Джерсі. У березні 1916 р. Індіана викрадений революціонерами Панчо Вільї і професор Джонс залишається сам більше аніж на два роки. У вересні 1919 р. назад до батьківського дому повертається з І Світової війни Індіана Джонс: батько та син не можуть знайти спільної мови. Пофесор Джонс радить сину поступати до Принстона, проте той їде до Чиказького університету вчитися на археолога, чим серйозно розчаровує свого батька. Дороги батька та сина на довгі роки розходяться. У першій половині 1938 р. Генрі Джонс Старший бере участь разом з австрійською мистецтвознавцем Ельзою Шнайдер у пошуках священного Граалю у Венеції, де професор проводить пошуки в одній зі старих бібліотек. Проте Е. Шнайдер працювала на нацистів: старого професора Джонса викрадають, та ув'язнюють у замку Брунвальд в Австрії. Індіана визволяє батька з ув'язнення. Далі батько та син їдуть за щоденником до Берліна, та забравши його у Ельзи Шнайдер, успішно тікають з нацистської столиці. Потім разом із Маркусом Броді та Салахом Файзелем ель-Кахіром вони знаходять Священний Грааль в ущелині Півмісяця у королівстві Хатай Багаторічні пошуки Святого Ґраалю Джонсом Старшим завершились його віднайденням та одночасно втратою, а також духовним прозрінням дивакуватого професора: він збагнув, що найбільші цінності завжди навколо самих людей, у його ж випадку це був син Індіана та батьківські стосунки із ним. Помер професор Генрі Джонс Старший у 1951 р. в Принстоні.",uk,Історія (Sous-catégorie),,https://uk.wikipedia.org/?curid=1558184,546,1558184.0,['uk'],False,Історія,Sous-catégorie
,Ніко Робін,"Робін вперше з'являється як антагоністка, але згодом стає сьомим членом команди піратів Солом'яного капелюха, капітаном якої є Манкі Д. Луффі. Виконуючи роль археолога та історика групи, Робін має силу диявольського фрукту Квітка-Квітка, що дозволяє їй проростати копіями своїх кінцівок, а згодом і всього тіла, з будь-якої поверхні. Як єдина вціліла на острові Охара, Робін - єдина відома жива людина у світі One Piece, яка володіє здатністю читати стародавні камені, які називаються Понегліфи, що є загрозою для Світового Уряду, який забороняє цю практику. Робін стала надзвичайно популярним і проривним персонажем серед фанатів аніме та манги. Вона також стала популярним персонажем для косплею, викликавши в Японії тренд, коли жінки намагалися повторити її культові костюми. == Створення і задум == Персонаж Ніко Робін був створений художником манги Еїтіро Одою, автором серії манги One Piece. Вона вперше з'явилася в 114-му розділі під назвою «Курс», який був вперше опублікований у журналі Weekly Shōnen Jump видавництва Shueisha у випуску за 22 листопада 1999 року. Як фанат кінорежисера Квентіна Тарантіно, Ода заявив, що джерелом натхнення для дизайну Робін став персонаж Мії Воллес, яку зіграла Ума Турман у фільмі «Кримінальне чтиво» (1994), одному з найвідоміших фільмів Тарантіно. За словами Оди, день народження Робін припадає на 6 лютого, а її зріст становить 188 см. Коли фанат запитав, якої національності були б члени Піратів Солом'яного капелюха, якби One Piece відбувався в реальному світі, Ода відповів, що Робін була би росіянкою. Робін з'явилася в історії пізніше, а Робін і Френкі - єдині члени екіпажу, яких не було в оригінальному концепт-арті Солом'яних капелюхів. Однак там був чоловік, який був ботаніком, що може натякати на силу диявольського фрукта Робін. === Здібності === Робін з'їла диявольський фрукт Квітка-Квітка типу Парамеції, який дозволяє їй вирощувати свої частини тіла на будь-яких поверхнях в межах досяжності. Кількість частин тіла, які вона може створити є необмеженою, доки вони знаходяться в межах досяжності. Зазвичай, коли вона використовує свої здібності, вона схрещує руки і робить форму «Х» на грудях, хоча було показано, що їй не обов'язково це робити. Вона повністю контролює свої дублікати кінцівок і може сприймати видимість і звуки на відстані через дублікати очей і вух. Робін може створювати цілі клони себе і навіть вирощувати гігантські кінцівки. === One Piece === Вирісши в Охарі, де знаходиться найстаріша і найбільша в світі бібліотека, Ніко Робін стає археологом у віці восьми років. У певний момент вона отримує силу фрукту Квітка-Квітка типу Парамеція, який дозволяє їй вирощувати тимчасові копії частин свого тіла, включаючи очі та вуха, які з'являються на поверхнях поблизу неї. За спинами своїх вчителів вона вивідує у них заборонені знання про те, як перекладати стародавні камені, що називаються Понегліфи, які розкидані по всьому світу. Вона вирішує розділити їхню мету - знайти невловимий Ріо Понегліф, який, як кажуть, розповідає про втрачену історію світу. Однак Світовий Уряд дізнається про ці зусилля і посилає бойовий флот, щоб зупинити їх. Лише Робін вдається врятуватися від руйнівної атаки, яка забирає життя всього населення острова, включно з її матір'ю, Ніко Ольвії. Отримавши від світового уряду епітет «Дитя диявола», травмована та з винагородою за голову, Робін живе втечею, не в змозі нікому довіряти. Щоб вижити, вона співпрацює з різними піратами та іншими злочинцями. Згодом вона приєднується до групи Барок Воркс, використовуючи кодове ім'я Міс Олл-Сандей, і стає їхнім віце-президентом. Після того, як Барок Воркс розпався, вона приєднується до Солом'яних капелюхів і настільки їх полюбила, що жертвує собою і здається уряду, щоб врятувати їх. Дізнавшись про справжню причину її від'їзду, пірати Солом'яного капелюха оголошують відкриту війну уряду, щоб повернути її. Вона розуміє, що нарешті знайшла людей, які ніколи її не зрадять, і стає частиною команди. Через два роки Робін ще більше відточує свої здібності фрукту Квітка-Квітка до такої міри, що вона може створити повноцінну копію себе та навіть крила, що повністю складаються з рук і кистей, які дозволяють їй літати. Після того, як Робін була невдало захоплена у Вано агентами CP0, винагорода за неї була збільшена більш ніж у сім разів, з 130 000 000 до 930 000 000. === Популярність === Ніко Робін - один із найпопулярніших персонажів One Piece. Ніко Робін заслужила своє місце серед аудиторії аніме з багатьох причин. З моменту свого дебюту вона стала популярним персонажем для косплею, створивши тренд, коли жінки-читачки серіалу намагалися відтворити різноманітні культові образи Робін, які з'являлися в манзі протягом багатьох років. У 2013 році веб-сайт Tokyo Otaku Mode провів опитування у Facebook, у якому фанатів аніме та манги запитували, з якими персонажами вони найбільше хотіли б зустрічатися; Робін посіла 2-е місце. У 2014 році Goo Ranking провів опитування серед клієнтів NTT, запитуючи їхніх улюблених чорноволосих аніме-персонажів, і Робін посіла 6 місце серед 15 найкращих жінок. === Думки критиків === Рецензуючи One Piece, Ребекка Сільверман з Anime News Network сказала, що Робін «спостерігає за всім зі спокійною, забавною відстороненістю», водночас зазначивши, що запас знань Робін «постійно зростає, і вона починає дійсно складати речі докупи». Переглядаючи 278-у серію аніме, Сем Ліч з ANN прокоментував, що «велика сцена Робін “Я хочу жити!” - це один з найбільш катарсичних моментів, які ви коли-небудь знайдете в художній літературі». Шон Кубільяс з Screen Rant написав: «Виходячи лише з естетичних міркувань, Ніко Робін стала улюбленицею фанатів завдяки своєму похмурому, таємничому дизайну та поведінці. Її передісторія більше, ніж просто піднесла її до легендарного статусу, адже вона змусила всіх плакати та розширила масштаб серіалу і відчуття політики. Не пройшло багато часу після цього, як серіал справді увічнив її». В іншій статті Кубільяс заявив: «Ніко Робін, на перший погляд, явно є одним з найепатажніших персонажів групи. Вона має гострий погляд і часто поводиться загадково. Її поява в серіалі як елітної найманої вбивці та віце-президента підпільної організації, ймовірно, не покращила ситуацію. На щастя для неї, після її приєднання до Солом'яних капелюхів її поведінка змінилася, і в останніх історіях вона стала більше схожою на материнську фігуру для команди. Однак те, що вона стала добрішою, не означає, що вона не має такої ж похмурої уяви. Щоразу, коли з командою трапляється щось небезпечне або таємниче, Ніко Робін завжди придумує найтемніший сценарій, який ще більше нагнітає напругу». == Посилання == Біографія Ніко Робін на офіційному",uk,Історія (Sous-catégorie),,https://uk.wikipedia.org/?curid=5463898,1000,5463898.0,['uk'],False,Історія,Sous-catégorie
,Археографічна комісія Центрального Архівного Управління,"Археографічна комісія Центрального Архівного Управління (АК ЦАУ) - наукова установа, створена наприкінці 1928 при Центральному архівному управлінні УСРР для науково-методичного керівництва роботою архівів та видання архівних документів з історії революційного руху, Жовтневої революції і громадянської війни в Україні, соціально-економічної історії та класової боротьби в Україні, історії фабрик та заводів України. В 1931-1934 через репресії поступово припинила свою діяльність. Діяла в Харкові, мала філію в Києві, наукові осередки в Одесі та Житомирі. Керівником АК ЦАУ були Михайло Рубач, Р. Шпунт та С. Семко (з 1931), вченими секретарями - Микола Горбань (1929-1930), М. Васильєва (1930), П. Білик (1930-1932). Мала 3 секції: архівознавчу (керівник В. Веретенников, вчений секретар П. Білик), видання джерел із соціально-економічнох історії України (кер. Г. Карпенко, вчений секретар М. Горбань) та видання історико-революційних пам'яток (керівник М. Рубач, вчений секретар М. Васильєва); а також постійні й тимчасові комісії для виконання спеціальних завдань. В АК ЦАУ працювало понад 50 науковців, у тому числі Дмитро Багалій, Віктор Барвінський, П. Клименко, І. Кравченко, О. Оглоблин, В. Романовський та інші. Опублікувала 12 видань, в тому числі 2 довідники, 9 збірок документів, зокрема «Архів Запорозької Січі: Опис матеріалів» (К., 1931), «Резолюції Всеукраїнських з'їздів Рад робітничих, селянських та червоноармійських депутатів (від I до XIII з'їзду Рад)» (Х., 1932), «III Всеукраїнський з'їзд Рад (6- 10 березня 1919 року): Стенографічний звіт» (Х., 1932), «Повстання селян у селі Турбаях (1789-1793 роки): Матеріали до історії селянських повстань на Україні» (Х., 1932) та 8 номерів журналу «Архів Радянської України». == Джерела == Електронна енциклопедія історії України на сайті Інституту історії України Національної академії наук України == Література == Едиційна археографія в Україні у XIX-XX ст.: Плани, проекти, програми видань, вип. 1. К., 1993; Папакін Г. В. Традиції Київської Археографічної комісії у діяльності Археографічної комісії Укрцентрархіву (1928-1932). В кн.: Матеріали ювілейної конференції, присвяченої 150-річчю Київської Археографічної комісії (Київ, 18-21 жовт. 1993 р.). К., 1997.",uk,Історія (Sous-catégorie),,https://uk.wikipedia.org/?curid=714172,301,714172.0,['uk'],False,Історія,Sous-catégorie
,Пам'ятки (щорічник),"«Пам'ятки» - археографічний щорічник, заснований 1998 р., друкований орган Українського науково-дослідного інституту архівної справи та документознавства Державної архівної служби України. У щорічнику публікуються архівні документи з актуальних питань історії України, історії, теорії та практики архівної справи, документознавства, спеціальних історичних дисциплін, біографістики. 18 листопада 2009 р. щорічник внесено ВАК України до Переліку наукових фахових видань з історичних наук. == Склад редколегії == Головний редактор: Кулешов Сергій Георгійович, доктор історичних наук, професор Члени редколегії: Горбатюк Микола Володимирович, кандидат історичних наук, старший науковий співробітник (відповідальний секретар) Алексєєва Олена Вікторівна, кандидат історичних наук, доцент (Російська Федерація) Бойко Микола Корнійович, доктор історичних наук, професор Боровик Анатолій Миколайович, доктор історичних наук, професор Гаранін Олександр Якович, кандидат історичних наук Дубровіна Любов Андріївна, доктор історичних наук, професор, член-кореспондент НАН України Катренко Андрій Миколайович, доктор історичних наук, професор Кісіль Іван Миколайович, кандидат історичних наук Маврін Олександр Олександрович, кандидат історичних наук, старший науковий співробітник Половець Володимир Михайлович, доктор історичних наук, професор Приходько Людмила Федорівна, кандидат історичних наук, старший науковий співробітник Шумейко Михайло Федорович, кандидат історичних наук, доцент (Білорусь) == Перелік томів «Пам'яток» == Пам'ятки: [археогр. щорічник]. Т. 1 / Голов. архів. упр. при Кабінеті міністрів України, Укр. держ. НДІ архів. справи та документознавства ; редкол.: В. П. Ляхоцький (голов. ред.) [та ін.]. - К., 1998. - 228 с. Пам'ятки: [археогр. щорічник]. Т. 2 : Епістолярна спадщина Івана Огієнка (митрополита Іларіона) (1907-1968) / Держ. ком. архівів України, Укр. держ. НДІ архів. справи та документознавства ; редкол.: В. П. Ляхоцький (голов. ред.) [та ін.] ; упоряд.: В. П. Ляхоцький, Н. П. Московченко, І. М. Преловська. - К., 2001. - 477 с. Пам'ятки: [археогр. щорічник]. Т. 3 : Архів української церкви, вип. 1 : Документи до історії унії на Волині і Київщині кінця XVI - першої половини XVII ст. / Держ. ком. архівів України, Укр. держ. НДІ архів. справи та документознавства, Вищ. ін-т реліг. наук ім. св. Фоми Аквінського ; редкол.: В. П. Ляхоцький (голов. ред.) [та ін.] ; упоряд. М. В. Довбищенко. - К., 2001. - 462 с. Пам'ятки: археогр. щорічник. Т. 4 / Держ. ком. архівів України, Укр. держ. НДІ архів. справи та документознавства, Нац. б-ка України ім. В. І. Вернадського ; редкол.: І. Б. Матяш (голов. ред.) [та ін.]. - К., 2003. - 264 с. Пам'ятки: археогр. щорічник. Т. 5 / Держ. ком. архівів України, Укр. НДІ архів. справи та документознавства ; редкол.: І. Б. Матяш (голов. ред.) [та ін.]. - К., 2005. - 309 с. Пам'ятки: археогр. щорічник. Т. 6 / Держ. ком. архівів України, Укр. НДІ архів. справи та документознавства ; редкол.: І. Б. Матяш (голов. ред.) [та ін.]. - К., 2006. - 161 с. Пам'ятки: археогр. щорічник. Т. 7 / Держ. ком. архівів України, Укр. НДІ архів. справи та документознавства ; редкол.: І. Б. Матяш (голов. ред.) [та ін.]. - К., 2007. - 452 с. Пам'ятки: археогр. щорічник. Т. 8 / Держ. ком. архівів України, Укр. НДІ архів. справи та документознавства ; редкол.: І. Б. Матяш (голов. ред.) [та ін.]. - К., 2008. - 334 с. Пам'ятки: археогр. щорічник. Т. 9 / Держ. ком. архівів України, Укр. НДІ архів. справи та документознавства ; редкол.: І. Б. Матяш (голов. ред.) [та ін.]. - К., 2008. - 250 с. Пам'ятки: археогр. щорічник. Т. 10 / Держ. ком. архівів України, Укр. НДІ архів. справи та документознавства ; редкол.: І. Б. Матяш (голов. ред.) [та ін.]. - К., 2009. - 256 с. Пам'ятки: археогр. щорічник. Т. 11 / Держ. ком. архівів України, Укр. НДІ архів. справи та документознавства ; редкол.: С. Г. Кулешов (голов. ред.) [та ін.]. - К., 2010. - 327 с. Пам'ятки: археогр. щорічник. Т. 12 / Держ. архів. служба України, Укр. НДІ архів. справи та документознавства ; редкол.: С. Г. Кулешов (голов. ред.) [та ін.]. - К., 2011. - 282 с. Пам'ятки: археогр. щорічник. Т. 13 / Держ. архів. служба України, Укр. НДІ архів. справи та документознавства ; редкол.: С. Г. Кулешов (голов. ред.) [та ін.]. - К., 2012. - 280 с. Пам'ятки: археогр. щорічник. Т. 14 / Держ. архів. служба України, Укр. НДІ архів. справи та документознавства ; редкол.: С. Г. Кулешов (голов. ред.) [та ін.]. - К., 2013. - 240 с. == Література == Батрак А. «Пам'ятки» / Алла Батрак // Українська архівна енциклопедія. - К., 2008. - С. 640. Бездрабко В. В. Тематичні вектори археографічного щорічника / В. В. Бездрабко // Архіви України. - 2011. - No 5. - С. 231-236. Якимович Б. [Рец.] / Богдан Якимович // Вісник Львівського університету. Сер.: Книгознавство, бібліотекознавство та інформаційні технології. - 2008. - Вип. 3. - С. 315-317. - Рец. на вид.: Пам'ятки: археогр. щорічник. Т. 7 / Держ. ком. архівів України, Укр. НДІ архів. справи та документознавства ; редкол.: І. Б. Матяш (гол. ред.) [та ін.]. - К., 2007. - 452 с. == Посилання == Сайт видання Видання в загальнодержавному депозитарії «Наукова періодика України»",uk,Історія (Sous-catégorie),,https://uk.wikipedia.org/?curid=349229,790,349229.0,['uk'],False,Історія,Sous-catégorie
,Правила публікації архівних документів,"Правила публікації архівних документів, археографічні правила - унормований звід науково обґрунтованих вимог щодо передачі тексту і змісту архівних документів, їх датування та коментування, а також видавничого оформлення. Вони містять класифікацію видів і типів археографічних видань (наукові, популярні, корпусні, серійні, моновидання, повнотекстові або регестні), нормативні вимоги до адекватного відтворення тексту документа, його змісту, особливостей створення, датування, коментування, складання заголовка, довідкового апарату, археографічних легенд; окреслюють специфіку публікації різних видів документів тощо. Сучасні норми публікації є результатом тривалої співпраці архівістів, істориків, археографів та видавців, вони почали формулюватися ще в 15-16 ст. із поширенням книгодрукування. Започаткували систематичне збирання, перевірку й видання писемних джерел історичних західноєвропейські гуманісти. Першими основні принципи датування і критичного аналізу історичних рукописів сформулювали в 17 ст. у Франції ченці-мавристи (члени вченої конгрегації св. Марка), які приділяли основну увагу мовознавчому та палеографічному дослідженню пам'яток патристики, критичному звірянню різних текстів і редакцій у хронологічній послідовності, створенню системи довідково-пошукового апарату та коментарів. Питання унормування публікації архівних документів у збірниках постало наприкінці 18 - у 19 ст., коли друком виходили великі колекції пам'яток: 28-томна публікація документів середньовічної італійської історії «Rerum Italicarum scriptores», 120-томна публікація «Monumenta Gегmanіе Hіstогіса», 251-томний збірник «Rerum Вгіttanicarum mediaevi sсгірtогеs» та ін. == В Україні == В Україні нормування передачі тексту історичних пам'яток, у першу чергу документів судово-адміністративних установ України 16-18 ст., перебувало в центрі уваги Тимчасової комісії для розбору давніх актів при київському, подільському і волинському генерал-губернаторові (Київської археографічної комісії), створеної 1843. За методикою, опрацьованою її членами В.Антоновичем, М.Владимирським-Будановим, М.Іванишевим, І.Каманіним, О.Левицьким, були підготовлені «Памятники, изданные Временной комиссией для разбора древних актов» у 4-х томах (1845-59) та «Архив Юго-Западной России» (35 томів, 1859-1914). За археографічними нормами, які не завжди збігалися з настановами Київської археографічної комісії, Археографічна комісія НТШ у Львові, створена 1896 М.Грушевським, видала 11 томів «Жерел до історії України-Руси» і 8 томів «Пам'яток українсько-руської мови та літератури». Історія підготовки до друку архівних документів засвідчила змагання діаметрально протилежних тенденцій: з одного боку, намагання сформулювати засади відбору й підготовки документів до друку, передача сучасними поліграфічними засобами; з другого - практика довела, що нікому не вдалося розробити норми та засади, які давали б вичерпні рекомендації щодо здійснення відбору й відтворення друком історичних джерел усіх типів. == Нормування використання архівних документів у публікаціях == 20 ст. поставило на порядок денний питання нормування використання архівних документів у публікаціях. З'явилися російські «Правила издания документов» В.Дружиніна, С.Платонова, О.Шахматова (1919), «Правила публикации ""Грамот Коллегии экономии“» О.Лаппо-Данилевського (підготовлені 1901; оприлюднені 1922); методичні принципи передачі тексту друком для пам'яток 16-18 ст., сформульовані Археографічною комісією ВУАН 1926 у передмові до «Сказанія о войне козацкой з поляками»; «Основні настанови до методології і практики наукової публікації документів для потреб науково-історичного дослідження» (1931, Археографічна комісія Центрального архівного управління УСРР); «Правила издания документов XVI-XVIII вв.» (1936, Історико-архівний інститут АН СРСР); загальносоюзні «Основные правила публикации документов» (1945), «Правила издания исторических документов» (1955-56), «Правила издания документов советского периода» (1960), «Правила издания исторических документов в СССР» (редакції 1969, 1989, 1990), підготовлені Головархівом СРСР, Всерос. НДІ документознавства та архів. справи, Ін-том історії АН СРСР, Археогр. комісією АН СРСР, Моск. держ. історико-архів. ін-том, Ін-том марксизму-ленінізму при ЦК КПРС та Держкомдруком СРСР. Поруч з урегулюванням значного кола практичних питань підготовки до друку та видання архів. документів ці правила закріпили практику публікації документів 19-20 ст. виключно науково-популярним способом, із великою долею редакторських втручань; не регламентували питання передачі текстів іншомовних документів. == Необхідність у розробці і затвердженні сучасних українських правил == Засади публікації пам'яток, писаних українською мовою, відобразилися у «Правилах видання пам'яток української мови XVI-XVIII ст.» (1961, Інститут мовознавства ім. О.Потебні АН УРСР), що використовувалися під час підготовки до друку «Пам'яток української мови»; рекомендаціях У.Єдлинської та В.Страшка з передачі текстів документів 16-18 ст., писаних українською та ін. мовами; проекті члена-кореспондента НАН України В.Німчука «Правила видання пам'яток, писаних українською мовою та церковнослов'янською української редакції» (1995). Існують спеціальні «Міжнародні правила видання середньовічних латинських документів», затверджені Міжнародною комісією з дипломатики. Наявні сучасні методичні розробки щодо публікації окремих видів історичних документів (фотодокументів, епістолярію). Сучасна археографічна практика в Україні використовує радянські правила видання 1990, вітчизняні методичні розробки, але переважно є еклектичною, відображає власні погляди і вподобання видавців. Тому існує нагальна необхідність у розробці і затвердженні сучасних українських правил використання історичних джерел у публікаціях. == Джерела та література == Папакін Г. В. Правила публікації архівних документів // Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. - К. : Наукова думка, 2011. - Т. 8 : Па - Прик. - С. 477. - ISBN 978-966-00-1142-7.",uk,Історія (Sous-catégorie),,https://uk.wikipedia.org/?curid=2298155,728,2298155.0,['uk'],False,Історія,Sous-catégorie
,Екотехнологія,"Екотехнологія (не слід плутати з екотехнікою) - прикладна наука, метою якої є задовольнити потреби людини, але в той же час завдавати мінімальної шкоди навколишньому середовищу, використовуючи природні ресурси. Екотехнологія об'єднує дві галузі вивчення: «екологію]техніки» і «техніку екології», що потребує розуміння структур і процесів екосистем і суспільства. Будь-яка стійка інженерія, яка може зменшити шкоду екосистемам, прийняти екологію як фундаментальну основу і забезпечити збереження біорізноманіття та сталого розвитку, може розглядатися як форма екотехнології. Екотехнологія розглядає ці проблеми з глобальної точки зору. Наприклад, відновлення річок повинно розглядатись не тільки в одній області. Краще проаналізувати всю зону водосховища, яка включає в себе ділянки вгору за течією, середнього потоку і нижче за течією. Будівництво може зменшити свій вплив на природу шляхом консультацій з експертами з навколишнього середовища. Сталий розвиток вимагає впровадження екологічно чистих технологій, які ефективні і пристосовані до місцевих умов. Екотехнологія дозволяє покращити економічні показники при найменшій шкоді для навколишнього середовища шляхом: підвищення ефективності при виборі та використанні матеріалів і джерел енергії; контролю впливу на екосистеми; розвитку та постійного вдосконалення процесів очищення та продуктів; еко-маркетингу; впровадження системи екологічного управління у виробництві і сфері послуг; розробки заходів для підвищення проінформованості населення щодо необхідності захисту навколишнього середовища і сприяння сталому розвитку. Під час «Екотехніки'95» - Міжнародного симпозіуму з екологічної інженерії в Естерсунді (Швеція), учасники погодилися з визначенням: «Екотехнологія - це метод проектування майбутніх суспільств в рамках екології». == Література == Summers, Max. «Eco-Friendly IT Solutions that Minimise Environmental Damage and Save Natural Resources». Magora. Retrieved 17 July 2017. Allenby, B.R., and D.J. Richards (1994), The Greening of Industrial Ecosystems. National Academy Press, Washington, DC. Braungart, M., and W. McDonough (2002). Cradle to Cradle: Remaking the Way We Make Things. North Point Press, ISBN 0865475873. Huesemann, Michael H., and Joyce A. Huesemann (2011). Technofix: Why Technology Won't Save Us or the Environment, Chapter 13, «The Design of Environmentally Sustainable and Appropriate Technologies», New Society Publishers, Gabriola Island, British Columbia, Canada, ISBN 0865717044, 464 pp. Von Weizsacker, E.U., C. Hargroves, M.H. Smith, C. Desha, and P. Stasinopoulos (2009). Factor Five: Transforming the Global Economy through 80 % Improvements in Resource Productivity, Routledge. == Посилання == The Institute of Ecotechnics, London, U.K. ecoTECHNOLOGY for Vehicles, Transport Canada, Ottawa, Canada Eco Technology Show, 11-12 June 2015, Brighton, U.K.",uk,Географія (Sous-catégorie),,https://uk.wikipedia.org/?curid=3108699,368,3108699.0,['uk'],False,Географія,Sous-catégorie
,Природа,"або Ліліопсиди. родини: Злакові, Осокові, Орхідейні. === Тварини === Твари́ни (Animalia) - царство переважно багатоклітинних еукаріотичних (ядерних) організмів, однією з найголовніших ознак якого є гетеротрофність (тобто, споживання готових органічних речовин) та здатність активно рухатись. Однак тварини не завжди ведуть активний спосіб життя і є гетеротрофами. У клітинах тварин (як і інших еукаріотів) міститься сформоване ядро. До тварин належать ссавці, птахи, риби, комахи, павукоподібні, молюски, морські зірки, черви тощо. До царства тварин не належать рослини та гриби - теж великі (але не єдині) царства еукаріотів. Тварини належать до еукаріотів (в клітинах є ядра). Визначальними ознаками тварин вважаються: гетеротрофність (харчування готовими органічними сполуками) та здатність активно пересуватися. Втім, існує чимало тварин, що ведуть нерухомий спосіб життя, а гетеротрофність властива також грибам і деяким рослинам-паразитам. У побуті часто під словом тварини розуміються лише чотириногі наземні хребетні (ссавці, плазуни та земноводні). У науці за терміном «тварини» закріплено широке значення, що відповідає латинському Animalia (див. вище). Отже кажуть, що до тварин, крім ссавців, відноситься безліч інших організмів: риби, птахи, комахи, павукоподібні, молюски, морські зірки, всілякі черв'яки тощо. Людина стосується царства тварин, але зазвичай розглядається окремо - навіть професійні біологи вживають вислови «тварини і людина» або «тварини, зокрема людина». Водночас, раніше до цього царства відносили багатьох гетеротрофних найпростіших і поділяли тварин на підцарства: одноклітинні Protozoa і багатоклітинні Eumetazoa. Зараз назва «тварини» в таксономічному сенсі закріпилася за багатоклітинними. В такому розумінні тварини як таксон мають певніші ознаки - для них властиві оогамія, багато-тканинна будова, наявність щонайменше двох зародкових листків, стадій бластули і гаструли в зародковому розвитку. У переважної більшості тварин є м'язи і нерви, а не мають їх групи - губки, пластинчасті, мезозою, кнідоспоридії - які можливо, втратили їх вдруге. Тепер (2010-і роки) на Землі налічується майже 45 тисяч хребетних і 5-8 мільйонів видів безхребетних тварин, із яких описано тільки 1,5 млн видів. Підцарство Первинні багатоклітинні (Prometazoa) Тип Губки (Porifera) Тип Пластинчасті (Placozoa) Підцарство Справжні багатоклітинні (Eumetazoa) Розділ Кишковопорожнинні (Coelenterata) Тип Кнідарії (Cnidaria) Тип Реброплави (Ctenophora) Розділ Двобічно-симетричні (Bilateralia) Підрозділ Первиннороті (Protostomia) Тип Ацеломорфи (Acoelomorpha) Тип Прямоплави (Orthonectida) Тип Дицієміди (Dicyemida) Тип Плоскі черви (Platyhelminthes) Тип Немертини (Nemertina) Тип Черевовійчасті черви (Gastrotricha) Тип Гнатостомуліди (Gnathostomulida) Тип Мікрощелепні (Micrognathozoa) Тип Коловертки (Rotatoria) Тип Акантоцефали, або Колючеголові черви (Acanthocephala) Тип Головохоботні (Cephalorhyncha) Тип Внутрішньопорошицеві (Entoprocta) Тип Нематоди, або Круглі черви (Nematoda) Тип Волосові (Nematomorpha) Тип Цикліофори (Cycliophora) Тип Молюски (Mollusca) Тип Сипункуліди (Sipunculida) Тип Кільчасті черви (Annelida) Тип Ехіури (Echiura) Тип Тихоходи (Tardigrada) Тип Первиннотрахейні (Onychophora) Тип Членистоногі (Arthropoda) Тип Фороніди (Phoronida) Тип Мохуватки (Ectoprocta) Тип Плечоногі (Brachiopoda) Підрозділ Вториннороті (Deuterostomia) Тип Голкошкірі (Echinodermata) Тип Щетинкощелепні (Chaetognatha) Тип Напівхордові (Hemichordata) Тип Хордові (Chordata) == Людина і природа == З огляду на власну вдачу, людина переважно змінює середовище свого проживання. Перетворення природи людиною, на початок XX століття набрало таких розмахів, що український академік Володимир Вернадський запропонував термін ноосфера для позначення тієї частини біосфери, в якій діяльність людини має важливе, навіть геологічне значення. Ставлення громадськості щодо значного впливу людини на довкілля, змінювалося впродовж 20 ст. від захвату до збентеження. Для часового проміжку від 20-х до 50-х років, притаманне захоплення процесом перетворення природи, підпорядкування її потребам людини. Особливо ця тенденція була властивою для соціалістичного табору, в якому, як вважалося, людина стала на шлях не тільки перетворення неживої природи, а й природи людського суспільства. Від 60-х років минулого століття, захоплення почало змінюватися занепокоєнням - вплив людської діяльності на природу набрав таких розмірів, що люди почали виразно усвідомлювати його зворотний бік, небажані й погані наслідки: річки втрачали чистоту, збільшилося забруднення повітря, почали звужуватися ареали проживання окремих біологічних видів, інші потрапили під загрозу повного вимирання або цілком вимерли. Дослідження кліматичних змін показало, що відбувається процес швидкого глобального потепління, можливо пов'язаного також, з людською діяльністю. Людство дедалі ясніше усвідомлює те, що його здатність викликати кліматичні зміни всеосяжного масштабу, може поставити під загрозу його власне існування. Людина повинна ставитися до природи відповідально. Розпочався процес прийняття політичних рішень, вироблення заходів збереження середовища проживання, однак наразі незрозуміло, наскільки від буде ефективним, і чи ті зміни, котрі відбувалися в природі в останні роки й тривають зараз, не є початком незворотного процесу, який поставить під загрозу існування людства. Земля є природньою домівкою людства, це необхідний для нормального життя людини інтегративний планетарний простір, який на синергетичному рівні поєднуючи якості землі та її ресурсів з атмосферою, гідросферою та іншими елементами природного середовища (утворюючи біосферу), безпосередньо впливає як на якість життя так і на здоров’я людини, а відтак потребує бережного відношення. == Екосистеми == Екосистема - біологічна система, що складається зі спільноти живих організмів (біоценоз), середовища їх проживання (біотоп), а також системи зв'язків та обміну речовинами й енергією між ними. Екосистеми складаються з різних абіотичних і біотичних складників, взаємопов'язаних між собою. Структура і склад екосистем визначаються різними факторами довкілля між якими є система зв'язків, і зміна цих чинників призводить до динамічних змін в екосистемі. Ґрунт, атмосфера, сонячне випромінювання, вода і живі організми є одними з найважливіших складових екосистеми. Центральною концепцією в розумінні екосистеми є ідея, що живі організми взаємодіють з будь-яким іншим елементом в їх локальному середовищі. Юджин Одум, засновник екології, говорив: «Будь-який елемент, що містить всі організми (тобто ""спільнота“) в даній області і взаємодіє із фізичним середовищем таким чином, що потік енергії призводить до чітко визначеної трофічної структури, біотичного різноманіття і матеріальних циклів (тобто обмін матеріалами між живими і неживими частинами) в межах системи є екосистемою». В межах екосистеми види пов'язані в харчовому ланцюжку і залежать один від одного, а також здійснюють обмін енергією і матерією між собою і з довкіллям. Менший за розміром елемент називається мікроекосистеми. Прикладом мікросистеми може бути камінь і різноманітне життя під ним. Макроекосистема може охоплювати цілий екорегіон з його басейном. === Дика місцевість === Здебільшого, дикою місцевістю, вважається район, який не був істотно змінений людською діяльністю. WILD Foundation дає докладніше визначення: «Найнезайманіші дикі природні території, що залишилися на нашій планеті - ті останні дійсно дикі місця, які не знаходяться під впливом людей і не мають доріг, трубопроводів та іншої промислової інфраструктури». Дикі місця можуть бути в заповідниках, маєтках, ранчо, резерваціях, заказниках, національних парках і навіть у міських районах уздовж річок, ярів та інших недоторканих людиною місць. Куточки дикої природи та охоронювані парки дуже важливі для виживання деяких тварин",uk,Географія (Sous-catégorie),,https://uk.wikipedia.org/?curid=78558,1000,78558.0,['uk'],False,Географія,Sous-catégorie
,Якість води,"водного об'єкта вимогам, які висуваються тими чи іншими водокористувачами. Критерієм оцінки допустимості вмісту речовин у воді є гранично допустима концентрація (ГДК) шкідливих речовин у них, а також їх загальносанітарна характеристика. Вимоги до якості вод у водних об'єктах, які використовуються для господарсько-питних, культурно-побутових і рибогосподарських потреб, викладено у «Правилах охорони поверхневих вод від забруднення стічними водами» (1990). Окремі вимоги до якості вод, які використовуються для господарсько-питних і культурно-побутових потреб: мінералізація води - не більше 1000 мг/дм3; рН - 6,5-8,5; у воді не повинно бути збудників кишкових захворювань тощо. ГДК шкідливих речовин у воді водних об'єктів, які використовуються для господарсько-питних і культурно-побутових потреб, визначено більше ніж для 1000 інгредієнтів; для рибогосподарських - більше ніж для 200. Але ця кількість інгредієнтів не охоплює всі забруднювальні речовини антропогенного походження, яких за орієнтовними даними не менше 5-6 тис. Для інтегральної оцінки якості води водних об'єктів з екологічних позицій розроблено низку методик, які враховують взаємний вплив всіх визначених у воді компонентів через розрахунки індексів забруднення води. В Україні діє «Методика екологічної оцінки якості поверхневих вод за відповідними категоріями» (1998), в якій виділяється 5 класів і 7 категорій якості води за ступенем чистоти (забруднення): дуже чисті; чисті; помірно забруднені; забруднені; брудні; дуже брудні; надзвичайно брудні. В цілому, якість річкових вод на території України погіршується з північного заходу на південний схід. Якість питної води, яка після забору з поверхневих джерел водопостачання є по суті виготовленим продуктом на водопровідній станції, регламентується державним стандартом «Вода питна. Гігієнічні вимоги та контроль якості» (1983) та державними санітарними правилами і нормами «Вода питна. Гігієнічні вимоги до якості води централізованого господарсько-питного водопостачання» (МОЗ України, 1996). == Керівні документи ФАО та ВОЗ з питань якості і безпеки води == ФАО та ВОЗ провели огляд керівних документів з питань якості і безпеки води, який продемонстрував, що необхідна для прийняття заснованих на аналізі ризику рішень інформація здебільшого відсутня або не є загальнодоступною. Особливо бракує доступних посібників для спільнот виробників / переробників харчових продуктів. Керуючись цим, ФАО і ВОЗ ініціювали розробку більш адресних науково обґрунтованих керівних вказівок щодо якості води, призначеної для різних видів використання у виробництві та переробці харчових продуктів. === Керівні документи Всесвітньої організації охорони здоров'я === Керівні принципи якості питної води (англ. Guidelines for Drinking-Water Quality); Нагляд та контроль громадських водних об'єктів (англ. Surveillance and Control of Community Water Supplies). ВОЗ (1997; оновлена версія); Рекомендації щодо безпечного використання стічних вод і екскрементів в сільському господарстві та аквакультурі (англ. Guidelines for Safe Use of Wastewater and Excreta in Agriculture and Aquaculture); Керівні принципи для безпечного використання рекреаційної води (англ. Guidelines for Safe Recreational Water); Посібник з виробництва безпечної питної води (англ. Guidance for producing safe drinking-water). ВОЗ також розробила ресурси для надання допомоги у тлумаченні та реалізації посібника «Керівні принципи якості питної води», зокрема - Керівництво з планування безпеки води. Поетапне управління ризиками для постачальників питної води англ. Water Safety Plan Manual (Step-by-step risk management for drinking-water suppliers) . === Керівні документи Продовольчої та сільськогосподарської організації ООН === AQUASTAT (англ. Global Information System on Water and Agriculture) - це глобальна інформаційна система водних ресурсів ФАО, найбільш цитоване джерело глобальної статистики води. AQUASTAT збирає, аналізує та поширює національні дані та інформацію по країнах світу про водні ресурси, використання водних ресурсів, управління водними ресурсами тощо з метою їх використання у аналітиці систем харчування, включаючи зокрема обсяги зрошення та використання стічних вод; Якість води в сільському господарстві (англ. Water quality in agriculture) - документ призначений для надання рекомендацій фермерам та керівникам проектів, консультантам та інженерам з оцінювання та ідентифікації потенційних проблем, пов'язаних із якістю води. Це керівництво з оцінки придатності води для зрошення. Вода для тварин (англ. Water for animals) - посібник для допомоги фахівцям з водопостачання в розумінні проблем поголів'я худоби та фахівцям по тваринництву та пасовищам у розумінні проблем розвитку водних ресурсів та управління. Стосується лише визначення мінімальної якості води для споживання тваринами. Обробка та використання стічних вод у сільському господарстві (англ. Waste water treatment and use in agriculture) - керівництво щодо використання очищених стічних вод для зрошення та аквакультури. У ньому представлені погляди на ризики для здоров'я, небезпеки для навколишнього середовища та потенціал рослинництва, пов'язаних з використанням очищеної стічної води. Також пояснює традиційні технології очищення стічних вод та системи природного біологічного очищення як життєздатних альтернатив у країнах, що розвиваються, особливо в районах з гарячим кліматом. Практика фермерства для безпечного використання води в міському та приміському садівництві (англ. On farm practices for the safe use of water in urban and peri-urban horticulture) - посібник для тренінгу фермерів з безпечної практики використання стічних вод у виробництві овочів, зокрема за темами - як зрошувальна вода може бути забруднена міськими стічними водами; методів, які можна використовувати на фермі для зменшення ризику для здоров'я, пов'язаного з використанням стічних вод для зрошення тощо. Шлях до майбутнього: забезпечення водою і продовольча безпека. Критичні перспективи для політиків (англ. Towards a water and food secure future. Critical perspectives for policy-makers). Метою цієї Білої книги є надання розробникам політики керівництва з технічних та економічних аспектів використання води в сільському господарстві з особливим акцентом на виробництво врожаю та тваринництва. Основна увага робиться на регіональних та національних аспектах політики продовольчої безпеки на період до 2050 року. == Див. також == Водопостачання == Література == Хільчевський В.К., Забокрицька М.Р., Кравчинський Р.Л., Чунарьов О.В. Основні засади управління якістю водних ресурсів та їхня охорона [Архівовано 11 жовтня 2016 у Wayback Machine.] / За ред. В. К. Хільчевського. - К.: ВПЦ ""Київський університет"". - 2015. - 154 с. Хільчевський В. К., Осадчий В. І., Курило С. М. Регіональна гідрохімія України [Архівовано 13 липня 2020 у Wayback Machine.]: підручник. - К.: ВПЦ ""Київський університет"", 2019. - 343 с. ISBN 978-966-933-035-2 Левківський С. С., Падун М. М. Раціональне використання і охорона водних ресурсів. -К.: Либідь, 2006. - 280 с. Хільчевський В.К., Осадчий В.І., Курило С.М. Основи гідрохімії: Підручник. - К.: Ніка-Центр, 2012. - 312 с. [Архівовано 27 серпня 2021 у Wayback Machine.] == Посилання == ВОДИ ЯКІСТЬ [Архівовано 10 березня 2016 у Wayback Machine.] //Фармацевтична енциклопедія Гігієнічний критерій якості води // Словник-довідник з екології : навч.-метод. посіб. / уклад. О. Г. Лановенко, О. О. Остапішина. - Херсон : ПП Вишемирський В.",uk,Географія (Sous-catégorie),,https://uk.wikipedia.org/?curid=1493623,1000,1493623.0,['uk'],False,Географія,Sous-catégorie
,Керн (проба),"Керн (рос. керн, англ. core, sample, centre-pop; нім. (1)Kern m, Bornkern m, Bohrkern m, Gesteinskern m, Kernprobe f) - циліндричний стовпчик гірської породи, який одержують при бурінні свердловин; залишається у вибої свердловини при обертальному бурінні керновими коронками. В міру заглиблення свердловини керн входить в металеву трубу, що називається колонковою трубою. При заповненні останньої керн заклинюють, відривають і піднімають разом з трубою на поверхню. Керн служить основним матеріалом для вивчення геологічної будови розрізу свердловини і складання стратиграфічної колонки, дослідження фізико-хімічних властивостей порід тощо. Крім того кернові проби використовують для контролю якості бетону та асфальту часто виготовляють бурові керни, щоб мати можливість оцінити якість будівельного матеріалу. Наприклад, на додаток до товщини шару, вміст в’яжучого, розподіл частинок за розміром і вміст пустот також можна визначити на керні асфальтового бура. У кліматичних дослідженнях керни льоду використовуються для аналізу минулих кліматичних умов. == Дослідження керна == Один з методів дослідження - екстракція флюїдів з керна. Виконується за допомогою апарата Сокслета для екстракції флюїдів з керна. == Див. також == керновідбірний снаряд керноприймач кернорвач == Література == Мала гірнича енциклопедія : у 3 т. / за ред. В. С. Білецького. - Д. : Донбас, 2004. - Т. 1 : А - К. - 640 с. - ISBN 966-7804-14-3. Бойко В. С., Бойко Р. В. Тлумачно-термінологічний словник-довідник з нафти і газу. Тт. 1-2, 2004-2006 рр. 560 + 800 с.",uk,Географія (Sous-catégorie),,https://uk.wikipedia.org/?curid=175551,225,175551.0,['uk'],False,Географія,Sous-catégorie
,Екологічний інжиніринг,"Екологічний інжиніринг (екоінжинірінг) - здійснюваний в певних організаційних та правових формах комплекс цілеспрямованих дій, що має результатом створення нових виробничих потужностей в цілях мінімізації збитку у сфері охорони довкілля та використання природних ресурсів, що характеризується обов'язковою участю держави та наявністю спеціальних суб'єктів: організації-забруднювачі довкілля (замовник) та спеціалізовані інжинірингові організації, які виконують проектування, виготовлення та поставку технічних систем для її охорони (виконавець). Екологічний інжиніринг дозволяє реалізувати ідею сталого розвитку будь-якого промислового підприємства, здатну одночасно скорочувати шкідливий вплив на довкілля і підвищувати ефективність технологічних процесів. Сучасні темпи розвитку світової промисловості, глобалізація економіки, а також негативний вплив життєдіяльності людини на довкілля змусили переоцінити результати необхідного технологічного зростання і по-новому поглянути на процес впровадження промислових технологій. Сьогодні основним міжнародним трендом є орієнтація на застосування не тільки ефективних, але і екологічно безпечних рішень. У цьому зв'язку на перший план виходить дотримання в роботі принципу екологічного інжинірингу, заснованого на пошуку максимально надійних рішень, скорочення енергоємності виробництва і зниження шкідливого впливу на довкілля. Незважаючи на активний розвиток екологічного інжинірингу як самостійного сегменту ринку, стійке поняття для цієї діяльності поки що не розроблено. == Література == . Howard T. Odum (1963), ""Man and Ecosystem"" Proceedings, Lockwood Conference on the Suburban Forest and Ecology, in: Bulletin Connecticut Agric. Station. P.C. Kangas (2004) Ecological Engineering: Principles and Practice. Lewis Puslishers, CRC Press, Boca Raton, Florida. W.J. Mitsch (1993), Ecological engineering-""a cooperative role with the planetary life-support systems."" Environmental Science & Technology 27:438-445. W.J. Mitsch and S.E. Jørgensen (1989) Ecological Engineering: An Introduction to Ecotechnology"", John Wiley and Sons, Inc. New York. W.J. Mitsch and S.E. Jørgensen (2004) Ecological Engineering and Ecosystem Restoration"" John Wiley and Sons, Inc., New York. H.D. van Bohemen (2004), Ecological Engineering and Civil Engineering works [Архівовано 29 грудня 2014 у Wayback Machine.], Doctoral thesis TU Delft, The Netherlands. K. R. Barrett, 1999. Ecological engineering in water resources: The benefits of collaborating with nature. Water International, Journal of the International Water Resources Association. v 24, p182-188. == Ресурси Інтернету == Об экологическом инжиниринге и перспективах его развития(рос.) What is ""ecological engineering""? Webtext, Ecological Engineering Group, 2007. Ecological Engineering Student Society [Архівовано 19 липня 2013 у Wayback Machine.] Website, EESS, Oregon State University, 2011. Ecological Engineering webtext by Howard T.Odum Center for Wetlands at the University of Florida, 2007. Організації American Ecological Engineering Society [Архівовано 8 серпня 2007 у Wayback Machine.], homepage. Ecological Engineering Student Society [Архівовано 19 липня 2013 у Wayback Machine.] Website, EESS, Oregon State University, 2011. American Society of Professional Wetland Engineers, homepage, wiki. Ecological Engineering Group [Архівовано 3 липня 2013 у Wayback Machine.], homepage. International Ecological Engineering Society [Архівовано 27 квітня 2018 у Wayback Machine.] homepage. Наукові журнали Ecological Engineering [Архівовано 20 серпня 2011 у Wayback Machine.] since 1992, with a general description of the field. Landscape and Ecological Engineering [Архівовано 3 лютого 2013 у Archive.is] since 2005.",uk,Географія (Sous-catégorie),,https://uk.wikipedia.org/?curid=1484167,464,1484167.0,['uk'],False,Географія,Sous-catégorie
,Природний комплекс,"Приро́дний ко́мплекс (лат. complexus - зв'язок) - система окремих природних об'єктів у їх екологічних взаємозв'язках. Природними комплексами є природа в цілому (довкілля), урочища, ландшафти, екосистеми, біогеоценози тощо. Найбільшим природним комплексом є географічна оболонка. В її межах виділяють менші природні комплекси - материки та океани. Всередині материків і океанів виділяють менші природні комплекси - природні зони (наприклад, пустеля Сахара на материку Африка). Природними комплексами найменших розмірів є горб, заплава річки, яр тощо. Розрізняють природні комплекси рівнинного, лісолучного, передгірного, гірського типів. == негри(правові інститути) природних комплексів == Екологічне право України має окрему підгалузь «Право природних комплексів», яке регулює охорону особливо цінних та унікальних природних комплексів і формування екологічної мережі України. Деякі види природних комплексів мають свій особливий правовий режим, оскільки для їх охорони сформовано окремі правові інститути: природно-заповідний фонд України - його охорону регулює Закон України «Про природно-заповідний фонд України» від 16 червня 1992 року; курорти - їх охорону регулює Закон України «Про курорти» від 5 жовтня 2000 року; рекреаційні зони - їх охорону регулює Закон України «Про охорону навколишнього природного середовища» від 25 червня 1991 року; ліси - їх охорону регулює Лісовий кодекс України у редакції від 8 лютого 2006 року; ландшафти - їх охорону регулює Європейська ландшафтна конвенція (Флоренція, 20 жовтня 2000 року), ратифікованою Законом України від 7 вересня 2005 року; виключна (морська) економічна зона України - її охорону регулює Закон України «Про виключну (морську) економічну зону України» від 16 травня 1995 року; науково цінні природні комплекси - їх охорону регулює Закон України «Про наукову і науково-технічну діяльність» у редакції від 1 грудня 1998 року; природне урбанізоване середовище - його охорону регулюють Закони України «Про основи містобудування» від 16 листопада 1992 року, «Про планування і забудову територій» від 20 квітня 2000 року, «Про благоустрій населених пунктів» від 6 вересня 2005 року; природні комплекси історико-культурної спадщини - їх охорону регулює Закон України «Про охорону культурної спадщини» від 8 червня 2000 року; прикордонні природні комплекси - їх охорону регулює Закон України «Про державний кордон України» від 4 листопада 1991 року. == Особливості правового регулювання == Специфікою правового регулювання охорони природних комплексів є наявність подвійного правового режиму: з одного боку, охорону окремих природних компонентів, що входять до природного комплексу, регулює природоресурсне законодавство (земель - земельне, надр - гірниче, вод - водне тощо), а за іншого боку - спеціальне законодавство про цей природний комплекс, адже охороні підлягають не тільки окремі компоненти, а й екологічні взаємозв'язки між ними, тобто природний комплекс в цілому. Зазвичай, у разі правової колізії, спеціальне законодавство про природний комплекс має переважну правову силу перед законодавством про окремі природні ресурси, що входять до цього природного комплексу. == Див. також == Природний територіальний комплекс == Джерела == Природні комплекси Джерело: [Архівовано 1 серпня 2018 у Wayback Machine.] == Посилання == Природний комплекс // Словник-довідник з екології : навч.-метод. посіб. / уклад. О. Г. Лановенко, О. О. Остапішина. - Херсон : ПП Вишемирський В. С., 2013. - С. 147.",uk,Географія (Sous-catégorie),,https://uk.wikipedia.org/?curid=167145,478,167145.0,['uk'],False,Географія,Sous-catégorie
,Природний територіальний комплекс,"Приро́дний територіа́льний ко́мплекс (ПТК) - це територія, якій притаманна певна єдність природи, зумовлена спільним походженням та історією розвитку, своєрідність географічного положення і діючі в її межах сучасні процеси. Одночасно ПТК - це закономірне поєднання географічних компонентів або комплексів нижчого рангу, що утворюють системи різних рівнів - від географічної оболонки до фації. У географії терміни природний територіальний комплекс, природно-територіальний комплекс, біогеоценоз, екосистема зазвичай вважають синонімами. Приро́дно-територіа́льний ко́мплекс - це частина земної поверхні з відносно однорідними, однотипними природними умовами, які сформувалися в результаті тривалої взаємодії природних компонентів. В акваторіях формуються природно-аквальні комплекси (ПАК). Основний природно-територіальний комплекс - це ландшафт. Найпростіший ПТК - фація. Послідовно розташовані на схилах або навколо водоймищ елементарні ПТК - катени. ПТК за властивостями і внутрішньою структурою дуже різноманітні: від невеликих (схил яру, долина маленької річки) до таких, що охоплюють значну площу, наприклад географічна оболонка; від простих за внутрішньою будовою до складних. Усім ПТК властиві загальні риси: цілісність; підпорядкованість, тобто певна залежність від природного комплексу вищого порядку; переважання якогось одного або кількох природних процесів, які відбуваються у природно-територіальному комплексі; постійний обмін речовиною і енергією між компонентами ПТК. == Чинники формування == У формуванні ПТК беруть участь зональні й азональні чинники. У результаті їхньої діяльності утворюються зональні ПТК (наприклад, географічні пояси та природні зони) й азональні (наприклад, фізико-географічні країни, фізико-географічні області). найібльші ПТК - це материки і океани. ПТК бувають повні (з 6 компонентів) і неповні (з меншої кількості компонентів [в межах однієї сфери, наприклад водний біоценоз]). == План опису ПТК == Географічне положення (в тому числі кордони); «Візитна картка»; Літогенний компонент (N-Q); Кліматогенний компонент; Гідрогенний компонент; Біогенний компонент (флора і фауна): а) продуценти, б) консументи 1-го порядку; в) консументи 2-го порядку. Антропогенний компонент; Ґрунти (дзеркало ландшафту); Закономірності географічної диференціації - широтна зональність і висотна поясність; Природно-ресурсний потенціал; Географічні наслідки («ну і що?»). == Див. також == Природний ландшафт Ландшафт географічний Біогеоценоз Екосистема комплекси природний комплекс територіальний комплекс геопросторовий комплекс економічний комплекс суспільний комплекс == Література == (рос.) Миллер Г. П. Стационарные исследования динамики и развития ПТК / Г. П. Миллер, В. Н. Петлин. - Л., 1985. - 79 с. (рос.) Миллер Г. П. Исследования динамики и развития ПТК полустационарными и экспедиционными методами / Г. П. Миллер, В. Н. Петлин. - Л., 1985. - 69 с. == Посилання == Природний територіальний комплекс // Словник-довідник з екології : навч.-метод. посіб. / уклад. О. Г. Лановенко, О. О. Остапішина. - Херсон : ПП Вишемирський В. С., 2013. - С. 147. Територія еталонна // Словник-довідник з екології : навч.-метод. посіб. / уклад. О. Г. Лановенко, О. О. Остапішина. - Херсон : ПП Вишемирський В. С., 2013. - С. 174.",uk,Географія (Sous-catégorie),,https://uk.wikipedia.org/?curid=1082746,434,1082746.0,['uk'],False,Географія,Sous-catégorie
,Муха Богдан Павлович,"Муха Богдан Павлович (нар. 17 листопада 1943(19431117) село Хлівчани, Рава-Руська, Львівська область - пом. 30.01.2019) - український вчений географ, фізгеограф, ландшафтознавець і кліматолог, кандидат географічних наук, доцент, викладач кафедри фізичної географії, географічного факультету Львівського національного університету ім. Франка. == Життєпис == Народився 17 листопада 1943 року. в с. Хлівчани Рава-Руського р-ну Львів. обл. 1950-1960 - навчання в середній школі с. Хлівчани (золота медаль). 1960 1965 - студент географічного факультету Львівського національного університету імені. Івана. Франка (кафедра фізичної географії). 1 червня 1965 - 26 листопада 1965 - Інженер геоморфолого-ландшафтної експедиції географічного Факультету ЛДУ ім. Франка. 25.11.65 - 30.11.66 - Служба в ЗС СРСР на посадах стрільця, радіотелефоніста (с. Чорна Річка, Сертолово Ленінградської області. Проходив 3 міс. збори з підготовки офіцерів запасу у Виборзі (Карелія). 20 січня 67 - 15 травня 68 - Інженер експедиції з комплексного вивчення природних ресурсів, Північно-Казахстанська партія науково-дослідного сектору (НДС держуніверситету (ЛоЛДУ) ім. Франка 15 травня 68 - 21 жовтня 68 Старший інженер НДСу ЛоЛДУ- Алтайська партія експедиції з комплексного вивчення природних ресурсів НДСу ЛоЛДУ. Стаж 12 років 21.10.68.- 22.12.78 - Старший інженер метеорологічної обсерваторії географічного факультету ЛоЛДУ ім. І.Франка. 2.69- 10.74 - Старший інженер (0,5 ставки) НДЧ в меліоративному загоні експедиції комплексного вивчення природних ресурсів. жовтень 1974 - грудень 1978 - викладач і старший викладач кафедри фізичної географії. (1975 р. -224 год. 1976-240 год. 11 міс. 1977-225 год.11 міс. 1978-228 год 11 міс.) Пед. стаж - 4 роки. 22.12.78 - Асистент кафедри фізичної географії географічного ф-ту ЛоЛДУ. 29.09.82 - доцент кафедри фізичної географії. 08.1994 - в. о. завідувача кафедри фізичної географії географічного ф-ту ЛДУ. 1995 - завідувач кафедри фізичної географії географічного ф-ту ЛДУ. 06.2000 - 15 лютого 2001 - в.о. завідувача кафедри фізичної географії. 15 лютого 2001 - доцент кафедри фізичної географії. Доцент кафедри фізичної географії і завідувач Розтоцьким ландшафтно-геофізичним стаціонаром РЛГС. Переобраний весною 2008 року на 5 років - до 2013 р. і контракт до 15 червня 2016 р. З 1 серпня 2015 р. зав. (півставки) Розтоцьким ландшафтно-геофізичним стаціонаром. За час педагогічної роботи керував 127 дипломними і магістерськими роботами. Керував науковими договорами: З Інститутом прикладних проблем механіки та математики, з Інститутом космічних досліджень у Москві за темою ""Наземне ландшафтно-геофізичне забезпечення аерокосмічних досліджень у західних областях України ""; з ДКНТ з дослідження вітроенергетичних ресурсів у Карпатах з дослідження водноенергетичних ресурсів у Львівській області; був учасником українсько-німецького договору «Дністер» (1986-1993), Українсько-німецького проекту IWAS. == Сім'я == Дружина - Галина Муха Донька - Оксана Сабара Син - шоумен та продюсер телеканалу М2 Роман Муха з січня 2016 - 2020. З 2020 року - Голова Фонду Розвитку Української Музики разом з Олегом Ходачук. == Подані до друку == Б.Муха І. Притула: Клімат розділ до монографії Сколівські Бескиди. Б.Муха ""Опільські "" території. (Трактат). До збірника праць по Опіллю. 20 стор. Львів. Б.Муха Б. П. Особливості температури повітря в геокомплексах Чорногори в жарку антициклональну погоду (до Вісника 18 стор.) Шляхи міграції льодовиків у Чорногорі. Статистика опублікованих робіт станом на 15 жовтня 2016 р. Всього надруковано у виданнях 228, з них в іноземних виданнях - 46, здано до друку 6. == Тематичні лекції == Геофізика ландшафтів [Архівовано 19 вересня 2020 у Wayback Machine.] Дистанційне зондування Землі Дистанційне зондування Землі 3 частина Основи фізичної географії [Архівовано 22 вересня 2020 у Wayback Machine.] Планування фізико-географічних досліджень [Архівовано 19 вересня 2020 у Wayback Machine.]",uk,Географія (Sous-catégorie),,https://uk.wikipedia.org/?curid=2966232,542,2966232.0,['uk'],False,Географія,Sous-catégorie
,Божок Алла Петрівна,"Божок Алла Петрівна (*11 січня 1934 року) - український географ-картограф, кандидат географічних наук, доцент Київського національного університету імені Тараса Шевченка. == Біографія == Народилася 11 січня 1934 року в Харкові. Закінчила 1957 року кафедру геодезії та картографії Київського університету, у 1970 році аспірантуру. У 1958-1967 роках працювала в науково-дослідній лабораторії університету над розробкою карт для Національного атласу України. У 1978 році був виданий 1-й том «Природные условия и естественные ресурсы Украинской ССР». У Київському університеті працює з 1970 року молодшим науковим співробітником, асистентом, старшим викладачем, з 1983 року доцентом. Кандидатська дисертація «Комплексное картографирование технической оснащенности сельского хозяйства Украинской ССР» захищена у 1978 році. Викладає курси: «Картографія», «Картознавство», «Космічна картографія», «Топографія з основами геодезії». Нині працює на громадських засадах. Сфера наукових досліджень: комплексне картографування, розробка системи показників картографування сільськогосподарської техніки на базі графічної моделі «технічні засоби сільського господарства - природне середовище» та оцінювальних критеріїв природних умов, що впливають на ефективність використання технічного знаряддя. Член товариства «Знання», член правління українського відділу Всесоюзного астрономо-геодезичного товариства, вчений секретар Науково-методичної комісії з геодезії при Міністерстві вищої освіти УРСР. == Нагороди і відзнаки == Нагороджена медалями: «В пам'ять 1500-річчя Києва» у 1982 році, «Ветеран праці» у 1984 році, «З нагоди 160-річчя Київського університету імені Тараса Шевченка», знаком «Відмінник народної освіти» у 1984 році. == Наукові праці == Автор 50 наукових і науково-методичних праць. Основні праці: Топографія з основами геодезії. - К., 1986, 1995, 2009 (у співавторстві); Картографія. - К., 1999, 2000, 2008 (у співавторстві); Картографія з основами картографічного креслення. - К., 1990, 1996. == Література == Географи Київського Університету: Довідник / Олійник Я. Б., Бортник С. Ю., Гродзинський М. Д., Гуцал В. О. та ін. - К., 2003. Персоналії // Картографія та вища школа: Збірник наукових праць. - К., 2004. Випуск 9. Географічний факультет у персоналіях / Олійник Я. Б., Бортник С. Ю., Гродзинський М. Д., Дмитрук О. Ю. та інші. - К., 2008.",uk,Географія (Sous-catégorie),,https://uk.wikipedia.org/?curid=1053473,308,1053473.0,['uk'],False,Географія,Sous-catégorie
,Вассос Чамберлен,"Вассос Чамберлен (англ. Vassos Chamberlen; нар. 1955) - кіпрський дипломат. Надзвичайний і Повноважний Посол Республіки Кіпр в Україні. == Біографія == У 1986 році захистив дисертацію кандидата географічних наук у Харківському університеті. Кандидат географічних наук (1986) 2001 - перший секретар посольства Республіки Кіпр в Росії. 2002 - генеральний консул Республіки Кіпр в Росії. У 2005-2009 рр. - Надзвичайний і Повноважний Посол Республіки Кіпр в Кенії, також акредитований на Сейшельських островах. У 2009-2013 рр. - Надзвичайний і Повноважний Посол Республіки Кіпр в Угорщині. З 2013-2016 рр.- Надзвичайний і Повноважний Посол Республіки Кіпр у Києві. 11.09.2013 - вручив копії вірчих грамот Заступнику Міністра МЗС України Віктору Майко. 13.09.2013 - вручив вірчі грамоти Президенту України Віктору Януковичу. == Автор праць == Вассос Чамберлен. Некоторые черты климата о. Кипр в погодах //Матер. метеорол.исслед. - 1986. - No 11. - С. 110-114. == Див. також == Посольство Республіки Кіпр в Україні == Посилання == Посол Кипра: реформам всегда сопутствовали страдания [Архівовано 30 березня 2014 у Wayback Machine.] (рос.)",uk,Географія (Sous-catégorie),,https://uk.wikipedia.org/?curid=1623259,166,1623259.0,['uk'],False,Географія,Sous-catégorie
,Дудник Олександр Микитович,"Олекса́ндр Мики́тович Ду́дник (18.08.1918 - 9.05.2001) - український вчений-геолог, доцент та декан природничого факультету Черкаського педагогічного інституту. == Біографія == Народився 18 серпня 1918 року в с. Мошни (нині - Черкаський район Черкаської області) у сім'ї селянина-бідняка. Протягом 1927-1937 рр. навчався в мошенській школі, по завершенню якої отримав атестат з відзнакою. Протягом 1937-1941 рр. здобував вищу освіту на природничому факультеті Черкаського педагогічного інституту та отримав диплом за кваліфікацією вчителя природознавства і хімії. Відразу після закінчення інституту, у червні 1941 року, пішов добровольцем у десантно-парашутний загін. Але невдовзі пройшовши шестимісячне навчання у Костромі у Військово-хімічній академії, став служити у військовій частині як фахівець хімічної служби. З січня 1942 року по серпень 1945 року перебував у лавах Радянської армії на різних посадах - від начальника хімічної служби полку, згодом - дивізії і до помічника начальника хімічного відділу Білорусько-Литовського військового округу. Закінчив війну у званні капітана. З жовтні 1945 р. О. М. Дудника прийнято на роботу викладачем геології Черкаського педагогічного інституту. У серпні 1947 його призначають деканом природничого факультету. У вересні 1955 року отримує вчене звання доцента кафедри зоології. Працює на посаді декана природничого факультету до вересня 1987 року, тобто протягом 41 року. Протягом роботи в інституті викладав навчальний курс «Геологія», а згодом також «Дарвінізм». У 1998/1999 н.р. закінчив свою трудову діяльність в Черкаському державному університеті. Відійшов у вічність у День Перемоги, 9 травня 2001 року. Похований у місті Черкаси. Разом дружиною виховали трьох дітей - Валентину (н. 1942), Миколу (н. 1946) та Наталію (н. 1953). == Наукова діяльність == 8 грудня 1953 року захистив дисертацію в Київському державному університеті ім. Т. Г. Шевченка на здобуття наукового ступеня кандидата географічних наук за темою «Геоморфологія Правобережжя Дніпра від Ржищева до Кременчука». Автор понад 50 наукових та методичних публікацій, більшість яких присвячені геоморфології, ерозії та охороні ґрунтів, екологічному вихованню. == Нагороди та відзнаки == Медаль «За перемогу над Німеччиною у Великій Вітчизняній війні 1941-1945 рр.» Медаль «За доблесну працю. В ознаменування 100-річчя з дня народження Володимира Ілліча Леніна» Значок «Відмінник народної освіти» Значок «Переможець соціалістичного змагання» Медаль «Ветеран праці» == Джерела == Гаврилюк М. Н., Дерій С. І. До 100-річчя від дня народження Олександра Микитовича Дудника // Вісник Черкаського університету. Серія «Біологічні науки». - 2018. - No. 2. - С. 103-105.",uk,Географія (Sous-catégorie),,https://uk.wikipedia.org/?curid=3018549,366,3018549.0,['uk'],False,Географія,Sous-catégorie
,Казус беллі,"Ка́зус бе́ллі (лат. casus belli, «привід для війни») - формальний привід для розв'язування війни однією державою проти іншої. Термін набув особливо широкого використання з 20 століття у міжнародному праві, у зв'язку із необхідністю легітимізації колоніальних та імперіалістичних воєн держав Заходу та Радянського союзу. Тісно пов'язаний із теорією справедливої війни, згідно з якою не можна починати війну без справедливої причини. На практиці казус беллі часто використовувався державами для приховання справжніх цілей і причин війни. === Перша світова війна === За берлінською угодою 1878 року Австро-Угорщина отримала мандат на окупацію та адміністрування Боснії та Герцеговини, при збереженні формального суверенітету Османської імперії. Частина південних слов'ян, що проживали на цих землях, не хотіли жити в Австро-Угорщині та прагнули приєднати цих територій до сусідньої Сербії, яка нещодавно здобула незалежність. Наприкінці червня 1914 року ерцгерцог Австрії Франц Фердинанд відвідував Боснію для спостереження за військовими маневрами та відкриття музею у Сараєві. Їхав він разом із своєю дружиною, Софією Хотек. Таємне товариство «Млада Босна», яке прагнуло до об'єднання південних слов’ян, вирішило вбити Франца Фердинанда. Вбивство було доручено групі з шести змовників, кінцевим виконавцем якого став сербський гімназист Гаврило Принцип. Відмова Сербії розслідувати причетність сербських урядовців до оснащення, навчання та оплати вбивць, які вбили Франца Фердинанда стало причиною для Австро-Угорщини оголосити війну. Для Британії безпосередньою причиною вступу у війну було німецьке вторгнення та окупація Бельгії, що порушило бельгійський нейтралітет, який Британія зобов’язувалася підтримувати за договором. === Радянсько-фінська війна (1939-1940) === Микита Хрущов у своїх спогадах пише, що на нараді в Кремлі Сталін сказав: «давайте почнемо сьогодні» - і того самого дня привід для війни знайшовся, так званий «Майнільський інцидент»: 26 листопада 1939 року Радянський уряд звернувся до уряду Фінляндії з офіційною нотою, у якій повідомлялось, що внаслідок артилерійського обстрілу, вчиненого з території Фінляндії, загинуло четверо та було поранено дев'ятеро радянських військовослужбовців. Фінські прикордонники справді зафіксували того дня з кількох точок спостереження численні гарматні постріли, і як належить у такому випадку, факт пострілів та напрямок, звідки вони лунали, було занотовано. Зіставлення нотаток показувало, що постріли було зроблено з радянської території. Уряд Фінляндії запропонував створити міжурядову слідчу комісію, яка б мала розслідувати інцидент. Радянська сторона відмовилася, а невдовзі оголосила, що більше не вважає себе зв'язаною умовами радянсько-фінської угоди про взаємний ненапад. 29 листопада 1939 року СРСР розірвав із Фінляндією дипломатичні стосунки, а 30-го о 8:00 за московським часом радянські війська одержали наказ перейти радянсько-фінський кордон та розпочати бойові дії. Офіційно війну так і не було оголошено. === Друга світова війна (1939-1945) === У серпні 1939 року, щоб розпочати територіальну експансію Німеччини до Східної Європи, нацистський уряд Німеччини під керівництвом Гітлера влаштував інцидент у Глейвіці, який був використаний як привід для вторгнення до Польщі у вересні наступного року. 31 серпня 1939 року нацисти використали в’язнів концтабору, які видавалися поляками, для нападу на німецьку радіостанцію Sender Gleiwitz у Глейвіці, напередодні Другої світової війни. Союзники Польщі, Велика Британія та Франція, згодом оголосили війну Німеччині відповідно до свого альянсу. Сполучені Штати оголосили війну Японії після нападу на Перл-Харбор 7 грудня 1941 року. У 1941 році, знову діючи згідно з політикою Lebensraum, нацистська Німеччина напала на Радянський Союз, використовуючи casus belli превентивної війни для виправдання акту агресії. === Анексія криму (2014) === Після анексії Криму Російською Федерацією в 2014 році президент Росії Володимир Путін стверджував, що Крим та інші регіони «не були частиною України» після того, як вони були захоплені в 18 столітті. Етнічне російське населення в Криму та на сході України розглядається як причина війни для анексії Росією. === Вторгнення Росії в Україну (2022) === Перед російським вторгненням в Україну у 2022 році Росія визнала сепаратистські квазіреспубліки в Донецькій і Луганській області, і ратифікувала укладання альянсу із ними з метою «захисту» російськомовного населення, таким чином створивши умовний casus belli. Росія також стверджувала, що неонацистські групи вчиняють геноцид проти російськомовних в Україні та що український уряд є неонацистським. == Джерела == Українська дипломатична енциклопедія: У 2-х т./Редкол.:Л. В. Губерський (голова) та ін. - К.:Знання України, 2004 - Т.1 - 760с. ISBN 966-316-039-X [сторінка?] == Посилання == Глейвіцька провокація [Архівовано 30 липня 2016 у Wayback Machine.] // Юридична енциклопедія : [у 6 т.] / ред. кол.: Ю. С. Шемшученко (відп. ред.) [та ін.]. - К. : Українська енциклопедія ім. М. П. Бажана, 1998. - Т. 1 : А - Г. - 672 с. - ISBN 966-7492-00-X. Казус беллі [Архівовано 21 листопада 2016 у Wayback Machine.] // Юридична енциклопедія : [у 6 т.] / ред. кол.: Ю. С. Шемшученко (відп. ред.) [та ін.]. - К. : Українська енциклопедія ім. М. П. Бажана, 2001. - Т. 3 : К - М. - 792 с. - ISBN 966-7492-03-6.",uk,Політика (Sous-catégorie),,https://uk.wikipedia.org/?curid=105191,758,105191.0,['uk'],False,Політика,Sous-catégorie
,Превентивна війна,"Превентивна війна або Превентивний удар (від англ. Prevent - «Запобігати») - початок військових дій, мета яких завдавання удару на випередження для перешкоджання очікуваної агресії з боку імовірного противника. Ініціатор превентивної війни фактично так само є агресором. Превентивну війну починають, коли військовий конфлікт вважається неминучим і напад противника відбудеться найближчим часом. Найбільшими превентивними війнами в історії людства, за версією їх ініціаторів, є Перша та Друга світові війни. Найгостріші суперечки термін «Превентивна війна» викликає по відношенню до передумов для вторгнення Німеччини до Радянського Союзу. Також точиться багато дискусій стосовно передумов початку арабо-ізраїльського конфлікту та війни в Іраку. == Див. також == Бомбардування Копенгагена План «Барбаросса» Німецько-радянська війна Напад на Перл-Гарбор Оголошення війни Превентивна дипломатія Холодна війна == Джерела з інтернету та література == StattiOnline [Архівовано 2 січня 2017 у Wayback Machine.] «Словопедія» [Архівовано 6 квітня 2017 у Wayback Machine.] «Словник української мови» [Архівовано 6 квітня 2017 у Wayback Machine.] Володимир Невежін. Стратегічні задуми Сталіна напередодні 22 червня 1941 року. [Архівовано 13 березня 2013 у Wayback Machine.] (За підсумками «незапланованої дискусії» російських істориків) Лист Гітлера до Муссоліні [Архівовано 21 травня 2013 у Wayback Machine.] ЗНОВУ ДО ПИТАННЯ ПРО ПОЧАТОК ВІЙНИ [Архівовано 13 березня 2016 у Wayback Machine.]",uk,Політика (Sous-catégorie),,https://uk.wikipedia.org/?curid=1067719,200,1067719.0,['uk'],False,Політика,Sous-catégorie
,Культ наступу,"Культ наступу - стратегічна військова дилема, при якій вважається, що переваги наступу настільки суттєві, що сторона, яка знаходиться в обороні, немає жодного шансу відбити атаку, тому сама обере наступ. Цим часто пояснюються причини Першої Світової війни та подальші важкі втрати, які обидві сторони зазнавали рік за роком на Західному фронті. Цим терміном також описують авіаційну доктрину, висунуту перед Другою світовою війною, за якою «бомбардувальники завжди прорвуться», а єдиним способом завершити бомбардувальну кампанію - є нанесення супротивнику бомбових ударів до його повної капітуляції. Цим часто пояснюється стратегія Ізраїлю в 1960-х та 1970-х роках, як наприклад, у Шестиденній війні, в якій ізраїльські війська атакували та розсіяли значно переважаючі сили супротивника у стрімкому наступі. == Військова теорія == Відповідно до культу наступу вважається, що атакуюча сторона переможе (чи принаймні завдасть більше втрат, ніж отримає сама) незважаючи на обставини і тому оборона практично відкидається як форма бою. В результаті головною метою усіх стратегій стає наступ, а єдиною прийнятною стратегією оборони залишається контр-наступ. == Міжнародна політика == У міжнародних відносинахі культ наступу відноситься до теорій дилеми безпеки та наступального реалізму. В них наголошується те, що завоювати територію легко, а забезпечити безпеку, дотримуючись оборонної доктрини, складно. За думкою ліберальних інституціоналістів проблема полягає у зобов'язаннях, а превентивна війна, яка є результатом дилеми безпеки, трапляється досить рідко. == Перша Світова війна == Культ наступу був домінуючою теоріє серед багатьох військових та політиків напередодні Першої Світової війни. Вони виступали за оголошення війни та початок наступу з метою розбити супротивника, через побоювання, що затримка може обернутися поразкою. Пануванню такого напряму думок сприяла ескалації бойових дій та вважається однією з причин Першої Світової війни. Військові теоретики того часу, як правило, вважали, що захоплення ініціативи мало вирішальне значення, через що воюючі сторони підштовхувалися до того, щоб завдати удару першими для отримання переваги. Більшість планувальників хотіли розпочати мобілізацію якомога швидше, щоб не опинитися в обороні. Уникнути цього було складно, оскільки мобілізація була дорогою, а її розклади були настільки негнучкими, що її не можна було скасувати без значної дестабілізації країни та військової дезорганізації. Відповідно, можливість застосування дипломатії зменшувалась через таку позицію, і як тільки розпочиналася мобілізація, вона тільки ускладнювала обґрунтування причин для скасування мобілізації. Це явище також називається «війною за розкладом». Німецький план Шліффена є яскравим прикладом культу наступу. Розроблений начальниками Генерального штабу - Альфред фон Шліффен та Гельмут фон Мольтке-молодший, які були прибічниками ведення наступальних бойових дій, план був приведений в дію у перший місяць війни (при цьому на думку деяких історики, він майже досяг успіху, хоча інші стверджують, що план був приречений на невдачу. ) Французька контратака на околицях Парижа, битва на Марні та несподівано швидка російська мобілізація поклали кінець наступу німецьких військ і призвели до років траншейної війни. Не лише Німеччина дотримувалась культу наступу; французька армія, серед інших, також була дуже сильно спрямована на цю доктрину, чиїми прихильниками були Фердинанд Фош, Жозеф Жоффр та Лоазо де Гранмезон . В офіцерів того періоду вселяли ідею про те, що «французька армія, сповідуючи свої традиції, не повинна знати жодного закону, крім наступу». Цим пояснюєтся прийняття французького закону про військову службу в липні 1913 р., після прийняття подібного законопроєкту в Німеччині за шість місяців до цього. Військові вважали, що для втілення в життя наступу «guerre à outrance» для стрімкого захоплення Ельзас-Лотарингії країні потрібні ще 200 000 призовників для ведення оборонної війни, до якої готувалася армія. У Першій світовій війні переважала оборонна вогнева міць, але Антанті необхідно було притримуватися наступальної стратегії, що спричиняла масові жертви та взаємне виснаження. Німецькі армії облаштували оборонні позиції на західному фронті з траншеями, колючим дротом та бетонними опорними пунктами, підкріплені артилерією, гвинтівками та кулеметами, чого до 1917 року було достатньо для нанесення масових втрат атакуючій піхоті та запобігання ефективному просування франко-британських армій. Розвиток тактики на Західному фронті в 1917 році спричинив повернення до маневрених та мобільних форм бою. У міжвоєнний період військова думка знаходилась під впливом ціни наступу в умовах панування оперативної та тактичної оборони. Під час Другої світової війни західні союзники у 1939-1940 рр. уникали наступу, маючи намір дочекатися, поки закінчиться франко-британське переозброєння і блокада Німеччини підірве її військову економіку, а потім відновити бойові дії у 1941 або 1942 р. == Література == John R. Carter, Airpower and the Cult of the Offensive Dupuy, Trevor N, A Genius for War: the German Army and General Staff, 1807-1945, Englewood Cliffs, NJ: Prentice-Hall, 1977; ISBN 0-13-351114-6 Stephen Van Evera, The Cult of the Offensive and the Origins of the First World War, International Security, Vol. 9, No. 1 (Summer, 1984), pp. 58-107, [1], JSTOR 2538636 Echevarria II A.J., The 'Cult of the Offensive' Revisited: Confronting Technological Change Before the Great War, Journal of Strategic Studies, Volume 25, Number 1, March 2002, pp. 199-214(16), doi:10.1080/714004043 Azar Gat, The Development of Military Thought: The Nineteenth Century, Oxford University Press, 1992, ISBN 0-19-820246-6, Google Books, p. 114 Jack Snyder, Civil-Military Relations and the Cult of the Offensive, 1914 and 1984, International Security, Vol. 9, No. 1 (Summer, 1984), pp. 108-$146, JSTOR 2538637 Snyder, Jack L., The Ideology of the Offensive: Military Decision Making and the Disasters of 1914, Ithaca: Cornell University Press, 1984; ISBN 0-80-141657-4 Taylor, A. J. P., War by Time-Table: How the First World War Began, London: Macdonald & Co., 1969 == Посилання == Online Lecture of the Cult of the Offensive на YouTube",uk,Політика (Sous-catégorie),,https://uk.wikipedia.org/?curid=4113011,864,4113011.0,['uk'],False,Політика,Sous-catégorie
,Колективна оборона,"Колективна оборона (самооборона) (лат. casus foederis або casus fœderis) - надання допомоги союзнику під час військового нападу третьої сторони. У загальному сенсі, колективна оборона - це виконання союзницьких зобов'язань держави за початком військових дій при настанні умов, що відповідають договору про військовий союз у разі агресії проти однієї з сторін оборонного військового союзу. Стаття 51 Статуту ООН прямо називає право на колективну оборону «невід'ємним» для членів організації, які зазнали збройного нападу. Також принцип колективної оборони є основою договору про утворення НАТО. Стаття 5 Північноатлантичного договору передбачає, що у разі, якщо союзник по НАТО зазнає збройного нападу, кожен член Альянсу вважатиме цей акт насильства збройним нападом на усіх членів і вживатиме дій, які вважатиме за необхідне, аби допомогти тому союзнику, який зазнав нападу. Уперше в історії НАТО застосування положення статті 5 Вашингтонського договору вимагали після терористичних нападів на США 11 вересня 2001 року. == Історичні приклади == Принципи колективної оборони закладені ще до утворення ООН чи НАТО, ґрунтуючись на основах європейської традиції. Яскравий приклад - дії союзників на початку Першої світової війни. Після оголошення Австро-Угорщиною війни Сербії, Росія оголошує війну ій, виконуючи союзницькі зобов'язання перед Сербією. Далі союзниця Австро-Угорщини, Німеччина, оголошує війну Франції як союзниці Російській імперії та нападає через територію Бельгії. Союзниця Бельгії, Велика Британія, оголошує війну Німеччині. На початку Другої світової війни союзники Польщі, Франція і Велика Британія, оголошують війну Німеччині після нападу останньої на Польщу. == Див. також == Список латинських висловів Casus belli == Література == С. В. Гринько. Колективна оборона // Українська дипломатична енциклопедія: У 2-х т. /Редкол.:Л. В. Губерський (голова) та ін. - К: Знання України, 2004 - Т.1 - 760с. ISBN 966-316-039-X == Посилання == Казус федеріс [Архівовано 21 листопада 2016 у Wayback Machine.] // Юридична енциклопедія : [у 6 т.] / ред. кол.: Ю. С. Шемшученко (відп. ред.) [та ін.]. - К. : Українська енциклопедія ім. М. П. Бажана, 2001. - Т. 3 : К - М. - 792 с. - ISBN 966-7492-03-6.",uk,Політика (Sous-catégorie),,https://uk.wikipedia.org/?curid=1765042,320,1765042.0,['uk'],False,Політика,Sous-catégorie
,Зміна державної влади,"Зміна режиму - це частково насильницька або примусова заміна одного державного режиму іншим. Зміна режиму може повністю або частково замінити найважливішу систему керівництва держави, адміністративний апарат або бюрократію. Зміна режиму може відбутися через внутрішні процеси, такі як революція, державний переворот або реконструкція уряду після краху держави чи громадянської війни. Воно також може бути нав’язане країні іноземними акторами шляхом вторгнення, відкритого чи таємного втручання або дипломатії примусу. Зміна режиму може спричинити побудову нових інституцій, відновлення старих інституцій і просування нових ідеологій. Згідно з даними Олександра Даунза, 120 лідерів було усунено через нав’язану іноземною державою зміну режиму між 1816 і 2011 роками. == За країнами == Участь Росії у зміні режиму Радянська участь у зміні режиму == Див. також == Активні заходи (в Радянському Союзі та Росії) Кольорова революція Відкат Розпад держави == Подальше читання == Downes, Alexander B. (2021). Catastrophic Success: Why Foreign-Imposed Regime Change Goes Wrong (англ.). Cornell University Press. ISBN 978-1-5017-6115-7. == Посилання == Словник Encarta Word Spy: зміна режиму",uk,Політика (Sous-catégorie),,https://uk.wikipedia.org/?curid=4783692,164,4783692.0,['uk'],False,Політика,Sous-catégorie
,Публічна діяльність,"Публі́чна дія́льність - діяльність в ім'я загального блага, в інтересах всіх, на виконання загальної волі. Як правило, проводитися за рахунок якихось загальних ресурсів суспільства. Тобто діяльність направлена в протилежний бік від приватної, отже учасники публічної діяльності, в розрізі юриспруденції, набувши публічні права, втрачають частину приватних прав. Публічна діяльність заснована не на забезпеченні власного інтересу органу управління, не на волі вибору, а на функціональній заданості мети. Для цього у законодавстві чітко визначаються завдання і функції публічних органів, їх компетенція і повноваження, процедури створення і діяльності та відповідальності за перевищення меж компетенції того чи іншого органу публічної влади. Відносини, що опосередковують приватну і публічну діяльність, відрізняються проміж собою за природою та методами їхнього регулювання, однак головне, що їх відрізняє, - це мета, задля якої здійснюється публічна чи приватна діяльність, інтерес, якого прагнуть досягти учасники відповідних відносин. == Див. також == Адміністративна діяльність == Джерела == Словник термінів, вживаних у законодавстві України ТЕОРИЯ АДВОКАТУРЫ Мінка Т.П. Питання адміністративного права та адміністративної діяльності // Науковий вісник Дніпропетровського державного університету внутрішніх справ: зб. наук. пр. / Дніпропетровський державний університет внутрішніх справ. - Дніпропетровськ: ДДУВС, 2010. - No 2 (48). - C. 90.",uk,Політика (Sous-catégorie),,https://uk.wikipedia.org/?curid=1035623,187,1035623.0,['uk'],False,Політика,Sous-catégorie
,Користувач:DianaMarshalok/Чернетка,"Аркадій Артурович Петросян (нар. 1997, Горлівка, Донецька область, Україна) - український громадський діяч, активіст, засновник і голова громадської спілки «Асоціація молодих ВПО України». Відомий своєю адвокаційною діяльністю на захист прав внутрішньо переміщених осіб == Біографія == Народився 1997 року в місті Горлівка Донецької області. Після початку бойових дій на сході України його родина була змушена залишити рідне місто. Вищу освіту здобув у Горлівському інституті іноземних мов (після релокації - у місті Бахмут), де у 2022 році отримав ступінь магістра. Також проходив програму політичного лідерства Інституту Роберта Шумана у м. Будапешт (Угорщина). == Громадська діяльність == У 2023 році Петросян ініціював створення громадської спілки «Асоціація молодих ВПО України», яка об'єднує 26 організацій, що представляють інтереси внутрішньо переміщених осіб в Україні. Асоціація займається захистом прав ВПО, адвокацією законодавчих ініціатив щодо компенсації за зруйноване житло, доступу до соціальних послуг та молодіжної інтеграції. В умовах повномасштабної війни, діяльність Асоціації молодих ВПО має вагоме суспільне сначення для України, тому що об'єднує зусилля молодих внутрішньо переміщених осіб. Асоціація стала важливим інститутом громадянського суспільства, що представляє інтереси понад мільйона громадян України, які втратили житло внаслідок російської агресії Аркадій Петросян активно виступає в українських ЗМІ, бере участь у форумах, громадських слуханнях та дискусіях, що стосуються ВПО. З допомогою різних каналів комунікації, зокрема на TikTok-каналі, висвітлює проблематику переселенців та пропонує шляхи вирішення актуальних питань, інформує про стан політики держави щодо ВПО. == Політична та правозахисна активність == Член політичної партії «Європейська Солідарність» з 2018 року. Член правління ВГО «Солідарна Молодь» та голова її Донецького обласного відокремленого підрозділу. У період з 2020 до 2021 року Аркадій Петросян був членом виконавчого комітету Бахмутської міської ради. У 2024 році громадська спілка «Асоціація молодих ВПО України», на чолі з Аркадієм Петросяном, долучилася до розробки законопроєкту No11161, спрямованого на врегулювання питань компенсації за житло, зруйноване внаслідок воєнних дій або окупації. Законопроєкт був підтриманий Верховною Радою України у першому читанні 4 червня 2024 року. Далі, з метою підтримки законопроєкту було зібрано понад 25 тисяч підписів та проведено публічну акцію біля Верховної Ради України. Після ухвалення документа Верховною Радою України в другому читанні, була подана електронна петиція до Президента України з проханням підписати закон, яка набрала понад 25 500 підписів. Станом на травень 2025 року закон очікує підпису президента України.",uk,Політика (Sous-catégorie),,https://uk.wikipedia.org/?curid=5505464,367,5505464.0,['uk'],False,Політика,Sous-catégorie
,Недільний обід у шпиталі,"Недільний Обід у Шпиталі - громадська ініціатива, створена на підтримку постраждалих у зоні проведення АТО бійців, котрі перебувають на лікуванні в Національний військово-медичний клінічний центр «Головний військовий клінічний госпіталь» == Історія == Ініціатива з'явилась на початку 2016 року, який по всьому світу було оголошено Святим Роком МИЛОСЕРДЯ Ювілейний рік в межах бібліотечного проекту «Фактор війни. Мислення про майбутнє» у Бібліотеці імені м. Реріха Засновниками є письменниця Морозенко Марія Миколаївна та бібліотекарі ЦБС Солом'янського району м Києва Іванна Щербина і Ксенія Палій. У 2016 році було зорганізовано й проведено 45 недільних зустрічей у 15-ти бібліотеках району, та по одній зустрічі у Музей книги та друкарства України та Публічна бібліотека імені Лесі Українки У 2016 році приготовлено та передано у клініку психіатрії близько 2500 тисяч комплексних обідів у 2017 році - 52 зустрічі у 17-ти бібліотеках району у 2018 році - 50 зустрічей у 17-ти бібліотеках району у 2019 році - 44 зустрічі у 17-ти бібліотеках району у 2020 році - 3 зустрічі у 3-х бібліотеках району == Діяльність == Щонеділі активісти та небайдужі люди збираються в одній з бібліотек Солом'янського району та в складчину готують і відвозять до госпіталю домашні обіди. Координація ініціативи відбуваається на сторінці спільноти у Фейсбуці Підтримують рух як окремі активісти, журналісти, користувачі бібліотек, так і громадські організації 17 грудня 2020 у приміщенні київської Публічної бібліотеки імені Лесі Українки відбулося нагородження грамотами Міністерства Оборони України ініціаторів та активних учасників громадської ініціативи “Недільний обід у шпиталі”. Ініціатором нагородження є Публічна бібліотека імені Лесі Українки. == Посилання == [Архівовано 22 липня 2020 у Wayback Machine.] [Архівовано 11 вересня 2016 у Wayback Machine.] [Архівовано 4 липня 2016 у Wayback Machine.] [Архівовано 16 березня 2017 у Wayback Machine.] [Архівовано 27 серпня 2016 у Wayback Machine.] [ Марія Морозенко: Івана Сірка шанували, а часом і боялися гетьмани [Архівовано 25 липня 2020 у Wayback Machine.]",uk,Політика (Sous-catégorie),,https://uk.wikipedia.org/?curid=2391870,304,2391870.0,['uk'],False,Політика,Sous-catégorie
,Громадська рада,"Громадська рада - при міністерстві, іншому центральному органі виконавчої влади, Раді міністрів Автономної Республіки Крим, обласній, Київській та Севастопольській міській, районній, районній у мм. Києві та Севастополі держадміністрації (далі - громадська рада) є тимчасовим консультативно-дорадчим органом, утвореним для сприяння участі громадськості у формуванні та реалізації державної політики. Утворення перших громадських рад ініційовано постановою Кабінету Міністрів України від 15 жовтня 2004 р. No 1378 ""Деякі питання щодо забезпечення участі громадськості у формуванні та реалізації державної політики"". Нині чинною є Постанова Кабінету Міністрів України від 3 листопада 2010 р. No 996 ""Про забезпечення участі громадськості у формуванні та реалізації державної політики"". == Завдання == Основними завданнями громадської ради є: створення умов для реалізації громадянами конституційного права на участь в управлінні державними справами; здійснення громадського контролю за діяльністю органів виконавчої влади; сприяння врахуванню органом виконавчої влади громадської думки під час формування та реалізації державної політики. == Функції == Громадська рада відповідно до покладених на неї завдань: готує та подає органу виконавчої влади, при якому вона утворена (далі - орган), пропозиції до орієнтовного плану проведення консультацій з громадськістю, а також щодо проведення консультацій, не передбачених таким планом; готує та подає органу пропозиції щодо організації консультацій з громадськістю; подає органу обов'язкові для розгляду пропозиції щодо підготовки проектів нормативно-правових актів з питань формування та реалізації державної політики у відповідній сфері, удосконалення роботи органу; проводить відповідно до законодавства громадську експертизу та громадську антикорупційну експертизу проектів нормативно-правових актів; здійснює громадський контроль за врахуванням органом пропозицій та зауважень громадськості, а також дотриманням ним нормативно-правових актів, спрямованих на запобігання та протидії корупції; інформує в обов'язковому порядку громадськість про свою діяльність, прийняті рішення та їх виконання на офіційному вебсайті органу та в інший прийнятний спосіб; збирає, узагальнює та подає органу інформацію про пропозиції громадських організацій щодо вирішення питань, які мають важливе суспільне значення; організовує публічні заходи для обговорення актуальних питань розвитку галузі чи адміністративно-територіальної одиниці; готує та оприлюднює щорічний звіт про свою діяльність. == Права == Громадська рада має право: утворювати постійні та тимчасові робочі органи (правління, секретаріат, комітети, комісії, експертні групи тощо); залучати до роботи ради працівників органів виконавчої влади, органів місцевого самоврядування, представників вітчизняних та міжнародних експертних і наукових організацій, підприємств, установ та організацій (за згодою їх керівників), а також окремих фахівців; організовувати і проводити семінари, конференції, засідання за круглим столом та інші заходи; отримувати в установленому порядку від органів виконавчої влади, органів місцевого самоврядування інформацію, необхідну для забезпечення діяльності ради; отримувати від органу проекти нормативно-правових актів з питань, що потребують проведення консультацій з громадськістю. Члени громадської ради мають право доступу в установленому порядку до приміщень, в яких розміщений орган. == Склад == До складу громадської ради можуть бути обрані представники громадських, релігійних, благодійних організацій, професійних спілок та їх об'єднань, творчих спілок, асоціацій, організацій роботодавців, недержавних засобів масової інформації та інших непідприємницьких товариств і установ, легалізованих відповідно до законодавства України (далі - інститути громадянського суспільства). Склад громадської ради формується на установчих зборах шляхом рейтингового голосування за кандидатури, які добровільно заявили про бажання брати участь у роботі громадської ради та внесені інститутами громадянського суспільства. == Посилання == Постанова Кабінету Міністрів України від 15 жовтня 2004 р. N 1378 Деякі питання щодо забезпечення участі громадськості у формуванні та реалізації державної політики [Архівовано 25 вересня 2019 у Wayback Machine.] Постанова Кабінету Міністрів України No 996 від 3 листопада 2010 [Архівовано 26 лютого 2021 у Wayback Machine.] Громадянське суспільство і влада [Архівовано 5 квітня 2018 у Wayback Machine.] - офіційний сайт громадських рад Ініціативну громаду - у громадську раду - коментарі щодо роботи громадських рад Врядування в Україні [Архівовано 11 травня 2011 у Wayback Machine.] - життя та функціонування громадських рад Влада і Соціум [Архівовано 5 лютого 2011 у Wayback Machine.] - перебіг створення та роботи громадських рад по всій Україні Громадянське суспільство і влада. Вісник громадських рад Урядовий кур'єр. Спеціальний випуск: Відкритий Уряд: діалог влади і громадськості [Архівовано 4 березня 2016 у Wayback Machine.] Влада і суспільство: діалог через громадські ради : монографія / Шайгородський Ю. Ж., Андрійчук Т. С., Дідух А. Я. [та ін.; за заг. ред. Шайгородського Ю. Ж. - Київ: Вид-во Паливода А. В., 2011. - 148 с.] [Архівовано 2 липня 2019 у Wayback Machine.]",uk,Політика (Sous-catégorie),,https://uk.wikipedia.org/?curid=934326,676,934326.0,['uk'],False,Політика,Sous-catégorie
,Фотографування бюлетеня,"Фотографування бюлетеня - процес фотозйомки виборчого бюлетеня, потенційно пов'язаний або з підкупом виборця, або з використанням його адміністративно залежного положення по роботі чи навчанні. Полягає в тому, що організатор примушує виборця проголосувати за певну кандидатуру і потім показати йому фото «правильно» заповнений бюлетеня як підтвердження. Фотозйомка виборчого бюлетеня в особистих (некомерційних) цілях в більшості країн допускається, якщо зйомка не спрямована на порушення таємниці голосування. Особливою формою фотографування бюлетеня є селфі з бюлетенем. == Опис методу == Суть методу «фотографування бюлетеня» як порушення виборчого законодавства полягає в попередній змові будь-якої особи з виборцем, згідно з якою останній повинен заповнити бюлетень потрібним чином, після чого сфотографувати його на камеру як підтвердження свого голосу і показати фотографію особі, яка організувала цей процес. Примушування виборця голосувати певним чином з фотографією бюлетеня як доказ служить, як правило, для організатора цього процесу способом впливу на результати голосування, якщо, наприклад, він в цьому зацікавлений як прихильник певних політичних ідей або як якась посадова особа, яка отримала за це винагороду або наказ від свого начальства. Виборець відзначається в списку «лояльних» співробітників або учнів, якщо організаторами використовується адміністративно залежне становище виборця по роботі чи навчанні, або, рідше, може отримати від організатора гроші, інші матеріальні цінності, якщо порушення відбувається безпосередньо біля виборчої дільниці. У цьому плані він нагадує метод «карусель», проте, на відміну від нього, не вимагає винесення з виборчої дільниці незаповненого бюлетеня. Боротися з даним методом впливу на підсумки голосування важче, ніж з «каруселлю», оскільки відсутній склад злочину. Сам факт фотографування виборцем свого бюлетеня може як бути порушенням виборчого законодавства, як, наприклад, в Канаді, країнах Південної Африки або США, де більш ніж в 20 штатах фотозйомка бюлетеня з метою припинення можливих підкупів і тиску на виборців заборонена, так і не бути, як в Росії, хоча, в останньому випадку, може кваліфікуватися як порушення таємниці голосування, що є порушенням статті 141 Кримінального кодексу. Пункт 5 статті 248 Виборчого Кодексу України, говорить: ""...Під час заповнення виборчого бюлетеня забороняється присутність інших осіб, здійснення фото- та відеофіксації у будь-який спосіб."". Тобто фотографування бюлетеня в Україн де-юре заборонена, але де-факто передбачена тільки кримінальна відповідальність не за саму фотозйомку на виборчій дільниці, в кабінці для голосування, фотозйомку заповненого чи незаповненого бюлетеня (у т. ч. селфі) тощо, а лише за порушення таємниці голосування, тобто за розголошення змісту волевиявлення, наприклад, шляхом демонстрації фотографії бюлетеня, та за підкуп виборця. Також передбачена адміністративна відповідальність за порушення обмежень щодо агітації в день голосування. == Способи боротьби == Виборцю можна обійти голосування за кандидатуру, якщо її вибір не збігається з інтересами голосуючого, наступними способами. Як відзначають різні експерти, можна використовувати чорну нитку, дріт, прозору плівку або шматочок паперу з відміткою для імітації знака в бюлетені; скористатися можливостями фотомонтажу і обробити фотографію; попередньо завантажити на мобільний пристрій необхідної фотографії бюлетеня, зробленої іншим виборцем, або ж, після того, як бюлетень сфотографований, проставити кілька знаків в квадратах для заповнення. == Див. також == Карусель (технологія фальсифікації виборів) == Посилання == Липич, Ольга (22 березня 2019). Вибори 2019: адвокат пояснив, як знайти себе у списках виборців та законно зробити селфі. Крапка. Politeka. Архів оригіналу за 20 липня 2019. Процитовано 22 березня 2019. Влад Яма поділився небезпечним фото з виборів: «світить до трьох років в’язниці». Politeka. 31 березня 2019. Архів оригіналу за 20 липня 2019. Процитовано 31 березня 2019. Липич, Ольга (21 травня 2019). Зеленський сплатив штраф за демонстрацію виборчого бюлетеня. Крапка. УНІАН. Архів оригіналу за 20 липня 2019. Процитовано 21 травня 2019. == Джерела == Закон України від 05.03.1999 No 474-XIV «Про вибори Президента України» [Архівовано 17 травня 2019 у Wayback Machine.] Закон України від 17.11.2011 No 4061-VI «Про вибори народних депутатів України» [Архівовано 26 вересня 2019 у Wayback Machine.] Закон України від 14.07.2015 No 595-VIII «Про місцеві вибори» [Архівовано 27 травня 2019 у Wayback Machine.] Нестерович В.Ф. Виборча кампанія: Словник сленгових термінів та виразів [Архівовано 22 лютого 2020 у Wayback Machine.]. Київ: Видавництво Ліра-К, 2020. 648 с.",uk,Політика (Sous-catégorie),,https://uk.wikipedia.org/?curid=3170206,635,3170206.0,['uk'],False,Політика,Sous-catégorie
,Виборчий бюлетень,"Ви́борчий бюлете́нь - офіційний документ для голосування на виборах, в якому виборець зазначає своє волевиявлення на підтримку окремих кандидатів та виборчих списків кандидатів, висунутих політичними партіями. == Призначення == Виборчий бюлетень має низку функцій, зокрема: інформує виборця про вибори, кандидатури та порядок голосування; забезпечує таємне голосування; документує волевиявлення виборця для подальшого встановлення результатів виборів. == В Україні == Форма і зміст виборчого бюлетеня та порядок встановлення результатів виборів визначаються законодавством (Закони України «Про місцеві вибори», «Про вибори народних депутатів України», «Про вибори Президента України») та рішеннями виборчих комісій, прийнятими у межах їх законних повноважень. В Україні у виборчому бюлетені наводиться список варіантів голосування, один з яких виборець особисто відмічає позначкою та опускає бюлетень у виборчу скриньку. Для встановлення результатів виборів бюлетені виймаються зі скриньки і виборча комісія підраховує кількість голосів, відданих за кожну кандидатуру та партійний список, відповідно до позначок виборців у бюлетенях. Якщо у бюлетені відсутня позначка або таких позначок кілька, а також в інших передбачених законом випадках бюлетень визнається недійсним. Виборчий бюлетень не є агітаційним матеріалом, однак його форма і зміст може вплинути на волевиявлення виборця. Оскільки перші позиції у списку виборці зазвичай прочитують, це може створити перевагу відповідним кандидатурам, тому для справедливості номери варіантів голосування у бюлетені розподіляються між кандидатурами шляхом жеребкування. Також, наприклад, замість популярних кандидатів та партій виборець може помилково проголосувати за технічних кандидатів, «двійників» зі схожими іменами та назвами, які висунуті виборчими штабами, що використовують брудні політичні технології. == В Італії == В Італії знищення чужого виборчого бюлетеня карається тюремним строком від одного до шести років. == Див. також == Вибори Виборчі технології Фальсифікація виборів == Література == Л. Кочубей. Бюлетень виборчий // Політична енциклопедія. Редкол.: Ю. Левенець (голова), Ю. Шаповал (заст. голови) та ін. - К.: Парламентське видавництво, 2011. - 808 с. ISBN 978-966-611-818-2. == Посилання == Виборчий бюлетень [Архівовано 30 липня 2016 у Wayback Machine.] // Юридична енциклопедія : [у 6 т.] / ред. кол.: Ю. С. Шемшученко (відп. ред.) [та ін.]. - К. : Українська енциклопедія ім. М. П. Бажана, 1998-2004. - ISBN 966-749-200-1. Підписний лист [Архівовано 11 квітня 2017 у Wayback Machine.] // Юридична енциклопедія : [у 6 т.] / ред. кол.: Ю. С. Шемшученко (відп. ред.) [та ін.]. - К. : Українська енциклопедія ім. М. П. Бажана, 2002. - Т. 4 : Н - П. - 720 с. - ISBN 966-7492-04-4.",uk,Політика (Sous-catégorie),,https://uk.wikipedia.org/?curid=1125839,385,1125839.0,['uk'],False,Політика,Sous-catégorie
,Виборець,"Ви́борець, жін. ви́борниця - громадянин, що володіє активним виборчим правом і місце проживання (або тимчасового перебування) якого розташоване в межах виборчого округу, що забезпечує представницький характер органу публічної влади відповідного рівня. == Реєстрація виборців == Реєстрація виборців, що проживають на території відповідного муніципального утворення здійснюється на підставі відомостей, що надаються органами, які здійснюють реєстрацію громадян за місцем перебування та за місцем проживання. == Списки виборців == З метою реалізації активного виборчого права виборцями відповідні виборчі комісії складають списки виборців на підставі відомостей, отриманих з використанням державної системи реєстрації (обліку) виборців, учасників референдуму, що є комплексом заходів зі збору, систематизації та використання відомостей про виборців. Список виборців складається окремо по кожній виборчій дільниці. == Див. також == Вибори Виборчі технології Фальсифікація виборів Електорат == Посилання == Виборці [Архівовано 6 серпня 2016 у Wayback Machine.] // Юридична енциклопедія : [у 6 т.] / ред. кол.: Ю. С. Шемшученко (відп. ред.) [та ін.]. - К. : Українська енциклопедія ім. М. П. Бажана, 1998-2004. - ISBN 966-749-200-1.",uk,Політика (Sous-catégorie),,https://uk.wikipedia.org/?curid=1125841,166,1125841.0,['uk'],False,Політика,Sous-catégorie
,Альберто Асколі,"Альберто Асколі (італ. Alberto Ascoli; 15 серпня 1877, Трієст - 28 вересня 1957, Мілан) - італійський бактеріолог, патолог, гігієніст, хімік, відомий відкриттям діагностичної реакції при сибірці. == Біографічні відомості == Народився в сім'ї Аннібала Асколі та Іди Беллі. Його два брати Мауріціо і Джуліо стали відомими лікарями і науковцями. Альберто також вибрав медичну освіту. Навчався медицині у Відні, Марбургу та Павії. Став доктором медицини в 1902 році. Деякий час пропрацював асистентом на добровільних засадах в університетському інституті акушерства та гінекології в Павії, потім працював у Мілані техніком (препаратором) з 1903 по 1919 рік в закладі гінекології. Асколі вявив пристрасті і хист до біохімічних досліджень, швидко набувши відмінну спеціальну підготовку та ставши одним із піонерів у цій галузі в Італії. У 1906 році він обійняв посаду вільного викладача фізіологічної хімії. У 1906 році він був одним із засновників часопису «Biochimica e terapia sperimentale», першим італійським журналом, який публікував роботи з біохімічної хімії. Надалі Асколі був редактором часопису протягом багатьох років. Одночасно там же був заступником директора інституту сироваткової терапії. У 1907 році він був габілітований на фізіологічну хімію в Павії. У Міланському інституті він провів деякі з найважливіших досліджень і досяг наукових досягнень своєю роботою по сибірці та відкривши реакцію термопреципітінів. У 1910 році він отримав викладацьку посаду у Вищій школі ветеринарної медицини («Scuola Superiore Medicina Veterinaria») в Модені. З тих пір він покинув людську медицину, його наукова діяльність проходила у галузі ветеринарії. Тоді ж він вивчав та запровадив у клінічну і ветеринарну практику антиалергійні сироватки. У 1911 році він написав і опублікував перший в Італії посібник з імунології (Elementi di sierologia). У 1915 році він став професором гігієни, охорони здоров'я та інспекції м'яса у Вищій школі ветеринарної медицини. У 1924 році був призначений у Королівський ветеринарний інститут у Мілані. Саме тоді він впритул зайнявся пропагуванням отриманої у Франції Кальметом і Джереном вакцини проти туберкульозу. Він проводив також численні дослідження туберкульозу в тварин. Упродовж 1937-1938 років був членом ради директорів Міланського університету. Однак у 1938 році, після прийняття расових законів владою Муссоліні, він був змушений залишити Італію, переїхавши до Сполучених Штатів Америки, де його навички як вченого, так і дослідника були широко відомі. Працював у американських вищих навчальних закладах, зокрема в Університеті Мідлсексу в Уолтані, штат Массачусетс, з 1940 по 1943 роки, в Університеті Рутгерса в Нью-Брансвіку з 1944 по 1946 роки, в Департаменті охорони здоров'я та профілактичної медицини Нью-Йоркського університету з 1946 до 1947 року. Повернувся до Італії в 1947 році, був відновлений на службі та на посаді повного професора загальної патології та патологічної анатомії на факультеті ветеринарної медицини Міланського університету. Обіймав посаду до 1952 року, коли вийшов на пенсію за віком обмеження, отримавши звання почесного професора. В останні роки свого життя він намагався довести існування антитоксичної і бактеріостатичної сили жовчі бика на збудник туберкульозу. Під час його тривалої і напруженої кар'єри як вченого, так і вчителя Асколі отримав численні високі нагороди в Італії та за кордоном, брав активну участь у національних та міжнародних наукових конгресах і конференціях, був членом важливих італійських та іноземних наукових товариств. Він був удостоєний ордена Почесного Легіону, був нагороджений золотою медаллю уряду Італії, золотою медаллю міста Мілан як почесний громадянин, срібною печаткою міста Трієста. Асколі отримав премію Антоніо Фелтрінеллі в 1954 році. Він одружився з Паолою Сегре, з якою мав двох синів, Іда та Джуліо. == Вибрана бібліографія == Über die Reinzüchtung des Bangschen Bacillus in Medical Microbiology and Immunology; Dicembre 1913 Die Anachorese: Ein biologischer Vorgang Die Praezipitindiagnose bei Milzbrand.; 1911 Grundriss der Serologie; 2. Auflage; Wien, 1915 (з Рудольфом Гофманном) Elementi di Sierologia Milano Stab. Stucchi Ceretti & C. 1912 Die Thermopräzipitinreaktion. Wien, Safár, 1922. La Chimica del sistema nervoso centrale durante lo sviluppo del bambino normale e patologico. Milano : Ist. ed. scientifico, 1926. (з Марко Бергаміні) Tuberkulose (Impfung) : Elfter Internationaler tierärztlicher Kongress, London, August 1930. Alberto Ascoli: EVALUATION OF B.C.G // Can Med Assoc J. 1947 August; 57(2): 157-161. PMC 1590604 == Джерела == Whonamedit?- A dictionary of medical eponyms. Alberto Ascoli [2] [Архівовано 21 серпня 2019 у Wayback Machine.] (англ.) Whonamedit?- A dictionary of medical eponyms. Ascoli's test [3] [Архівовано 3 березня 2016 у Wayback Machine.] (англ.) Susanne Blumesberger, Michael Doppelhofer, Gabriele Mauthe: Handbuch österreichischer Autorinnen und Autoren jüdischer Herkunft: 18. bis 20. Jahrhundert. Band 1. Walter de Gruyter, Berlin 2002, ISBN 3-598-11545-8, S. 43. (нім.) ZIBONI A. In memory of Alberto Ascoli (1877-1957). Boll Ist Sieroter Milan. 1957 Sep-Oct;36(9-10):579-80. (італ.) CORBETTA V. Death of Professor Alberto Ascoli. G Ital Della Tuberc. 1957 Nov-Dec;11(6):408. (італ.) == Література == Richard M. Swiderski Anthrax: A History. McFarland, 2004 р. - 272 р. (англ.)",uk,Персоналії (Sous-catégorie),,https://uk.wikipedia.org/?curid=2733205,755,2733205.0,['uk'],False,Персоналії,Sous-catégorie
,Пол Дадлі Вайт,"Пол Дадлі Вайт (англ. Paul Dudley White; 6 червня 1886(18860606) - 31 жовтня 1973) - видатний американський кардіолог. Автор дванадцяти книг і понад 700 наукових статей. Його найвідоміший підручник «Хвороби серця», був вперше опублікований у 1931 році і став класикою в кардіології. Пол Вайт розглядається більшістю медичних авторитетів як засновник профілактичної кардіології. == З біографії == У 1911 закінчив Гарвардську медичну школу 28 червня 1924 одружився з Іні Хелен Рід (Ina Helen Reid), соціальною працівницею, в подальшому вони усиновили двох дітей. У 1924 році він був одним із засновників Американської Асоціації Серця, став президентом цієї організації в 1941 році. У 1930 році разом із Джоном Паркінсоном та Льюїсом Вольфом описав синдром, який отримав назву за їхніми прізвищами. У 1935 році описав електрокардіографічні зміни при розвитку тромбоемболії легеневої артерії (ознака Макгіна-Вайта) У 1950 році допоміг організувати перший Всесвітній конгрес кардіологів у Парижі, а в 1954 році головував на другому Всесвітньому конгресі у Вашингтоні. У 1955 році був лікарем президента США Дуайта Ейзенхауера. Приклав багато зусиль для створення Міжнародного товариства кардіологів. 14 вересня 1964 президент Ліндон Джонсон нагородив Пола Вайта Президентською медаллю Свободи. == Див. також == Синдром Вольфа - Паркінсона - Вайта Ознака Макгіна-Вайта == Джерела == Who named it? - Пол Дадлі Уайт",uk,Персоналії (Sous-catégorie),,https://uk.wikipedia.org/?curid=1241902,206,1241902.0,['uk'],False,Персоналії,Sous-catégorie
,Дороті Генсін Андерсен,"Дороті Генсін Андерсен (англ. Dorothy Hensine Andersen; 15 травня 1901 року - 3 березня 1963 року) - американська патологоанатом та педіатр, яка першою відкрила та описала кістозний фіброз (муковісцидоз). У 2001 році її внесли до Національної зали слави жінок. == Життєпис == Народилася у місті Ешвіл, Північна Кароліна, єдиною дитиною в родині Ганса Петера Андерсена та Мері Луїзи Мейсон. Батько помер у 1914, коли Дороті було 13 років, і родина переїхала до міста Сент-Джонсбері, Вермонт, де за шість років померла і мати. Так у 19 років Дороті Андерсен стала повністю відповідальною за власний добробут та фінансове становище. У 1922 році вона здобула бакалаврський ступінь з хімії та зоології у коледжі Маунт-Голіок. 1926 року здтбула магістерський ступінь у медичній школі університету Джона Гопкінса. Тут Андерсен продовжила наукову роботу, двічі дописувала до наукового журналу Contributions to Embryology, досліджуючи жіночу репродуктивну систему свиней. Закінчивши медичну школу Джона Гопкінса, Андерсен працювала асистенткою на кафедрі анатомії Рочестерської медичної школи. Рік по тому вступила в інтернатуру у відділенні хірургії меморіальної лікарні Стронг у Рочестері, штат Нью-Йорк. Після завершення інтернатури, однак, у місці резидентки у відділенні загальної хірургії їй відмовили через її стать. Тому Андерсен довелось сконцентруватись на дослідницькій роботі, і у 1929 році вона починає працювати асистенткою кафедри патологічної анатомії у Коледжі хірургії та загальної терапії Колумбійського університету (англ. Columbia University’s College of Physician and Surgeons). Пізніше її запросили на посаду викладачки до Колумбійської медичної школи. Викладаючи в університеті, вона починає працювати над докторською дисертацією і вивчає ендокринологію. Її темою був вплив залоз внутрішньої секреції на початок та протікання процесу статевого дозрівання у щурів. Здобувши докторський ступінь у 1935 році, Андерсен стала патологоанатомкрю у дитячій лікарні Колумбійського медичного центру, і в цьому закладі залишалась до кінця кар'єри. У 1952 році очолила відділення патологічної анатомії. == Наукова робота == В процесі досліджень Андерсен почала вивчати патологію целіакії, відзначаючи розвиток фіброзу, який порушував роботу підшлункової залози, у пацієнтів, які померли від цієї хвороби. Це дослідження було опубліковане в American Journal of Diseases of Children, де Андерсен назвала подібний стан «кістозним фіброзом підшлункової залози». За опис цієї хвороби їй було присуджено нагороду імені Едварда Міда Джонсона, яку щорічно отримують науковці, які зробили важливі відкриття у сфері педіатрії. У 1942 році разом з колегою Полом ді Сант-Аньєзе Андерсен розробила перший дієвий засіб діагностики кістозного фіброзу. У 1948 році Американська академія педіатрії нагородила Дороті Андерсен почесною іменною табличкою за досягнення у «Визначенні ефективності різних видів антибіотиків для лікування інфекцій дихальних шляхів, які були головною причиною смерті при захворюванні на кістозний фіброз». У 1958 році Андерсен посіла посаду професорки у Коледжі хірургії та загальної практики Колумбійського університету. Вона продовжує дослідницьку роботу, зокрема публікуючись у Journal of Chronic Diseases, де описувала кістозний фіброз як хворобу з рецесивним типом успадкування, яка раніше вважалась смертельною для дітей у ранньому дитинстві, але нині завдяки своєчасній діагностиці та лікуванню багато пацієнтів доживають до дорослого віку. Точна причина виникнення кістозного фіброзу була виявлена на початку 80-років: нею виявилась мутація у гені, який контролює синтез трансмембранного регуляторного білка муковісцидозу (CFTR). Внаслідок порушення його синтезу відбувається згущення секрету і закупорювання вивідних проток підшлункової залози та дихальних шляхів. Дороті Андерсен довгі роки палила, внаслідок чого у неї розвинувся рак легенів і їй довелось пережити операцію у 1962 році. Вона померла 3 березня 1963 року у віці шістдесяти одного року. У тому ж році, після її смерті, Колумбійським медичним центром їй було присуджено медаль За визначні досягнення. 2001 року за внесок у дослідження кістозного фіброзу Дороті Андерсен було зараховано до Національної зали слави жінок. == Див. також == Хвороба Андерсен == Подальше читання == Shearer, Barbara; Shearer, Benjamin (1996). Notable women in the life sciences : a biographical dictionary (вид. 1. publ.). Westport, Conn. [u.a.]: Greenwood Press. ISBN 0313293023. Windsor, Laura Lynn (2002). Women in medicine : an encyclopedia. Oxford: ABC-Clio. ISBN 9781576073926. == Посилання == Changing Face of Medicine Biography [Архівовано 8 липня 2015 у Wayback Machine.]",uk,Персоналії (Sous-catégorie),,https://uk.wikipedia.org/?curid=2768521,639,2768521.0,['uk'],False,Персоналії,Sous-catégorie
,Генріх фон Бамбергер,"Генріх фон Бамбергер (нім. Heinrich von Bamberger; 27 грудня 1822, Звонарка поблизу Праги, Австрійська імперія - 9 листопада 1888, Відень, Австро-Угорщина) - чесько-австрійський лікар, патолог, професор, доктор медицини. == Біографія == Освіту здобув в Карловому університеті в Празі та у Віденському університеті. Був учнем Йозефа Шкоди і Карла Рокітанскі. Після закінчення навчання поступив на службу до Празького громадського госпіталю, з 1850 по 1854 був асистентом при клініці Оппольцера у Відні, а в 1854 році переїхав до Вюрцбурга, отримав посаду професора Вюрцбурзького університету, працював в медичній клініці, був головним лікарем госпіталю. Після смерті Оппольцера, у 1872 році Генріх фон Бамбергер був призначений директором медичної клініки у Відні. У тому ж році став професором Віденського університету. == Наукова діяльність == Бамбергер - фахівець в області дихальної та серцево-судинної патології, провів дослідження захворювань перикарда, серцевих м'язів та ін. Одним із перших описав гематогенну альбумінурію, уремічний перикардит і періодичний полісерозит. Завдяки його дослідженням, його іменем названо: хвороба Бамбергера (судомні ураження м'язів нижніх кінцівок); симптом Бамбергера (пульсація яремної вени при недостатності тристулкового клапана серця); періостоз Бамбергера-Марі (системне ураження трубчастих кісток, яке може розвиватися при хронічних хворобах (частіше легенів або серця), що викликає гіпоксію. У 1857 Генріх фон Бамбергер опублікував «Lehrbuch der Krankheiten des Herzens», один із перших підручників про патології серця. З наукових праць фон Бамбергера найбільшої уваги заслуговують наступні: «Krankheiten des chylopoёtischen Systems» (1855, 2 вид., Ерланген, 1864, становить 1 розділ 6-томного видання «Handbuch der speziellen Pathologie und Therapie»); «Lehrbuch der Krankheiten des Herzens» (Відень, 1857); «Über Bacon von Verulam, besonders vom mediz. Standpunkte» (Вюрцбург, 1865). Крім того, Генріх фон Бамбергер періодично публікував свої доробки у головних медичних німецьких журналах. == Література == Бамбергер, Генрих // Энциклопедический словарь Брокгауза и Ефрона: в 86 т. (82 т. и 4 доп.). - СПб., 1890-1907. == Посилання == Бамбергер, Генрих фон // Еврейская энциклопедия Брокгауза и Ефрона. - 1908-1913. (рос. дореф.)(рос.) Biography of Heinrich von Bamberger [Архівовано 21 грудня 2016 у Wayback Machine.](англ.)",uk,Персоналії (Sous-catégorie),,https://uk.wikipedia.org/?curid=3491343,319,3491343.0,['uk'],False,Персоналії,Sous-catégorie
,Абрикосов Олексій Іванович (академік),"Олексі́й Іва́нович Абрико́сов (нар. 6 (18) квітня 1875(18750418), Москва - 9 квітня 1955, Москва) - російський радянський патологоанатом, громадський діяч, академік АН СРСР (1939), дійсний член Академії медичних наук СРСР (1944), член-кореспондент Польської АН, Герой Соціалістичної Праці (1945). == Біографічні відомості == Онук і повний тезка шоколадного короля Росії Олексія Івановича Абрикосова (рос. «Товарищество А. И. Абрикосова и Сыновей» - концерн «Бабаєвський»). У 1899 році закінчив Московський університет. У 1920-1953 роках - професор Першого Московського медичного інституту (до 1930 року це був медичний факультет Московського університету). У 1944-1951 роках - директор Інституту нормальної і патологічної морфології АМН СРСР. Організатор і від 1938 року почесний голова Московського товариства патологів. Робив перше бальзамування Леніна та медичний висновок про його смерть. Був членом КПРС (від 1939 року). Дружина - Фаня Давидівна Вульф - асистент кафедри патологічної анатомії Першого Московського медичного інституту, прозектор кремлівської лікарні. 1951 року, у зв'язку зі справою «лікарів-шкідників» Абрикосов з дружиною були відсторонені від роботи в кремлівській лікарні. Син Олексій Олексійович Абрикосов - фізик, лауреат Нобелівської премії. == Наукова діяльність == Опублікував понад 100 праць, більшість присвячені вивченню туберкульозу легень, вегетативної нервової системи, захворювань кісток, пухлин м'язової тканини, алергічних реакцій тканин, проблеми сепсису тощо. Автор підручників, які неодноразово видавалися в УРСР. Під керівництвом Абрикосова виконано близько 500 наукових досліджень. == Премії, нагороди == Сталінська премія (1942). Два Ордени Леніна. Орден Трудового Червоного Прапора. Герой Соціалістичної Праці (1945). == Пам'ять == Академія медичних наук СРСР установила премію імені Абрикосова за найкращу роботу з патологічної анатомії. Пам'ятник перед будівлею Першого Медичного інституту роботи О. Г. Постола. Абрикосовський провулок в Москві. == Основні видання праць == (рос.) Абрикосов А. И. О первых анатомических изменениях в лёгких при начале лёгочного туберкулёза. - Москва, 1904. (рос.) Абрикосов А. И. Частная патологическая анатомия. - 2-ое издание. - Выпуски 1-2. - Москва - Ленинград, 1947. (рос.) Абрикосов А. И. Основы общей патологической анатомии. - 9-ое издание. - Москва, 1949. (рос.) Абрикосов А. И. Основы частной патологической анатомии. - 4-ое издание. - Москва, 1950. (рос.) Абрикосов О. І., Струков А. І. Патологічна анатомія, ч. 1-2. К., 1955-56. == Література == Український радянський енциклопедичний словник : [у 3 т.] / гол. ред. М. П. Бажан. - 1-ше вид. - К. : Голов. ред. УРЕ АН УРСР, 1966. - Т. 1 : А - Кабарга. - 856 с. - С. 10. Українська радянська енциклопедія : у 12 т. / гол. ред. М. П. Бажан ; редкол.: О. К. Антонов та ін. - 2-ге вид. - К. : Головна редакція УРЕ, 1977. - Т. 1 : А - Борона. - 542, [2] с., [38] арк. іл. : іл., табл., портр., карти с. - С. 12-13. Український радянський енциклопедичний словник : [у 3 т.] / гол. ред. Бабичев Ф. С. - 2-ге вид. - К. : Голов. ред. УРЕ АН УРСР, 1986. - Т. 1 : А - Калібр. - 752 с. - С. 9. Струков А. И. Академик Алексей Иванович Абрикосов: Библиография. - Москва, 1951. (рос.) Давыдовский И. В. Алексей Иванович Абрикосов // Вестник АМН СССР. - 1955. - No 2. (рос.) == Посилання == Абрикосов, Олексій Іванович [Архівовано 22 березня 2022 у Wayback Machine.] // ВУЕ",uk,Персоналії (Sous-catégorie),,https://uk.wikipedia.org/?curid=74171,519,74171.0,['uk'],False,Персоналії,Sous-catégorie
,Тонка сріблиста нить,"«Тонка сріблиста нить» - збірка оповідань Поліни Жеребцової, в якій відображується життя мирних жителів в місті Грозному в період першої та другої російсько-чеченських воєн. Збірка створювалася авторкою з 2005 по 2015 рік. Чеченські оповідання знайомлять читача з життям на війні і є художнім осмисленням побаченого та пережитого Поліною Жеребцової у Чеченській Республіці. Збірку опубліковано у 2015 році у видавництві «АСТ». Розповіді презентували у Сахарівському центрі. На думку Фонтанка.ру, книга увійшла до «10 головних книг осені 2015». == Сюжет == Книга оповідає про дві російсько-чеченські війни суворо і несентиментально, і цим проймає до глибин людської тями. Це розповіді про людей, які волею доль опинилися пов'язаними однією ниткою, одним нервом - нервом міста, кинутого у війну. Це не просто документ, а сильна проза, герої якої розповідають свою історію: як серед жахів війни зберегти любов і волю до життя, як перемогти злу казку і не порвати при цьому тонку сріблясту нить, яка зв'язує душу і тіло. == Особливості жанру та проблематика == Поліна Жеребцова пише у жанрі, де наріжним каменем є документальне свідчення. Об'єднання документальності та художності має у Жеребцової настільки високу майстерність, що, за словами критиків, досягає мети виховання наступних поколінь. При цьому в оповіданні, крім історичної хроніки, є опис містики, незрозумілих явищ і подорожі в сновидіннях. Кожне з оповідань є продовженням попереднього і поєднує всі історії в єдиний злитий текст. Герої кочують з однієї воєнної історії до іншої, як і їхні реальні прототипи на згарищі грозненських вулиць. За визнанням самої авторки, вона ніколи не змінювала імена загиблим, щоб зберегти пам'ять у серцях людей. У журналі «Знамя» сказано, що «Тонка сріблиста нить» Поліни Жеребцової - сильний твір, який сприймається жорсткіше за «Зулейху» Яхіної, «Зону затоплення» Сенчина, «Волю вільну» Ремизова - книг, де влада піддається серйозній критиці. У 2016 році книга Поліни Жеребцової «Тонка сріблиста нить» увійшла до шорт-листа Бунінської премії. Перевидана у 2023 році у Швейцарії видавництвом Sandermoen Publishing. == Персонажі == Дівчинка Поліна. Її матір Олена. Їхні сусіди на війні: Султан, Мар'ям, Ідріс, Ніна, Настасья, Румиса, Рамзан, Зайна, Фатіма, Віра, Медіна та інші. == Обставини публікації == Розповідь «Маленький Ангел» перемогла у 2006 році на міжнародному конкурсі імені Януша Корчака в Єрусалимі, де взяли участь письменники з 37 країн. Розповіді «Зайна» та «Два метри в квадраті» публікував московський журнал «Медведь» у 2014 році. До збірки «Тонка сріблиста нить» увійшли 33 оповідання письменниці. == Переклад == Жеребцова Поліна. Тонка сріблиста нить. - Ukraine: BСЛ, 2016. - 272 с. - 3000 прим. - ISBN 978-617-679-207-9. (укр.) Жеребцова Поліна. Smalkais sudraba pavediens. - Latvia: Jumava, 2017. - 320 с. - 2000 прим. - ISBN 978-993-420-09-22. (латис.) Жеребцова Поліна. Noi, i terroristi. - Italy: Kristianka Edizioni, 2022. - 300 c. - 5000 прим. - ISBN 978-889-460-94-86. (італ.) Жеребцова Поліна. Fine silver thread خيط فضي رفيع. - Arabia: Taatheer publishing 2022. - 380 c. - 7000 прим. - ISBN 978-603-839-40-14. (араб.) Переклад українською - Оксана Думанська, в оформленні обкладинки використано архівне фото Поліни Жеребцової, Грозний, 2004. В Україні книгу видало видавництво «Видавництво Старого Лева». == Посилання == Поліна Жеребцова: «Попри бомби, поранення, голод, воєнне пекло - книга зберігає душу» [Архівовано 21 листопада 2015 у Wayback Machine.] == Інтерв'ю == «Голос Америки» Русская в Чечне и чеченка в России [Архівовано 21 грудня 2014 у Wayback Machine.] (Polina Zherebtsova on the diary she kept as a child during the Chechen war) [Архівовано 22 березня 2014 у Wayback Machine.] Грани.ru Заключительный акт в Хельсинки [Архівовано 29 січня 2015 у Wayback Machine.]",uk,Персоналії (Sous-catégorie),,https://uk.wikipedia.org/?curid=2110542,568,2110542.0,['uk'],False,Персоналії,Sous-catégorie
,Лісістрата (п'єса),"«та, що припиняє походи» чи «та, що розпускає війська». == Тема та ідея == У комедії «Лісістрата» Аристофан, як і в «Ахарнянах» і «Мирі», відстоює ідею миру, вкрай необхідного афінянам після катастрофічного розгрому сицилійської експедиції в 413 до н. е. Тема цього ж миру подана в буфонно-комічній формі: страйки жінок, які відмовляють у пестощах і ласках своїм чоловікам, щоб змусити їх припинити братовбивчу війну. == Проблематика == Відстоювання миру й прав жінки в суспільстві. Співчуття жінкам-матерям. Права народу на самостійне вирішення долі. == Характеристика образів == Лісістрата - молода, гарна жінка, котра зрозуміла, що == Дійові особи == Лісістрата, Калоніка, Мірріна - афінянки. Лампіто, спартанка. Хор старих. Стрімодор, Дракет, Філург - їх провідці. Хор жінок. Стратілліда, їх провідця. Афінський радник. Кілька жінок. Кінесій, чоловік Мірріни. Слуга і дитина Кінесія. Спартанський вісник. Спартанські й афінські посли. Скіфи, вартові. Афіняни. == Сюжет == Лісістрата («Та, що розпускає військо») й усі грекині заприсяглися не спати з чоловіками, поки ті не укладуть мир. Жінки захоплюють Акрополь і відбивають напад хору старих. Після тривалих суперечок і різноманітних сцен, у яких головна героїня з труднощами утримує товаришок від порушення вірності даної ними присяги, укладається мир і чоловіки здобувають назад своїх дружин, а здвоєний хор афінян і спартанців співає гімни у славу миру. Лісістрату, поставлену в рік олігархічного перевороту, відрізняє відсутність особистої та політичної сатири, хоча в цілому ця комедія залишається політичним фарсом. Твір насичений непристойностями, то відвертими, то прихованими. Надзвичайно милий і переконливий образ Лісістрати. Ця комедія стала однією з найцікавіших пам'яток світової літератури, ще й тому, що провідною в ній є ідея активної протидії війні, права народу самостійно вирішувати свою долю, щире співчуття жінкам - дружинам і матерям чоловіків-воїнів. Так, відповідаючи на закиди (представника афінської влади), що, мовляв, вона втрутилася не у свою справу, оскільки жінки у війні участь не беруть («Радник: Ну, чого б то мішатися вам до війни?»). Лісістрата в'їдливо, але цілком резонно відповідає: А ти сам, проклятущий, не знаєш? Та вона в печінках нам подвійно сидить! Ми у муках синів породили, А ще тяжче у військо нам їх виряджать! Переклад Бориса Тена Врешті решт супротивні сторони схиляються перед жіночим ультиматумом, і по всій Елладі запанували мир і дружба. (За Ю. І. Ковбасенком) == Цікаві факти == 44. «У жовтожарих сукнях...» - Шафраново-жовтий колір був улюбленим кольором грецьких модниць. 45. Кіммерійський хітон - жіночий одяг з прозорого матеріалу. 81. У грецькому оригіналі спартанка Лампіто розмовляє на лаконському (дорійському) діалекті, який український перекладач передає деякими діалектно-стилістичними особливостями української мови. 83. У Стародавній Спарті звертали увагу не тільки на фізичне виховання чоловіків, а й жінок. 88-89. Мова йде про косметичні заходи беотянок. 139. «...Посейдон з човном його». - Йдеться про міф про Посейдона і дочку царя Салмонея Тіро, яка, зійшовшись із богом морів у човні, народила двох синів. 173. Трієра - корабель з трьома ярусами весел. 184. Міська варта в Афінах складалася переважно з рабів скіфського походження, через те жінки доручають обов'язки з охорони порядку скіф'янці. 488. Пародіювання обряду військової присяги. 192. Жертву з нутрощів коня приносили Посейдонові; античний коментатор гадає, що жінки-змовниці наслідують приклад амазонок, які практикували присягу на нутрощах білого коня. 196. Фасійське вино - вино з острова Фасоса - вважалося одним з найкращих сортів вин. 202. Під жертовним кабаном йдеться про жбан з вином. 262. Йдеться про статую Афіни, яку створив славетний Фідій. 270. Жінка Лікона - якась Родія, жінка великої краси, але поганої репутації. Нападали на неї й інші комедіографи, зокрема Евполід. 301. Лемнійський вогонь - вулкан на о. Лемносі (нині погаслий), в якому, за міфом, були розташовані кузні бога вогню Гефеста. 315. Самоських полководців - стратегів, які взимку 412-411 р. до н. є. встановили на острові Самосі демократичну владу. 407 і далі. Радник вказує на те, що обговорення питання про експедицію на Сицилію супроводилось лиховісними прикметами: воно відбувалося під час свят Адоніса і Сабазія, культ яких був особливо поширений серед жінок. 417. Жовч Холозіга. - Демострат, який агітував за фатальний похід на Сицилію, походив з роду Бузігів. Аристофан перекручує його родове ім'я на Холозіг (ніби «Жовчний») для гри слів; грецьк. слово «холос» - «жовч», «злоба». 541. «А війна - чоловіча турбота» - крилата фраза, яка належить Гектору, герою Троянської війни («Іліада», VI. 492). 585. Терей (див. Словник імен і назв) став синонімом дикості та жорстокості. 602. Далекозорий Аристофан радить надати політичні права метекам і союзникам, щоб згуртувати їх довкола Афін. 623 і далі. Медяник, пов'язка і вінок - атрибути похоронного обряду в античних греків. Медяник повинен був задобрити потворного пса Кербера, що пильнував вхід до підземного царства, вінок символізував завершення життєвого шляху людини. 655 і далі. Пародія на улюблену в Афінах застольну пісню про Гармодія та Арістогітона, які з метою вбити тиранів Гіппія і Гіпарха принесли мечі на всенародне свято, заховавши їх під віття мірту. 665 і далі. Перелік свят, в яких брали участь афінські дівчата. Семирічні дівчатка допомагали старшим жінкам ткати для Афіни шерстяний пеплос - розкішне вбрання (через те вони називалися арефори - «вовноносильниці»). Дівчата, яким сповнилося десять років під час свят на честь Артеміди в Бравроні, одягнені в яскраво-золотисті хітони, зображали ведмедиць і молилися богині, щоб вона не гнівалась за те, що колись вбито її улюблену ведмедицю. Нарешті дівчата (т. зв. «канефори» - «кошиконосильниці») на врочистій процесії під час Панафінеїв несли на головах кошики. Саме вони увічнені на фризі Парфенону в Афінах. 677. Мідійський скарб предків - безсмертна слава, яку здобули греки в мідійських, тобто перських війнах. 681. Котурни - взуття з товстою підошвою, яке носили трагічні актори античної Греції, щоб видаватися вищими на зріст. 712. Езопова байка про Жука. Див. «Мир», прим, до р. 130. 737. Печера Пана знаходилась на схилі Акрополя, недалеко від Пропілеїв. 745. Мілетська шерсть високо цінувалася в торгівлі. 758. Жінка звертається до опікунки породіль Іліфії з проханням затримати розродження; пологи на священному місці (тут - на Акрополі) вважалися оскверненням місць, присвячених богам. 767. Шолом священний - шолом богині Афіни. 774. За повір'ям, на Акрополі гніздилася священна змія Афіни, охоронниці міста. Побачити змію наяву чи уві сні означало, що людину спіткає лихо. 776. Сов (сичів) в Афінах було безліч; тому-то там виникла приказка: «Сову в Афіни нести» - тобто робити щось зайве. 786",uk,Персоналії (Sous-catégorie),,https://uk.wikipedia.org/?curid=19442,1000,19442.0,['uk'],False,Персоналії,Sous-catégorie
,Воєнна наречена,"Воєнна наречена (англ. War bride) - термін щодо жінок, які вступають у шлюб з чужоземними військовиками у час війни або під час окупації території держави. Термін широко використовувався під час Першої та Другої світових воєн. Великого розголосу набув феномен одруження американських військовослужбовців з німецькими «панночками» опісля Другої світової війни. До 1949 року понад 20000 німецьких воєнних наречених емігрували до США. Крім того, приблизно 15000 австралійських жінок, що стали дружинами американських військовослужбовців, що розташовувались у Австралії під час Другої світової війни, переїхали до США разом з чоловіками. Військовослужбовці союзників одружувались із жінками й з інших країн, де вони дислокувались наприкінці війни, як-от Франції, Італії, Люксембургу, Філіппін і Японії. Таке ж явище спостерігалось і під час Корейської та В'єтнамської воєн, у яких брали участь збройні сили США й інших антикомуністично налаштованих держав. Понад 100000 воєнних наречених американських військовиків покинуло Об'єднане королівство, від 150000 до 200000 емігрували з континентальної Європи, 15500 з Австралії та 1500 із Нової Зеландії упродовж періоду з 1942 до 1952 років. 2008 року в Королівському музеї Британської Колумбії у Канадській Вікторії основними експонатами були полотна Калгарського художника Бева Тоша. Картини зображали тенденцію появи воєнних наречених у Канаді та Новій Зеландії. == Корейська війна == 6423 корейські жінки одружилися з американськими військовими упродовж і відразу після Корейської війни. == Війна у В'єтнамі == 8040 в'єтнамських воєнних наречених переїхали до США упродовж 1964-1975 років. == Війна в Іраку (2003) == Явище воєнних наречених після війни у В'єтнамі стали менш поширеним у зв'язку із релігійними та культурними розбіжностями, коротшою тривалістю воєн і прямими наказами командування. Станом на 2006 рік було здійснено близько 1500 запитів від американських військовослужбовців щодо одержання віз для своїх іракських наречених. Серед них і кілька яскраво висвітлених у пресі шлюбів американських військовиків із іракськими жінками. == Див. також == Акт про воєнних наречених Есвін Лістер Діти війни Воєнне сексуальне насильство Стокгольмський синдром == Посилання == «American War Bride Experience; Fact, Stories about American War Brides»; American War World II GI Brides. website Luxembourg War Brides; «The Meeting of Anni Adams: The Butterfly of Luxembourg»; American War Brides. website [Архівовано 17 травня 2014 у Wayback Machine.] Australian War Brides website Canadian War Brides of WW II website [Архівовано 26 жовтня 2016 у Wayback Machine.] Newfoundland & Labrador War Brides website [Архівовано 10 жовтня 2016 у Wayback Machine.] Canadian War Brides from Veterans' Affairs Canada website CBC Digital Archives - Love and War: Canadian War Brides [Архівовано 4 листопада 2016 у Wayback Machine.] Yankee boys, Kiwi girls history webpage [Архівовано 13 вересня 2016 у Wayback Machine.] Marriages from Problems of the 2NZEF (eText of Official History of New Zealand in WW II) [Архівовано 4 травня 2010 у Wayback Machine.] New Zealand servicemen and their war brides, 1946 (photo) [Архівовано 9 січня 2009 у Wayback Machine.] Eswyn Lyster's Canadian War Bride page [Архівовано 26 жовтня 2016 у Wayback Machine.] - the book «Most Excellent Citizens» War brides of World War II reunion 2007 Canadian War Brides of the First World War website [Архівовано 26 жовтня 2016 у Wayback Machine.]",uk,Персоналії (Sous-catégorie),,https://uk.wikipedia.org/?curid=2281509,497,2281509.0,['uk'],False,Персоналії,Sous-catégorie
,"Земля блакитна, ніби апельсин","«Земля блакитна, ніби апельсин» - повнометражний документальний фільм 2020 року режисерки Ірини Цілик. Міжнародна прем'єра документалістики стрічки відбулася 24 січня 2020 року на американському кінофестивалі «Sundance Film Festival», де вона отримала нагороду за кращу режисуру в категорії світової документалістики. Українська прем'єра документалістики стрічки відбулася 24 квітня 2020 року на Міжнародному фестивалі документального кіно з прав людини Docudays UA, де фільм отримав дві нагороди у категорії національного та міжнародного конкурсів. В обмежений український прокат стрічка вийшла 26 листопада 2020 року; дистриб'ютор - Arthouse traffic. Займає 34-у позицію у списку 100 найкращих фільмів в історії українського кіно. == Сюжет == У фільмі йдеться про сім'ю, яка живе в так званій «червоній зоні» Донбасу, де вже шостий рік тривають воєнні дії. Буденність для цивільних людей у прифронтовій зоні докорінно змінилася. 36-річна Ганна сама виховує чотирьох дітей. Обстріли у Красногорівці, де живуть герої стрічки, не припиняються. Але, попри всі труднощі, ця родина є дуже дружною і життєрадісною. Мама й діти мають захоплення, грають на музичних інструментах і, що найцікавіше, знімають самотужки фільми про своє життя під час війни. == Виробництво == Стрічка є повнометражним дебютом Ірини Цілик. Кінопроєкт фільму «Земля блакитна, ніби апельсин» (робоча назва - «Жовтий автобус») став одним із переможців Десятого конкурсного відбору Держкіно, сума державної фінансової підтримки склала 2 млн 728,2 тис. грн (48,3 % загальної вартості виробництва фільму). Назва «Земля блакитна, ніби апельсин» - це цитата з вірша поета-сюрреаліста Поля Елюара. Фільмування проходило у 2017-2019 роках у Красногорівці, Авдіївці, Кураховому Донецької області, а також у Києві. Насправді, наш фільм не про війну, вона виступає тут лише тлом. Це фільм про дорослішання. Про балансування між війною та миром. Про самотерапію за допомогою кіно. І про багато інших речей, які можуть бути близькими та зрозумілими різним людям у світі. - Ірина Цілик, Переможці «Санденс-2020» // Moviegram, 2 лютого 2020 == Реліз == Міжнародна прем'єра стрічки відбулася 24 січня 2020 на американському кінофестивалі «Sundance Film Festival», де вона отримала нагороду за кращу режисуру в категорії світової документалістики. Українська прем'єра стрічки відбулася 24 квітня 2020 на Міжнародному фестивалі документального кіно про права людини Docudays UA, де фільм отримав дві нагороди у категорії національного та міжнародного конкурсах. В обмежений український прокат стрічка вийшла 26 листопада 2020 року; дистриб'ютор - Arthouse traffic. == Посилання == Земля блакитна, ніби апельсин на сайті DzygaMDB Міжнародний трейлер фільму [Архівовано 27 серпня 2020 у Wayback Machine.] Стрічка на сайті кінокомпанії «Мунмейкерс»(англ.) [Архівовано 27 серпня 2020 у Wayback Machine.] Стрічка на сайті CAT&Docs [Архівовано 27 серпня 2020 у Wayback Machine.] (англ.) Сторінка стрічки на сайті кінофестивалю European Film Festival [Архівовано 27 серпня 2020 у Wayback Machine.] (англ.)",uk,Персоналії (Sous-catégorie),,https://uk.wikipedia.org/?curid=3436817,434,3436817.0,['uk'],False,Персоналії,Sous-catégorie
,Куноічі,"Куноічі (яп. くノ一, куноічі) - термін, що означає жінок-ніндзя. «Куноічі» - це прочитання окремих рис ієрогліфа онна (яп. 女, «жінка») як символів каніку (ку), но (но) іічі (яп. 一, «один») ) Куноічі були навчені інакше, ніж чоловіки-ніндзя. Їх підготовка більшою мірою була орієнтована на скритність, знання отрут, а також використання їхньої жіночої чарівності. Хоча вони були навчені і ближньому бою, але застосовували ці навички тільки в крайньому випадку, коли з'являлася загроза їхнього викриття та затримання. Вони, як правило, видавали себе за гейш, повій, артисток, головне було підібратися якомога ближче до ворога. Не завжди ті, кого вони спокусили, ставали їх жертвами, вони так само могли бути замасковані під домашніх рабів і таким чином отримувати необхідну інформацію. Крім того, вихованки Мочідзукі Чійоме, яка служила клану Такеда, були синтоїстськими жрицями - міко. == Див. також == Онна-бугейся Ніндзя Бансенсюкай - широко відомий посібник з ніндзюцу Ямабусі Рю (школа)",uk,Персоналії (Sous-catégorie),,https://uk.wikipedia.org/?curid=4682005,145,4682005.0,['uk'],False,Персоналії,Sous-catégorie
,Наукова організація праці,"Науко́ва організа́ція пра́ці (НОП) - процес вдосконалення організації праці на основі досягнень науки і передового досвіду. Терміном «НОП» характеризують зазвичай поліпшення організаційних форм використання живої праці в рамках окремо взятого трудового колективу (наприклад, підприємства). Організація праці повинна розглядатися з двох боків: як стан системи, що складається з конкретних взаємопов'язаних елементів і відповідає цілям виробництва; як систематична діяльність людей по впровадженню нововведень в існуючу організацію праці для приведення її у відповідність з досягнутим рівнем науки, техніки і технології. Праця людей в процесі виробництва організовується під впливом розвитку продуктивних сил і виробничих відносин. Тому організація праці завжди має дві сторони: природно-технічну і соціально-економічну. Ці сторони тісно пов'язані між собою і визначають зміст організації праці. У 1918 році в Празі було засновано дослідницьку організацію «Масарик-Академія праці» (The Masaryk Academy of Labour) для вивчення цього питання. == Див. також == Фредерік Тейлор Френк Гілбрет Ліліан Гілбрет Міжнародна організація праці == Джерела == Ф. Тэйлор «Принципы научной организации труда» == Посилання == Наукова організація праці // Юридична енциклопедія : [у 6 т.] / ред. кол.: Ю. С. Шемшученко (відп. ред.) [та ін.]. - К. : Українська енциклопедія ім. М. П. Бажана, 2002. - Т. 4 : Н - П. - 720 с. - ISBN 966-7492-04-4.",uk,Наука (Sous-catégorie),,https://uk.wikipedia.org/?curid=558969,203,558969.0,['uk'],False,Наука,Sous-catégorie
,Клод Анрі де Сен-Сімон,"північно-американських колоній за незалежність. Після повернення до Франції займався самоосвітою. Як реформатор суспільства він висунув пропозиції, що їх спочатку навряд чи можна було відрізнити від ліберальних постулатів, однак від ортодоксального лібералізму він поступово перейшов до «індустріалізму» - теорії, яка включала багато соціалістичних елементів. Сен-Сімон був одним з перших мислителів, які визначили основні риси індустріального суспільства. У роботах «Про індустріальну систему», «Катехізис промисловців», «Нове християнство» він критикує лібералізм з його індивідуальною мораллю і прославляє колективістські суспільні тенденції. Головним чинником суспільного розвитку Сен-Сімон вважав класові конфлікти, але не вірив у те, що в його часи це спричиняється до жорстокої боротьби. Він не провіщав майбутнього безкласового суспільства, але припускав, що всі типи суспільства слід поділити на різні функціональні категорії. Ключовою суспільною метою має стати продуктивність праці, а політична влада, здійснювана кваліфікованими управлінцями, буде не що інше як прикладання науки до процесу виробництва. По смерті Сен-Сімона група його учнів заснувала школу сен-сімоністів, яка швидко виродилася у релігійну секту апологетів абсолютного колективізму. Сен-Сімон пророкував корінні політичні зміни в сьогоденні, четвертому періоді розвитку. Основи майбутнього суспільного ладу будуть відповідати інтересам величезної більшості населення, де восторжествує принцип божественної моралі: «усі люди повинні вбачати одне в одному братів, вони повинні любити одне одного і допомагати одне одному». А. де Сен-Сімон вважав, що суспільство розвивається поступово від однієї стадії до іншої. Теологічну і метафізичну стадії заступає позитивна («золотий вік»), яка робить усіх людей щасливими. На перших двох стадіях мають місце невдоволення й протиріччя між бідними та багатими, але прогрес знань і моральності сприяє розвиткові суспільства і створює передумови для настання позитивної стадії. Іншими чинниками, що сприяють прогресові суспільства, на думку А. де Сен-Сімона, є викуп земель у власників, скасування соціальних привілеїв, що передаються у спадок, відсторонення від влади феодалів (див. латифундизм) і представників середнього класу - юристів і військових та залучення до управління державними справами промисловців (див. менеджеризм), які, на його думку, можуть працювати в інтересах народу. Введення нової, «позитивної стадії» історії, пояснював Сен-Сімон, не вимагає руйнування традиційних державно-правових форм. Зберігаються інститути монархії, уряду і представницьких установ. Але вся повнота світської влади зосереджується в парламентській Раді промисловців і вчених. Вона перетворить країну в єдину централізовано керовану промислову асоціацію. Вона буде жити відповідно до розумно розробленого плану гармонійного розвитку всіх класів суспільства. В асоціації вони складуть три великі класи: хлібороби, фабриканти і торговці. Промисловці займуть «головне становище» в суспільстві. До них Сен-Сімон відносить хлібороба, коваля, слюсаря, столяра, фабриканта, купця, візника, матроса торгового флоту. Промисловець - «це людина, яка трудиться для виробництва чи для доставки різним членам суспільства одного чи кількох матеріальних засобів, що задовольнять їх потреби чи схильності». У промисловому суспільстві установлять тверду централізацію виробництва, дисципліну, захистять його від марних витрат енергії і матеріальних засобів, максимально підвищать ефективність праці. Тим самим відпаде необхідність в обтяжливих для суспільства різного роду політичних інститутах із усіма їх численними установами і посадами. Політика та управління, писав Сен-Сімон, будуть зведені переважно до простого адміністрування: управління речами й виробничими процесами. Вони доставлять «людям найбільшу міру суспільної й індивідуальної свободи», які будуть жити відповідно до божественної моралі. Проповідь устрою такого християнського суспільства і склала зміст «нового християнства» - нової релігії Сен-Сімона і сен-сімоністів. Найважливіша теза філософії історії у А. Сен-Сімона така: «Майбутнє складається із останніх членів ряду, в якому перші члени становлять минуле. Отже, вивчення розвитку людського розуму в минулому відкриє нам шлях, по якому він піде в майбутнє». Вважав, фундаментом розвитку суспільства є певна система поглядів і переконань і сформулював відповідну закономірність: якщо пануючі в суспільстві погляди і переконання втрачають довіру і перестають цінуватися, то існуючий порядок руйнується. Стверджував, що до руйнування феодального ладу спричинила перемога ідей Просвітництва над теологією. Був переконаний, що тільки новий рівень ідей - «сучасні позитивні науки» - можуть створити надійний фундамент для постфеодального, індустріального порядку. Це станеться тоді, коли на зміну правлячим класам - землевласникам і духовенству - прийде клас учених, інженерів, художників, а також промисловців і підприємців. Лише всесвітній розвиток промисловості на основі ефективного використання наукових принципів організації праці може позбавити трудящих від злигоднів і страждань, спричинених підневільним становищем і тяжкою фізичною працею. До таких принципів відносив запровадження обов'язкової для всіх продуктивної праці, забезпечення рівних можливостей для застосування своїх здібностей, створення планової організації виробництва. Приватна власність не заважає розвиткові суспільства, оскільки держава досягне рівня централізованої керованої промислової асоціації, яка функціонує на підставі планів виробництва. Стабільності суспільства, на думку мислителя, повинна сприяти жорстка дисципліна окремих людей та соціальних груп. У цьому випадку відпаде необхідність у політичних інститутах, значних затратах суспільства на забезпечення свобод і права індивідів, тобто завдяки активній діяльності центральних органів держави й жорсткому адмініструванню буде забезпечено загальну та індивідуальну свободу. == Основні праці == «Листи женевського жителя до своїх сучасників» (1802) «Праця про всесвітнє тяжіння» (1813) «Погляд на власність і законодавство» (1818) «Парабола» (1819) «Про теорії суспільної організації» (1819) «Про промислову систему» (1821) «Катехізис промисловців» (1823) «Деякі філософські роздуми для застосування в XIX столітті» (1825 р.) «Про суспільні організації» (1825) «Нове християнство» (1825) == Див. також == Фаланстер == Література",uk,Наука (Sous-catégorie),,https://uk.wikipedia.org/?curid=1115552,1000,1115552.0,['uk'],False,Наука,Sous-catégorie
,Тербліг,"Тербліг (англ. Therblig) - один із 18-ти найпростіших рухів які може виконати робітник. Термін був винайдений американськими психологами Френком та Ліліан Гілбрет. Сама назва терміну походить від прізвища Гілбрет, якщо прочитати її навпаки. Тому назва терміну - паліндром від прізвища Гілбрет. == Список рухів == Цей список показує кількість рухів які називають «Терблігами». Список складається з 18-ти рухів які може виконати працівник. Транспорт порожній (TE, Transport Empty) - Рука без предмета. Відпочинок (R, Rest) - Відпочинок для продовження роботи. Транспорт завантажений (TL, Transport loaded) - Рука з предметом. Обрати (ST, Select) - Обирання предмету. Планування (PN, Plan) - Обирання шляху виконання дій. Хапати (G, Grasp) - Захоплення предмета порожньою рукою. Неоминна затримка (UD, Unevoidable Delay) - Фактори які не залежать від робітника та включені в трудовий процес. Затримка, яку можна уникнути (AD, Avoidable Delay) - очікування під контролем робітника. Знайти (F, Find) - Реакція на кінець циклу пошуку. Оглядати (I, inspect) - Ревізія об'єкта. Положення (P, Position) - Позиція об'єкта. Пошук (SH, Search) - Пошук предмета очима. Розібрати (DM, Disassamble) - Розбирання об'єкта на елементи. Зібрати (A, Assemble) - Збирання об'єкта з елементів. Використати (U, Use) - Використання предмету. Попередня позиція (PP, Preposition) - Положення предмета для подальшого використання. Розслаблення (RL, Release Load) - Вивільнення предмету. Утримання (H, Hold) - Утримання об'єкту. == Історія виникнення == Використовувавши кінокамеру та мікрохронометр (Мікрохронометр - годинник який винайшов Френк Гілбрет та мав змогу записувати інтервали тривалістю до 1/2000 секунди) Френк та Ліліан описали 18 елементарних рухів, та назвали їх «Терблігами». == Ефективні та неефктивні рухи == Рухи також поділяються на ефективні та неефективні. == Приклад використання == Тут приведений приклад використання «Терблігу». ...Представимо ситуацію в якій чоловік пішов у ванну для того щоб побритися. Припустимо, що його лице вже напінене, і він готовий взяти бритву в руки. Він знає де вона знаходиться, але спершу йому потрібно знайти її очима. При цьому використовується перший Тербліг ""Пошук"". Він знаходить предмет очима, потім в силу вступає інший Тербліг ""Знайти"". Після цього, використовується Тербліг ""Обрати"" який переходить в ""Хапати"". Після того, ""Транспорт завантажений"", коли він підносить бритву до лиця та ""Позиція"" приставляючи бритву до бороди. == Посилання == Frank and Lilian Gilbreth Critical Evaluations in Business and Management. Архів оригіналу за 15 листопада 2021. Процитовано 15 листопада 2021. Cheaper by the Dozen. Архів оригіналу за 15 листопада 2021. Процитовано 15 листопада 2021. Френк Гілбрет; Ернестіна Гілбрет Кері (1948). Cheaper by the Dozen.; Therblig [Архівовано 14 листопада 2021 у Wayback Machine.]",uk,Наука (Sous-catégorie),,https://uk.wikipedia.org/?curid=4373976,403,4373976.0,['uk'],False,Наука,Sous-catégorie
,Полтавська обласна універсальна наукова бібліотека імені Івана Котляревського,"наукова бібліотека імені І. П. Котляревського - обласна універсальна бібліотека у Полтаві. Найбільша наукова бібліотека Полтавщини. Заснована 1894 року як Громадська Бібліотека. У 1949 році на честь 150-річчя виходу в світ «Енеїди» бібліотека отримала ім'я Івана Петровича Котляревського. З 1966 року - державна обласна універсальна наукова бібліотека. == Історія == Бібліотека веде родовід від бібліотеки Полтавського дворянського зібрання: перша бібліотеку в Полтаві знаходилася в одній з кімнат будинку Дворянського зібрання з 1830-х років. У 1835-1836 роках в Полтавській публічній бібліотеці було 200 томів періодичних видань і 48 назв, що складали 143 томи. На той час бібліотекою опікувався літературознавець і фольклорист Микола Андрійович Цертелєв, який у 1830-х роках працював інспектором Полтавського інституту шляхетних дівчат, брав активну участь у роботі громадських організацій. Завідувачем бібліотеки бів І. Зозулін... Фондами бібліотеки користувалося вузьке коло читачів, здебільшого дворяни. Громадськість міста тривалий час домагалася дозволу заснування бібліотеки на демократичних засадах, де читачем міг бути будь-хто з мешканців міста. На початку 1894 року група полтавської інтелігенції і меценатів на чолі з учителем Інституту шляхетних дівчат Михайлом Андрійовичем Базилевичем та агрономом Павлом Михайловичем Дубровським розробила статут Полтавської громадської бібліотеки, який 18 травня затвердив міністр внутрішніх справ Іван Дурново. Надалі над створенням бібліотеки працював організаційний комітет у складі 12 осіб очолюваний полтавським міським головою Віктором Павловичем Трегубовим: вівся збір пожертв літературою і грошима, складалися списки книг, передплачувалися газети і журнали, підшукувалися відповідні приміщення. Активну допомогу в формуванні бібліотечних фондів надавали установи, організації, зокрема губернське земство та місцеві банки, приватні особи, у тому числі видатні письменники, митці і вчені Володимир Галактіонович Короленко, Григорій Григорович Мясоєдов, Іван Францевич Павловський та інші. Протягом 1894 і 1895 років надійшло 2305 карбованців та 6097 томів книг пожертв. Бібліотека відкрилася 21 листопада 1894 року: в будинку Дамського добродійного товариства була відкрита читальня, а в «будинку Кандиби» - абонемент. Офіційно робота бібліотеки розпочалася 10 квітня 1895 року. Бібліотека відразу ж стала осередком культурного життя і самоосвіти у місті та губернії - до кінця 1895 року фондами бібліотеки користувалося понад тисячу читачів. Бібліотечною діяльністю керувався голова Комітету Полтавської громадської бібліотеки, кандидатура якого після обрання затверджувалася губернатором. В обов'язки Комітету входило завідування грошовою та адміністративною частинами бібліотеки. З особистого дозволу губернатора Громадська бібліотека мала право відкривати свої відділення в містах Полтавської губернії. Тривалий час Комітет очолював Володимир Галактіонович Короленко. У 1904 році на засіданні Комітету розглядалося питання про створення при бібліотеці Фонду імені Івана Котляревського. Планувалося, що кошти, які надходитимуть до Фонду І. П. Котляревського, стануть джерелом розвитку бібліотечної справи. В часи Українських визвольних змагань, в травні 1919 року, на базі громадської бібліотеки була організована Центральна наукова бібліотека. А в радянські часи, у 1934 році, бібліотеку перевели у приміщення колишнього Земельного банку. У 1937 році у зв'язку з утворенням Полтавської області - реорганізовано в обласну бібліотеку для дорослих. Напередодні Другої світової війни її книжковий фонд нараховував 150 тисяч примірників. В період німецької окупації фонди обласної бібліотеки були розграбовані: втрачено понад 70 тисяч томів книг, сім ящиків найціннішої літератури, переважно стародруків вивезено з Полтави. Загинув майже весь краєзнавчий фонд. Непоправних втрат зазнав бібліографічний апарат: знищені каталоги, картотеки, сумарні книги. Але з перших днів визволення Полтави від гітлерівців бібліотека відновила роботу у пристосованих приміщеннях. У жовтні 1943 року заклад розташований в приміщенні 1-ї школи. Вже через три місяці бібліотека зібрала і упорядкувала фонд в 69 тисяч томів. У 1947 році бібліотеці був переданий двоповерховий цегляний будинок на вулиці Шевченка, 3. Там вона знаходилася 45 років, аж до 1993 року, коли отримала нове спеціально пристосоване приміщення, де й функціонує досі. == Опис == Полтавська обласна універсальна наукова бібліотека імені І. П. Котляревського це головна бібліотечна установа області, центральне сховище творів друку українською та іноземними мовами, осередок з формування джерелознавчої та бібліографічної бази з історії та культури Полтавщини, науково-методичний центр для масових бібліотек області, центр інформаційно-бібліографічної роботи, галузевої інформації з питань культури і мистецтва, міжбібліотечного абонемента, координації та кооперування діяльності бібліотек всіх відомств і організацій на території області. === Будівля === Полтавська обласна універсальна наукова бібліотека імені І. П. Котляревського розпочала роботу в новому приміщенні 5 червня 1993 року. Будинок бібліотеки, розташований за адресою вул. Небесної Сотні, 17 - спеціально побудована п'ятиповерхова будівля сучасної архітектури. Інтер'єр бібліотеки оформлений картинами заслужених художників України Миколи Підгорного та Володимира Колеснікова. Освоєння нового приміщення бібліотеки дало змогу збільшити щороку кількість читачів до 25 тисяч, видавати 400 тисяч примірників творів друку, 14 тисяч бібліографічних довідок. В будинку розташована також Полтавська обласна бібліотека для дітей імені Панаса Мирного. === Фонди і зали === Універсальний за змістом бібліотечний фонд обласної бібліотеки становить понад 818 тисяч примірників документів. Бібліотека передплачує більше 700 назв журналів та близько 150 назв газет. Читачі мають змогу користуватися інтернетом, сучасними технічними засобами копіювання, сканування. Одним із важливих джерел поповнення фонду стала передача в дар бібліотеці видань від читачів, надходження з української діаспори, представництв зарубіжних країн, громадських об'єднань та організацій України і закордону. Багато цінних видань надійшло від бібліотеки Українського православного собору Святого Володимира (місто Парма, США, штат Огайо), Бібліотеки Конгресу США, Культурного центру Франції в Україні, Української федеральної кредитової спілки (США). До послуг читачів у бібліотеці сім читальних зал - загальна, зала поточних надходжень періодичних видань, відділи міського абонемента, технічної літератури, обслуговування працівників сільського господарства, літератури з мистецтва, іноземними мовами, краєзнавчої літератури та бібліографії, бібліографічний, науково-методичний, міжбібліотечний абонемент, Інтернет-центр. Велика робота ведеться бібліотекою по створенню власних електронних баз даних. На початку 2011 року бібліотечний електронний каталог налічував майже 869 тисяч записів і містив бази даних «Книги», «Статті», «Книги іноземними мовами», «Статті іноземними мовами», «Ноти», «Краєзнавство», «Періодичні видання». Бібліотека активно займається проектною діяльністю, завдяки якій відкрито Інтернет-центр, інформаційно-ресурсний центр «Вікно в Америку» (за сприяння Посольства США в Україні), Регіональний навчальний центр за програмою «Бібліоміст». Щороку бібліотека обслуговує понад 40 тисяч користувачів, книговидача становить 802 тисяч примірників документів. === Науково-дослідна і просвітницька діяльність === Бібліотекою проводиться робота й з популяризації літератури з національної культури, розкриттю скарбниць світової культури, досягнень науки і техніки, виробництва. З цією метою влаштовуються літературні читання, читацькі конференції, літературно-мистецькі вечори, презентації нових видань, зустрічі з письменниками, діячами культури. Всього проводиться понад 350 масових заходів щорічно. === Режим роботи === Неділя-П'ятниця: 9.00 - 17.30 Вихідний: субота == Посилання == Офіційний сайт бібліотеки",uk,Наука (Sous-catégorie),,https://uk.wikipedia.org/?curid=570650,1000,570650.0,['uk'],False,Наука,Sous-catégorie
,Запорізька обласна універсальна наукова бібліотека,"етапах свого розвитку тісно пов'язана з основними віхами громадсько-політичного життя країни: 1939 р. - перетворена в обласну бібліотеку; 1941 р. - за нацистської окупації бібліотеку спалено; 1943 р. - відразу після визволення міста почалося відновлення книжкового фонду. Незвичне формування бібліотеки після розгрому фашистських окупантів. Місто звільнили 14 жовтня, а бібліотека почала працювати вже 17 жовтня 1943 року, хоча фонди були знищені. Книги до бібліотеки передавали зі спеціального літературного фонду, який поповнювали бібліотеки з різних міст Радянського Союзу (віддавали дублетні видання). Тоді бібліотека розташовувалась на вулиці Чекістів (нині - вулиця Троїцька). Вона весь час була розташована в нинішньому Олександрівському районі (до 2016 року - Жовтневому). Тільки з 1954 по 1977 роки - в Ленінському районі. У жовтні 1977 року - завершено спорудження нового приміщення і здійснено перехід до сучасного Палацу книги. Нині ЗОУНБ - інформаційний, культурно-просвітницький комплекс, центр інтелектуального розвитку жителів регіону. === Директор === Волкова Ольга Василівна (з 2015 року). Степаненко Інна Павлівна (травень 1982 - грудень 2014) - Заслужений працівник культури України [Архівовано 4 листопада 2018 у Wayback Machine.]. Внесок Інни Павлівни в розвиток культури Запорізького краю загалом та бібліотечної справи зокрема неоціненний. Під її керівництвом ЗОУНБ перетворилася на сучасний інформаційний науковий заклад, в центр новітніх технологій, передових форм і методів обслуговування користувачів. Особистими професійними досягненнями її стали впровадження у бібліотечну практику нових методів господарювання, введення додаткових (сервісних) послуг, створення автоматизованого інформаційного простору, сприяння розробці та прийняттю програм інформатизації бібліотечних процесів, поповнення книжкових фондів, створення комфортних, зручних умов для роботи користувачів та персоналу закладу. === Заступники директора === З внутрішньобібліотечної роботи: Кійко Олена Михайлівна. З наукової роботи та інформатизації: Ізюмова Людмила Федорівна. === Відділ реєстрації користувачів, зведеного статистичного обліку і контролю === Здійснює запис користувачів, ознайомлює з правилами користування бібліотекою, її структурою та режимом роботи. До послуг батьків, які відвідують заклад разом з малечею, - дитяча кімната. === Відділ наукової інформації та бібліографії === Допомагає користувачам у пошуках літератури через систему каталогів і картотек, виконує тематичні довідки та надає інформацію про наявність документів у фондах бібліотеки, в тому числі у режимі віртуального бібліографа, складає списки. === Відділ абонемента === Видає користувачам літературу додому, відвідувачі мають змогу самостійного вибору документів на відкритому доступі. === Інтернет-центр === При бібліотеці діє інтернет-центр, створений за сприяння Посольства США в Україні. Обслуговування користувачів за попередньою реєстрацією та відповідно до встановлених правил роботи у мережі. === Відділ рідкісних і цінних документів === Містить колекцію раритетних книг та періодичних видань [Архівовано 4 грудня 2010 у Wayback Machine.] обсягом понад 10 тис. примірників. Найстаріший стародрукований документ «Указы Екатерины Великой» (1764 р.), є факсимільне видання «Юности честное зерцало или Показание к житейському обхождению» (1717 р.), прижиттєві видання відомих письменників XIX початку XX століть, краєзнавчі документи, книги з автографами, книги-велетні, мініатюрні, незвичайні подарункові видання. Персонал працює над складанням бібліографічних покажчиків окремих розділів зібрання цінних і рідкісних документів. === Відділ документів з технічних та економічних наук === Пріоритетним напрямком є обслуговування фахівців промислового виробництва, професіоналів у галузі менеджменту сфери бізнесу та підприємництва. Широко представлена література з економічних, фінансових питань, банківської справи, маркетингу, ІТ-технологій, тут діє клуб винахідників. === Відділ читальних залів та документів з гуманітарних наук === Пропонує літературу комплексу гуманітарних наук з підсобних фондів та фонду основного книгосховища. Складовими відділу є Канадсько-Український бібліотечний центр, виставкова зала, конференц-зал. === Сектор міжбібліотечного абонемента === Якщо потрібної книги немає у фондах нашої бібліотеки, працівники відділу допоможуть замовити і одержати необхідні документи поштою з бібліотек України та ближнього зарубіжжя. Підприємства та організації міста обслуговуються по МБА за платними договорами. Тут працює служба електронної доставки документів. === Відділ сільськогосподарської, природничонаукової та медичної літератури === Пропонує користувачам видання з питань природознавства, екології, ресурсовикористання, математичних наук, фізики, хімії, географії, медицини, сільського господарства. Тут діє ландшафтний клуб. === Відділ документів на іноземних мовах === Обслуговує користувачів книгами та періодичними виданнями країн ближнього і далекого зарубіжжя. Надає допомогу у вирішенні завдань підготовки спеціалістів з іноземних мов засобами багатогалузевого бібліотечного фонду, зокрема, довідників, навчальних посібників, електронних носіїв інформації. Тут діє регіональний ресурсний центр для викладачів англійської мови. === Відділ документів з питань мистецтва === Володіє фондом нотно-музичної та мистецтвознавчої літератури, який налічує понад 15 тис. примірників і постійно поповнюється новими книгами, документами на нетрадиційних носіях інформації. Відділ має власний довідково-пошуковий апарат, формує картотеку сценаріїв. Тут діє експозиційний зал виробів народно-прикладного мистецтва, картин самодіяльних і професійних художників, є музичний салон з сучасним мультимедійним обладнанням. === Сектор періодичних видань та нових надходжень літератури === Отримує інформаційні джерела, періодичні видання України, Росії, країн СНД (понад 1000 назв газет, журналів, інформвидань); надає у користування комплекти періодики, які зберігаються у бібліотеці з 1945 року. У залі нових надходжень користувачі мають змогу ознайомитися з новою літературою, скористатися правом першопрочитання нових надходжень документів. === Відділ краєзнавства === Збирає видання про історію і сучасний розвиток Запорізького краю, отримує обов'язковий примірник місцевих видань, організовує обслуговування користувачів за допомогою довідково-бібліографічного апарату краєзнавчої літератури. Здійснює видавничу діяльність про край («Вулиці Запоріжжя - дзеркало історії», серії біобібліографічних покажчиків -«Дослідники рідного краю», «Письменники рідного краю», «Герої України - наші земляки», щорічник «Календар знаменних та пам'ятних дат Запоріжжя» та інші). Інші відділи: Відділ формування документного фонду Відділ обробки документів і організації каталогів Науково-методичний відділ Відділ автоматизації та інформатизації Виробничо-господарчий відділ Інструктор по кадрах Редакційно-видавничий відділ Відділ соціокультурної діяльності та зв'язків з громадськістю Регіональний консультаційно-тренінговий центр Центр національних культур == Формат Запорізької ОУНБ == 195 000 відвідувачів бібліотека обслуговує щорічно. 1 100 000 видань - загальна видача літератури. 1 500 000 одиниць зберігання - бібліотечний фонд. 10 000 - цінних і рідкісних видань. 20 000 - щорічні надходження нової літератури. 1100 назв газет, журналів. 27 стаціонарних місць доступу до мережі Інтернету, зони Wi-Fi. 150 книжкових виставок щорічно. Середня відвідуваність одним читачем за рік - 7 разів. Середня кількість видань, взятих одним користувачем за рік - 46 прим. Середня відвідуваність бібліотеки за день - 722. Середня книговидача за день - 3680 прим. == Години роботи == Понеділок - четвер - 09:00-19:00 П'ятниця - субота - 09:00-17:00 Неділя - вихідний. == Про бібліотеку у пресі == «Кобзарь» из Торонто Биографии лидеров собрали в ежегодник Тысячи книг отпускают на волю В библиотеке Горького вспомнили о Чехове Приходите в Запорожскую областную библиотеку посмотреть на фото",uk,Наука (Sous-catégorie),,https://uk.wikipedia.org/?curid=749695,1000,749695.0,['uk'],False,Наука,Sous-catégorie
,Наукова бібліотека Інституту політичних і етнонаціональних досліджень ім. І. Ф. Кураса НАН України,"Наукова бібліотека Інституту політичних і етнонаціональних досліджень ім. І. Ф. Кураса НАН України - науково-дослідна та інформаційна установа. == Історія == Заснована у 1928 як бібліотека Комісії з Жовтневої революції і громадянської війни в Україні, після того зазнавала зміни назв, як бібліотека: Українського філіалу Інституту Маркса-Енгельса-Леніна при ЦК ВКП(б) - З 1939, Інституту історії партії при ЦК Компартії України та Українському філіалі Інституту марксизму-ленінізму при ЦК КПРС - з 1956 Інституту політичних досліджень при ЦК КПУ - з 1990 Інституту національних відносин і політології АН України - з 11 грудня 1991. З 5 листопада 1997 - наукова бібліотека Інституту політичних і етнонаціональних досліджень НАН України. == Бібліотечний фонд == Бібліотечний фонд нараховує близько 120 тис. примірників, в тому числі: книжковий фонд - 93 тис., періодичні видання - 27 тис. , в т.ч. журнали «Киевская старина», «Наше минуле» (1917-1918), «Літопис революції». Фонд містить також дисертації з історії Компартії України та зі спеціальності «Політичні інститути та процеси». Наукову цінність має «Женевський фонд» (нелегальні видання різних партій до 1917 року). З 1992 фонд в основному комплектується за тематикою: національні відносини в Україні, прогнозування їхнього розвитку, теоретичні, правові, соціально-політичні та етнопсихологічні механізми регулювання міжнаціональних конфліктів, історичні, соціально-політичні та культурологічні проблеми розвитку національних та етнічних груп в Україні, українці за рубежем в місцях компактного проживання, проблеми етнополітології в зарубіжному українознавстві, теоретичні та прикладні проблеми політології, політичні партії, громадські рухи, міжнаціональні проблеми в Україні. == Посилання == Електронний каталог бібліотеки",uk,Наука (Sous-catégorie),,https://uk.wikipedia.org/?curid=1503238,237,1503238.0,['uk'],False,Наука,Sous-catégorie
,Львівська національна наукова бібліотека України імені Василя Стефаника,"імені Стефаника була заснована 2 січня 1940 року на основі 84 відомчих і приватних бібліотек Львова та Західної України. Головний корпус влаштовано на базі закритого Інституту Оссолінських. В збірку увійшли фонди бібліотеки НТШ і Народного дому у Львові, товариства «Просвіта», частина бібліотеки і архіву Ставропігійного інституту, конфісковані бібліотеки монастирів, приватні збірки, близько 70 % фондів Оссолінеуму. У скрутні часи бібліотеку підтримував художник Микола Бідняк. У бібліотеці працювала дитяча письменниця Марія Штеліга. У Бібліотеці функціонують 3 науково-дослідних інститути: Науково-дослідний інститут пресознавства, Інститут досліджень бібліотечних мистецьких ресурсів та Інститут сучасних інформаційно-бібліотечних технологій. До складу Бібліотеки входять 19 науково-дослідних відділів, 8 науково-прикладних та 2 технічних структурних підрозділи. Універсальними інформаційними ресурсами Бібліотеки користується близько 200 тис. користувачів, яким щорічно видається до 800 тис. документів. Інформаційне обслуговування науковців, фахівців, аспірантів і студентів здійснюється у 18 галузевих та спеціалізованих залах. 21 квітня 2017 року у Львівській національній науковій бібліотеці України імені Василя Стефаника відкрили меморіальний музей пам'яті Івана Крип'якевича. == Фахівці == У бібліотеці працювало 426 фахівців, серед них - 91 науковий співробітник, зокрема 5 докторів наук та 22 кандидати наук. Станом на 1 січня 2018 року у бібліотеці працюють 334 особи, серед них - 61 науковець (у т. ч. 1 - член-кореспондент НАН України, доктор наук; 3 доктори наук та 29 кандидатів наук), 168 працівників на бібліотечних посадах, 105 працівників допоміжних структурних підрозділів. Романюк Мирослав Миколайович - З 1944 року установа називалася «Львівська бібліотека Академії наук УРСР». 1963 року бібліотека була перепідпорядкована Міністерству культури УРСР і стала «Львівською державною науковою бібліотекою Міністерства культури УРСР», проте 1969 року знову перейшла у відання Академії наук. 1971 року бібліотеці надали ім'я Василя Стефаника, 1989 року Бібліотека отримала статус науково-дослідного інституту. За ці роки сформовано книгознавчу, бібліографознавчу та пресознавчу наукові школи, які здійснюють підготовку матеріалів та формування електронної бази даних для створення національної бібліографії українського друку, 1989 року - статус науково-дослідного інституту. З 1994 бібліотека отримала назву «Львівська наукова бібліотека України імені Василя Стефаника». 10 квітня 2008 року Президент України Віктор Ющенко надав їй статус національної. 8 лютого 2018 року бібліотеку очолив Ферштей Василь Васильович. == Колекція == До колекції належать прижиттєві видання творів Тараса Шевченка, Івана Франка, Лесі Українки, Михайла Коцюбинського, Миколи Гоголя, Віктора Гюго, Оноре де Бальзака, Олександра Дюма, Чарлза Діккенса, Адама Міцкевича, Льва Толстого, Антона Чехова, Олександра Пушкіна, Михайла Лермонтова і багатьох інших письменників. Одними з найцінніших придбань бібліотеки є оригінали листів Богдана Хмельницького, Івана Франка, Лесі Українки, Віктора Гюго, Володимира Короленка, Ольги Кобилянської, Василя Стефаника, Осипа Маковея, Максима Горького та інших. Фонди бібліотеки складають понад 7 мільйонів одиниць збереження, зокрема 250 тисяч рідкісних видань, понад 75 тисяч рукописів, близько 38 тисяч нотних видань, 49 інкунабул тощо. На 1 січня 2011 році у бібліотеці зберігається понад 8 млн одиниць зберігання, зокрема найвагоміше у світі зібрання україніки - це рукописні та друковані видання XI - початку XX століття; особові архівні фонди XVIII-XX століть; українська й іншомовна періодика XIX-першої половини XX століття (понад 3 млн одиниць зберігання); унікальні колекції інкунабул (50 одиниць зберігання), палеотипів (більше 800 одиниць зберігання), стародруків (близько 120 тис. одиниць зберігання), і картографічних видань XVI-XVIII століть (понад 22 тис. одиниць зберігання). Окрім того, ЛННБ України імені В. Стефаника - єдина в Україні книгозбірня, яка володіє творами українського і світового мистецтва - гравюрами, скульптурами, рисунками, акварелями, гуашами, фотографіями та найбільшою в Україні колекцією нотних творів вітчизняних і зарубіжних композиторів (378 тис. одиниць зберігання). Постановою Кабінету Міністрів України No 1709 від 19.12.2001 року унікальні колекції та зібрання Бібліотеки, серед яких: інкунабули, палеотипи, рукописні книги XI-XVIII століть; книжкові і періодичні видання, що виходили в Україні і поза її межами у XVIII-XX століть; оригінальні твори українських, західноєвропейських, китайських, японських художників (рисунки, акварелі, гравюри) й один із найбільших в Україні нотний фонд і цінна картографічна колекція, віднесені до наукових об'єктів, що визначені як національне надбання. Загальний обсяг фондів, що мають виняткове значення для української науки і не можуть бути відтворені у разі їх втрати або руйнування, становить 3 млн 725 тис. одиниць зберігання. == Науково-дослідна діяльність == Бібліотека видає низку наукових фахових видань, зокрема, збірники наукових праць «Записки Львівської наукової бібліотеки ім. В. Стефаника» та «Збірник праць Науково-дослідного центру періодики»; регулярно проводить наукові конференції, науково-просвітницькі та інші заходи. Ферштей Василь Васильович - генеральний директор. Сварник Галина Іванівна - завідувач Науково-дослідного відділу історичних колекцій. Лоштин Назарій - науковий співробітник відділу рукописів. == Див. також == Костел і монастир кармеліток взутих (Львів) == Джерела == Л. В. Головата Львівська національна наукова бібліотека імені В. Стефаника НАН України [Архівовано 16 вересня 2016 у Wayback Machine.] // Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. - К. : Наукова думка, 2009. - Т. 6 : Ла - Мі. - С. 342. - ISBN 978-966-00-1028-1. Л. В. Сніцарчук. Львівська національна наукова бібліотека ім. В. Стефаника // Енциклопедія сучасної України / ред. кол.: І. М. Дзюба [та ін.] ; НАН України, НТШ. - К. : Інститут енциклопедичних досліджень НАН України, 2017. - Т. 18 : Лт - Малицький. - 711 с. - ISBN 978-966-02-7999-5. == Література == Історія відділу спецфондів Львівської наукової бібліотеки ім. В. Стефаника АН УРСР: документальний нарис / Леся Кусий; відп. ред. Л. В. Сніцарчук; НАН України, ЛННБ України імені Василя Стефаника. - Львів, 2015. - 200 с. - ISBN 978-966-02-7699-4. Львівська національна наукова бібліотека України імені В. Стефаника: переміщення і втрати фондів. Т. 1 (1939-1945): зб. документів і матеріалів / упоряд.: Галина Сварник (керівник), Роман Дзюбан, Маргарита Кривенко, Леся Кусий, Володимир Муравський; наук, ред.: Ярослав Дашкевич, Мирослав Романюк, Галина Сварник; НАН України, Львівська національна наукова бібліотека України імені В. Стефаника, Науково-дослідний відділ історичних колекцій. - Львів, 2010. - 620 с. - (Джерелознавча серія). Науково-дослідний центр періодики (1993-2003 рр.): У 2 т. - Т. 1. Наукова-діяльність: Покаж. видань / ред.: Л. В. Сніцарчук; НАН України, Львівська наукова бібліотека ім. В.Стефаника. Науково-дослідний центр періодики. - Л., 2003. - 330 c. Науково-дослідний центр періодики (1993-2003 рр.): У 2 т. - Т. 2. Постаті: Біобібліогр. покажч. / ред.: Л. В. Сніцарчук; НАН України, Львівська наукова бібліотека ім. В. Стефаника. Науково-дослідний центр періодики. - Л., 2003. - 675 c. == Посилання",uk,Наука (Sous-catégorie),,https://uk.wikipedia.org/?curid=737680,1000,737680.0,['uk'],False,Наука,Sous-catégorie
,Бібліотека НТШ,"Бібліотека Наукового товариства імені Шевченка у Львові - наукова бібліотека, заснована 1894 Науковим товариством імені Шевченка; перша і протягом тривалого часу єдина наукова українознавча книгозбірня. Одним із її засновників був О.Кониський. 1914 мала 70 тис. томів книг і близько 500 рукописів, 1938 - 200 тис. т. і бл. 1500 рукописів. Керівниками її були визначні бібліотекознавці й бібліографи І.Кревецький та В.Дорошенко. Збирала всі найважливіші українські та іноземні видання про Україну, вела інтенсивний міжнародний книгообмін. 1940 передана в підпорядкування Львівської бібліотеки АН УРСР (нині Львівська наукова бібліотека імені В. Стефаника НАН України), однак фонди залишились у старому приміщенні, крім рукописів, стародруків і тих, які були передані до спецфондів. (Після 1947 сформувалися бібліотеки НТШ у Нью-Йорку (США), Сарселі (поблизу Парижа, Франція), Торонто (Канада) і Мельбурні (Австралія).) З відновленням 1989 НТШ у Львові товариство почало формувати нову бібліотечну збірку, значною мірою за рахунок пожертв установ та осіб з української діаспори. == Джерела та література == Ясіновський Ю.П. Бібліотека Наукового товариства імені Шевченка у Львові [Архівовано 8 березня 2016 у Wayback Machine.] // Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. - К. : Наукова думка, 2003. - Т. 1 : А - В. - 688 с. : іл. - ISBN 966-00-0734-5.",uk,Наука (Sous-catégorie),,https://uk.wikipedia.org/?curid=2564730,210,2564730.0,['uk'],False,Наука,Sous-catégorie
,Патока,"Патока (декстринмальтоза, мальтодекстрин) - натуральний підсолоджувач, продукт переробки крохмалевмісної сировини. Густа, тягуча, дуже в'язка, безбарвна, з ледь жовтуватим відтінком солодка речовина - продукт неповного оцукрювання крохмалю. Отримується з крохмалю шляхом гідролізу ферментними препаратами. Залежно від тривалості процесу гідролізу одержують крохмальну патоку із різним вмістом цукрів і різного призначення: 30-34 % карамельну низькозацукровану, 34-45% карамельну, 44-50 % глюкозну високозацукровану. Крім того, виготовляють мальтозну і рафінадну патоку, які використовують для приготування хліба. Зазвичай, патоку різного вуглеводного складу виробляють із вмістом сухих речовин 78 %, з них цукрів 30-60 %. == Карамельна патока == Карамельну патоку використовують в практиці хлібопечення: її включають до рецептури хлібобулочних виробів з метою покращення смакових якостей, подовження тривалості зберігання свіжості продукції. Карамельну патоку використовують переважно у виробництві житньо-пшеничних сортів хліба, оскільки через свій відносно темний колір вона змінює забарвлення м'якуша булочних виробів. == Мальтозна патока == За новою технологією виробництва мальтозної патоки отримують очищений продукт з органолептичними показниками (прозора слабко забарвлена рідина), що дає можливість використовувати її у виробництві булочних виробів. Порівняно з цукром, мальтозна патока має дещо багатший хімічний склад. Крім вуглеводів, патока містить невелику кількість азотистих і мінеральних речовин. Внесення в тісто мальтозної патоки супроводжується деяким зниженням, порівняно зі зразками з цукром, інтенсивності бродіння тіста, що полягає у меншому виділенні кількості діоксиду вуглецю в процесі бродіння. На початку 2005 року в Україні освоєно виробництво мальтозної патоки з кукурудзяного крохмалю методом ферментативного гідролізу із застосуванням бактеріальної α-амілази. У США, Японії, Німеччині, Чехії отримують у сухому вигляді патоки, які використовуються у виробництві: сухих молочних сумішей для дитячого харчування (глюкозо-мальтозна), безбілкового хліба (мальтозна), цукерок холодним способом (низькозацукрена). Мальтозну патоку іноді можуть використовувати також у виробництві пива, але таке пиво не відповідає стандартам виробництва пива. == Якість і зберігання == За якістю патока повинна бути прозорою, безбарвною, іноді з жовтуватим відтінком, однорідної консистенції, в'язкою, смак і запах властиві патоці, без сторонніх присмаків і запахів. Наявність вільних мінеральних кислот і домішок не допускається. Зберігають патоку при температурі 8-12 °C і відносній вологості повітря 70 % до 10 днів. При більш низькій температурі зберігання патока гусне, втрачає текучість. Перед використанням її нагрівають до 40-50 °C для зменшення в'язкості й проціджують через сито. == Застосування == У кондитерському виробництві використовують переважно патоку крохмальну глюкозну високозацукровану. Застосовують патоку як антикристалізатор у виробництві помадок, для приготування желе, що використовують для оздоблення тортів і тістечок. == Джерела == Бондаренко Ю. В., Білик О. А., Дробот В. І. Ефективність використання мальтозної патоки у виробництві булочних виробів / Харчова наука і технологія. Науково-виробничий журнал. - 2009, No 1. ISSN 2073-8684 == Посилання == МАЛЬТОДЕКСТРИН //Фармацевтична енциклопедія == Див. також == Сироп Патока кормова",uk,Спорт (Sous-catégorie),,https://uk.wikipedia.org/?curid=1252186,428,1252186.0,['uk'],False,Спорт,Sous-catégorie
,Фітнес-трекер,"Фітнес-трекер (трекер активності, фітнес-браслет) - пристрій або мобільний застосунок, призначений для моніторингу показників пов'язаних з фітнесом: пройдена відстань, споживання калорій, показники серцевого ритму та якості сну.[джерело?] Є одним з видів носимого комп'ютера. Термін найчастіше вживається щодо розумних годинників, які синхронізуються зі смартфоном або комп'ютером для відстеження даних, і виконують роль трекера активності. Також існують мобільні додатки для відстеження фітнес активності. == Історія == Перший датчик серцевого ритму, що став прообразом фітнес-трекера, був виготовлений у 1981 компанією Polar Electro для професійних атлетів. Далі активно розвивалась сфера велосипедних комп'ютерів і наручних годинників, які фіксували відстань і швидкість. Надійні ж пристрої для відстеження фізичного стану, в тому числі безпровідні, стали доступні для широкого вжитку на початку 2000-х. З часом датчики активності доповнились акселерометром і висотоміром. А також прорахунком калорій і моніторингом фаз сну. У 2014 році були представлені трекери активності для тварин. Привабливість трекерів активності полягає в тому, що вони гейміфікують процес збільшення фізичної активності. Люди можуть обмінюватися результатами тренувань, відстежувати показники друзів і змагатися у соціальних мережах. == Використання == Трекери із різними комплектами датчиків широко використовуються в медицині, спорті та сфері безпеки. Через них можна сигналізувати про небезпечні ситуації, контролювати фізіологічні параметри і симптоми, збирати дані для покращення лікування. Ця технологія змінила підхід до охорони здоров'я, оскільки уможливила безперервний моніторинг за пацієнтом без його госпіталізації. Через трекер активності мед. працівникам доступна інформація про температуру тіла пацієнта, частоту серцевих скорочень, активність мозку, рухи м'язів і інші дані. Також виріс попит на трекери в сфері спорту.[джерело?] Наприклад, кілька років тому,[коли?] пітливість можна було виміряти тільки в лабораторних умовах. А зараз це можливо за допомогою просунутих трекерів активності.[джерело?] == Див. також == Xiaomi Mi Band Apple Watch Розумний годинник Велокомп'ютер КПК Спортивна медицина Моніторинг (медицина) == Посилання == Фітнес-трекер: чи здатний модний аксесуар спростити життя? 15 жовтня 2019",uk,Спорт (Sous-catégorie),,https://uk.wikipedia.org/?curid=3003505,297,3003505.0,['uk'],False,Спорт,Sous-catégorie
,Військовий шоколад (Швейцарія),"Військовий шоколад (нім. Militärschokolade; фр. chocolat militaire; італ. cioccolato militare; ромш. tschigulatta da militar) є продовольчим компонентом збройних сил Швейцарії. Швейцарський шоколад взагалі дуже популярна їжа. == Історія == Військовий шоколад мав офіційне позначення «надзвичайних пайків» (Notportion або ration de secours або razione di soccorso або raziun da reserva) у швейцарській армії. Це був чорний темний шоколад, упакований у дві білі картонні коробки, які були вкриті прозорою поліетиленовою плівкою. Вони були розміром із сигаретну коробку. Дві картонні коробки були з'єднані, але їх можна було легко розділити за допомогою перфорації. Цей військовий шоколад виробляли кілька компаній, наприклад Villars-Maitre-Chocolatier або Chocolat Stella. Десятиліттями військовий шоколад був частиною основного пайка швейцарських солдатів. Крім Військового печива, воно користується популярністю у школярів, які отримують їх від солдатів. Таким чином військовий шоколад отримав певний культовий статус. З часом звичайну шоколадну плитку 50 г стали пакувати у червону паперову упаковку, а молочну шоколадну плитку 50 г - у червону пластикову упаковку. Це було більш популярно, ніж екстрені порції, але не було доступно в тій самій кількості. Це призвело до чуток, що цей шоколад тільки для офіцерів. Це стало приводом для неофіційного позначення «офіцерський шоколад». «Offiziersschokolade» тепер замінив надзвичайний раціон. Надзвичайні пайки більше не є частиною офіційного військового пайка. З 1 травня 2005 року попередній чорний шоколад Stella було вилучено з експлуатації. Виробник у Тічино, однак, продовжує виробляти їх за оригінальним рецептом і продавати їх цивільним клієнтам. Сучасний військовий шоколад також містить рисові криспі або кукурудзяні пластівці. Окрім шоколадних батончиків, для рекламних цілей доступний військовий шоколад у формі наполітену 5 г. Швейцарська армія отримує свій військовий шоколад від різних виробників, які мають сертифікат UTZ, зокрема від Chocolat Stella або Chocolat Frey. == Захищений бренд == З 2013 року захист бренду «Swiss Army» буде здійснюватися від імені парламенту. У квітні 2016 року Handelsgericht Bern заборонив виробнику шоколаду використовувати марку «Swiss Army» без відповідної ліцензії. == Див. також == Надзвичайні пайки Військовий бісквіт Військовий шоколад (США) == Посилання == Рішення про охоронюване позначення Історія військового шоколаду",uk,Спорт (Sous-catégorie),,https://uk.wikipedia.org/?curid=5087333,329,5087333.0,['uk'],False,Спорт,Sous-catégorie
,Військовий бісквіт,"Військовий бісквіт (нім. Militärbiscuit; фр. biscuits militaires; італ. biscotti militari; ромш. biscuits militars;) є харчовою складовою швейцарської армії. == Історія == Оскар Дж. Камблі, керівник традиційної швейцарської компанії Kambly SA в другому поколінні, розробив рецепт нейтральної на смак випічки в 1959 році. Він мав замінити військовий Zwieback, відомий як Bundesziegel німецькою мовою (федеральна цегла), і мав бути сумісним із сиром чи ковбасою, а також із шоколадом. Він повинен мати термін придатності не менше трьох років. З 1959 року армія щороку роздає солдатам близько мільйона порцій військового печива. Військове печиво користується популярністю і серед цивільного населення Швейцарії. Деякі приватники продавали військове печиво, чому спочатку хотіла перешкодити ДПСУ, оскільки торгівля армійськими продуктами харчування заборонена. Це також зазначено на упаковці. З 2010 року Kambly, як і раніше виробник військового печива, має право продавати його великим дистриб'юторам. Упаковка повинна відрізнятися від печива, яке виготовляється для армії. З 2009 року печиво також роздають разом із військовим шоколадом у подарунковій упаковці з присвятою Головнокомандувача Збройних Сил воїнам, які виконали військовий обов'язок. 25 000 таких подарункових коробок включають регулярне щорічне виробництво для випуску на рік для солдатів у Швейцарії. На додаток до стандартної упаковки, військове печиво також доступне як рекламний товар з двома шматками, упакованими в маленьку упаковку по 9 г. == 450 кіло калорій 14 грамів жиру 73 грами вуглеводів 15 грамів з яких цукру 6,9 грам білка 1,9 грама солі == Посилання == Das Militär-Biscuit. Адріан Шультесс, Антонія Продати: Wieso darf Volg plötzlich Militär-Biscuits verkaufen? Чому Волг раптом може продавати військове печиво? В: Blick, Армеепровіант. Militärbiscuit: Ein Klassiker - neu aufgelegt .Армеепровіант. Військовий бісквіт: Класика - перевидання Веб-сайт Logistikbasis der Armee.",uk,Спорт (Sous-catégorie),,https://uk.wikipedia.org/?curid=5087336,301,5087336.0,['uk'],False,Спорт,Sous-catégorie
,Фіона Оукс,"Фіона Оукс (англ. Fiona Oakes) - британська легкоатлетка, двадцятиразова переможниця марафонів серед них чотири світові рекорди. У шестилітньому віці стала веганкою. Бігає попри втрату внаслідок хвороби колінної чашечки у віці 17 літ. У 2013 році взяла участь в антарктичному льодовому марафоні в марафоні на Північному полюсі. Оукс керує притулком для тварин Tower Hill Stables Animal Sanctuary є послом The Vegan Society, а також патронує Captive Animals Protection Society == Світові рекорди == у 2013 році вона стала найшвидшою жінкою у загальному часі, що завершила марафон на всіх континентах (23 год:27 хв:40 с) найшвидшою жінкою, за сумарним часом, що завершила марафон на всіх континентах і Північному полюсі (2 год:20 хв:50 с) і найшвидшою жінкою за фактичним часом котра пробігла марафон на всіх континентах включно з Північним Полюсом (225 днів і 18 годин). 2018 року Оукс побила свій 4-й рекорд. ставши найшвидшою жінкою, котра пробігла півмарафон у костюмі тварини (корови) у Тромсо, Норвегія з результатом (1 год:32 хв:24 с) == Інші досягнення == У вересні 2018 року виграла забіг у своїй віковій категорії під час Atacama Crossing race.",uk,Спорт (Sous-catégorie),,https://uk.wikipedia.org/?curid=3596363,179,3596363.0,['uk'],False,Спорт,Sous-catégorie
,Універсіада,"Універсіа́да (англ. Universiade) - міжнародні спортивні змагання серед студентів, що проводяться Міжнародною федерацією університетського спорту (FISU). Назва «Універсіада» походить від слів «Університет» і «Олімпіада». Часто згадується, як «Всесвітні студентські ігри» і «Всесвітні університетські гри». Кожні два роки проводяться літні та зимові універсіади. Історія студентського спорту почалася в далекому 1905 році, коли в США пройшли перші міжнародні змагання серед студентів. У 1919 році Жаном Птіжаном була створена Конфедерація студентів. Під егідою цієї організації у 1923 році відбулися перші Всесвітні ігри студентів в Парижі. Останньою літньою універсіадою стала літня Універсіада 2019 року в Неаполі, Італія. Останньою зимовою універсіадою стала Універсіада 2023 року, що відбулась в Лейк-Плесіді, Сполучені Штати, з 11 по 21 січня 2023 року після того, як змагання 2021 року, які мали відбутися в Люцерні, Швейцарія, були скасовані через пандемію COVID-19. Літня Універсіада 2021 року мала відбутися в Ченду, Китай, але через пандемію COVID-19 їх тричі відкладали, і тепер вони відбудуться у 2023 році. Літня Універсіада 2023 повинна була відбудуться в Єкатеринбурзі, Росія, але була відкладена після російського вторгнення в Україну в 2022 році. FISU ухвалили рішення провести Літню Універсіаду 2023 року в Ченду замість Єкатеринбурга. == Історія == Ідея глобального міжнародного спортивного змагання між студентами-спортсменами виникла ще до створення в 1949 році Міжнародної фідерації університетського спорту (FISU), яка зараз проводить Універсіаду, і навіть найперших Всесвітніх університетських ігор, що відбулися в 1923 році. Англійський борець Ходжсон Пратт був першим прихильником такої події, запропонувавши на Всесвітньому мирному конгресі в Римі в 1891 році пропозицію про створення серії міжнародних студентських конференцій у столицях, що змінювалися, із заходами, включно з видами спорту. Цього не сталося, але подібний захід було створено в Німеччині в 1909 році у формі Академічної Олімпії. З 1909 по 1913 рік було проведено п’ять змагань, усі вони проходили в Німеччині. На початку 20 століття Жан Петіжан з Франції почав спроби організувати «Університетські Олімпійські ігри». Після розмови з П’єром де Кубертеном, засновником сучасних Олімпійських ігор, Петіжан був переконаний не використовувати слово «Олімпійський» у назві турніру. Петіжан, а пізніше Міжнародна конфедерація студентів (CIE), були першими, хто створив серію міжнародних заходів, починаючи з Міжнародного університетського чемпіонату 1923 року. За цим був Літній студентський чемпіонат світу 1924 року, який був перейменований роком пізніше, і ще два змагання відбулися в 1927 і 1928 роках. Була ще одна зміна назви змагань на Міжнародні університетські ігри, які пройшли у 1930 року. Міжнародні університетські ігри проводилися ще чотири рази в 1930-х роках і до 1947 року коли пройшли останні змагання. Окрема група організувала альтернативні університетські ігри в 1939 році у Відні, в Німеччині після аншлюсу. Початок Другої світової війни припинив усі основні міжнародні студентські спортивні заходи, а її наслідки також призвели до розколу серед руху, оскільки CIE було розпущено та з’явилися конкуруючі організації. Міжнародний союз студентів (UIE) включив університетські спортивні ігри до Всесвітнього фестивалю молоді та студентів з 1947 по 1962 рік, включаючи окремі, неофіційні ігри в 1954 році. Ця подія в основному обслуговувала країни Східної Європи. Після закриття CIE та створення перших ігор, організованих UIE, у 1949 році з’явилася FISU і того ж року провела свою першу велику студентську спортивну подію у формі літнього Міжнародного університетського спортивного тижня 1949 року. Тиждень спорту проводився кожні два роки до 1955 року. Як і попередні ігри CIE, події FISU спочатку були спортивними змаганнями під керівництвом Заходу. Поділ між переважно західноєвропейськими FISU та східноєвропейськими UIE з часом почав розсіюватися серед більш широкої участі у Всесвітніх університетських іграх 1957 року. Ця подія не була безпосередньо організована жодною з груп, натомість її організував Жан Петіжан у Франції (яка залишалася нейтральною до розколу), але всі відповідні країни з груп взяли участь. Універсіада, організована FISU, стала прямим наступником цього змагання, зберігаючи дворічний формат до першої Універсіади 1959 року. Лише на Всесвітніх університетських іграх 1957 року Радянський Союз почав брати участь у змаганнях FISU. Того ж року те, що раніше було європейським конкурсом, стало справді глобальним, до числа конкуруючих країн увійшли Бразилія, Японія та Сполучені Штати. Збільшення участі зрештою призвело до створення Універсіади як основного світового студентського спортивного чемпіонату. == Посилання == Вікісховище має мультимедійні дані за темою: Універсіада",uk,Спорт (Sous-catégorie),,https://uk.wikipedia.org/?curid=1462678,684,1462678.0,['uk'],False,Спорт,Sous-catégorie
,Середня вага в боксі,"Середня вага (англ. middleweight) - вагова категорія у боксі. Виступають боксери до 72,6 кг.(160 фунтів). == Чемпіони == Чоловіки Жінки === The Ring === Станом на 2 червня 2022. Легенда: Ч Чинний чемпіон світу за версію журналу The Ring === BoxRec === Станом на 23 серпня 2022. == Найдовші чемпіонські терміни == Станом на 14 жовтня 2022. Легенда: Чинний чемпіон світу. == Див. також == Список чинних чемпіонів світу з боксу Список чинних чемпіонів світу з боксу серед жінок Рейтинг найкращих боксерів незалежно від вагової категорії",uk,Спорт (Sous-catégorie),,https://uk.wikipedia.org/?curid=1685156,96,1685156.0,['uk'],False,Спорт,Sous-catégorie
,Друга легша вага в боксі,"Друга легша вага (англ. super bantamweight, також англ. junior featherweight) - вагова категорія у професійному боксі. Виступають боксери від 53,52 кг (118 футів) до 55,34 кг (122 фунтів). У 1920-х роках організатори боксу робили спроби встановити цю вагову категорію, але небагато організацій санкціонували бої у цій ваговій категорії. Дивізіон було відроджено в 1970-х роках, і перший титульний бій за 54 роки в дивізіоні відбувся в 1976 році, коли WBC визнала Рігоберто Ріаско (Панама) своїм чемпіоном у другій легшій вазі. == Чемпіони == станом на 5 травня 2025 року Чоловіки Жінки == Найдовші чемпіонські терміни == Відмічені: Активні боксери == Див. також == Список чинних чемпіонів світу з боксу Список чинних чемпіонів світу з боксу серед жінок Рейтинг найкращих боксерів незалежно від вагової категорії",uk,Спорт (Sous-catégorie),,https://uk.wikipedia.org/?curid=2354712,126,2354712.0,['uk'],False,Спорт,Sous-catégorie
,Легка вага в боксі,"Легка вага (англ. lightweight) - вагова категорія у боксі. Виступають боксери до 61,2 кг.(135 фунтів). == Чемпіони == Чоловіки Жінки === The Ring === Станом на 13 серпня 2022. Легенда: Ч Чинний чемпіон світу за версію журналу The Ring === BoxRec === Станом на 23 серпня 2022. == Аматорський бокс == До Другої світової війни у легкій вазі виступали боксери від 57,2 кг до 61,2 кг. На Олімпійських іграх 1948 виступали боксери від 58 кг до 62 кг. Після того до 2019 року виступали боксери від 57 кг до 60 кг. На Олімпійських іграх 2020 у легкій вазі виступали боксери від 57 кг до 63 кг. З 1 серпня 2021 року у легкій вазі знов стали виступати боксери до 60 кг. == Див. також == Список чинних чемпіонів світу з боксу Список чинних чемпіонів світу з боксу серед жінок Рейтинг найкращих боксерів незалежно від вагової категорії",uk,Спорт (Sous-catégorie),,https://uk.wikipedia.org/?curid=2350978,161,2350978.0,['uk'],False,Спорт,Sous-catégorie
,Лебедєв Денис Олександрович,"Лебедєв Денис Олександрович (14 серпня 1979, Старий Оскол, РСФСР) - російський боксер-професіонал, що виступав у першій важкій вазі. Чемпіон світу в першій важкій вазі за версією WBA (Super) (з 2012), колишній чемпіон за версією IBF (2016). === Лебедєв проти Хука === У 2010 році Лебедєв став офіційним претендентом на бій за титул чемпіона WBO з німецьким боксером Марко Хука, і згодом офіційно було оголошено про їхній бій. Бій відбувся 18 грудня 2010 року на території чемпіона в Берліні. У протистоянні було дуже багато позиційної боротьби. Хук менше намагався робити багатоударних комбінацій, а більше зосередив увагу на обороні і на використанні правого прямого, що добре діє проти лівші. Лебедєв, у свою чергу, більший акцент робив на тому, щоб дістати суперника лівим боковим, чи серією бокових. Загалом перевагу комусь із боксерів віддати було дуже важко. Це відобразилося і у суддівському рішенні. Один суддя віддав перемогу росіянину 116-112, інші два чемпіону 115-113. Після бою ще довго велися дискусії про суперечливе рішення суддів. Лебедєв зазнав своєї першої поразки у професійній кар'єрі. Після бою стало відомо, що з четвертого раунду Хук боксував із зламаним ребром. === Лебедєв проти Раміреса === Промоутерам вдалося домовитися про об'єднавчий бій між чемпіонами WBA Денисом Лебедєвим та IBF Еміліо Раміресом. Цей двобій став головним у вечері боксу, що відбувався 21 травня 2016 у Москві. Він замінив бій Олександр Повєткін - Деонтей Вайлдер, що був перенесений через допінг росіянина. Після спокійного першого раунду, Лебедєву вдалося похитнути суперника та відправити його на канвас рингу в другому. Однак, аргентинець піднявся. Лебедєв кинувся добивав суперника, що змусило рефері зупинити бій. Після цього бою функціонери WBA надали росіянину титул суперчемпіона WBA (Super). === Лебедєв проти Гассієва === Про бій було оголошено у серпні 2016 року. Гассієв здобув право на цей бій, перебуваючи в стані офіційного претендента за версією IBF. Лебедєв будучи чемпіоном світу за версіями IBF та WBA (Super) мав захищати обидва пояси, однак перед боєм стало відомо, що WBA дала позитивну відповідь на запит боксера не захищати цей пояс. Перші два раунди проходили в повільному темпі, боксери придивлялися один до одного, почергово викидаючи комбінації. Починаючи з третього раунду Гассієв став активно пресингувати чемпіона. Визначальним можна назвати п'ятий раунд, Гассієв провів сильний удар по печінці суперника, чим відправив його у нокдаун (другий у кар'єрі Лебедєва). Після цього бій проходив у рівній боротьбі з великою кількістю ударів. Судді віддали перемогу Гассієву роздільним рішенням: 116-112, 116-111, 113-114. Після бою Лебедєв заявив, що був переконаний, що перемагає, а також що сподівається на реванш. == Посилання == Сайт Boxrec",uk,Спорт (Sous-catégorie),,https://uk.wikipedia.org/?curid=2212289,421,2212289.0,['uk'],False,Спорт,Sous-catégorie
,Біг з бар'єрами,"Біг з бар'єрами - сукупність легкоатлетичних дисциплін, де спортсмени змагаються у спринтерських видах бігу, під час якого спортсменам необхідно долати бар'єри. == Правила == Правила бігу з бар'єрами відповідають правилам легкоатлетичного спринту. Атлети на дистанції бігу з бар'єрами біжать кожен своєю доріжкою. L-подібні (у профіль) бар'єри розміщуються через рівні інтервали так, щоб ніжки бар'єра дивились у напрямку старту (щоб бар'єр, який зачепить бігун, падав уперед, а не травмував бігуна). Для перекидання бар'єра потрібно прикласти силу не меншу за 3,6 кг. Заборонено: проносить ногу збоку бар'єра навмисно збивати бар'єр ногою чи рукою. Характеристики бар'єрів та їх розстановки відображено у таблиці: == Дисципліни == Зимовий сезон: 50 метрів, 60 метрів Літній сезон: 100 метрів (жінки), 110 метрів (чоловіки), 400 метрів == Історія == Перші згадки про офіційні старти у бар'єрному бігу належать до змагань в Англії 1837 року в коледжі Ітон. 1885 року бігун Крум з університету Оксфорда продемонстрував техніку подолання бар'єрів близьку до сучасної. Олімпійський дебют на дистанції 110 метрів з бар'єрами відбувся 1896 року. З 1920-их років бар'єрним спринтом почали займатись жінки. 1935 T-подібні бар'єри було замінено на менш травмонебезпечні L-подібні. Нині біг з бар'єрами обов'язково входить до програми найбільших легкоатлетичних змагань. == Техніка == Фахівці бігу з бар'єрами вважають, що основи сучасної техніки заклав знаменитий американський спортсмен Елвін Кренцлейн. 1898 року він досягнув результату 15,2 с на дистанції 110 м. Його техніка без принципових змін існує дотепер. Махова нога переноситься через бар'єр бічним змахом, поштовхові - описує дугоподібну траєкторію. Бар'єр не перестрибується, а «переступається» з мінімальною втратою швидкості. Бар'єрний крок у чоловіків буває довжиною близько 3,5 м (у жінок - 3 м). Важливою якістю бар'єриста є здатність набирати швидкість до першого бар'єру та включатись у біг одразу після подолання бар'єра. Техніку «бар'єрного кроку», з певними поправками, успішно використовують також і бігуни у стипль-чезі, що дозволяє домогтись більш високого результату під час подолання нерухомих перешкод. == Джерела == Hurdles-History Taking it in stride",uk,Спорт (Sous-catégorie),,https://uk.wikipedia.org/?curid=1871508,316,1871508.0,['uk'],False,Спорт,Sous-catégorie
,Сальхов (стрибок),"Са́льхо́в (англ. salchow) - один із трьох ребрових стрибків у фігурному катанні. Стрибок названо на честь шведського фігуриста Ульріха Сальхова, який виконав його вперше у 1909 році. Захі́д на стрибок робиться з дуги назад-всередину, водночас вільна нога робить мах навколо тіла, приземлення виконується на зовнішнє ребро ковзана на хід назад на махову ногу. В залежності від кількості обертань у повітрі вирізняють одинарний, подвійний, потрійний або четверний сальхов. == Перші виконання стрибка == На VII Олімпійських іграх (Антверпен, 1920 рік) американка Тереза Вельд стала першою в історії жінкою, якій підкорився сальхов, однак тодішнім суддям це не сподобалось, на їх погляд за їх же висловом «цей стрибок не пасує леді, адже при його виконанні спідниця здіймається вище колін». Чоловіки почали виконувати подвійний сальхов уже в 1920-і роки. Вперше його виконав Гілліс Графстрем. В 1936 році, виступаючи на Чемпіонаті Європи з фігурного катання, 15-річна британка Сесілія Колледж стала першою в історії жінкою, що зуміла виконати сальхов у два оберти. Перший потрійний сальхов було виконано на Чемпіонаті світу з фігурного катання 1955 року Ронні Робертсоном. Серед жінок його першою виконала чехо-словацька фігуристка Яна Мразкова в 1959 році (за іншими даними, зокрема, так вказується у північно-американських ЗМІ - канадійка Петра Бурка на Чемпіонаті Канади 1962 року). У 1998 році американець Тімоті Гейбл став першим в історії фігуристом, який підкорив четверний сальхов. У фіналі Гран-Прі серед юніорів сезону 2001/2002 японка Мікі Андо першою з жінок-одиночниць виконала сальхов у чотири оберти. == Посилання == Майстер-клас із виконання сальхову від американської фігуристки Ненсі Керіґан відео на YouTube",uk,Спорт (Sous-catégorie),,https://uk.wikipedia.org/?curid=419057,249,419057.0,['uk'],False,Спорт,Sous-catégorie
,Стрибки у фігурному катанні,"три-чотири оберти. Саме ці стрибки оголосили «заліковими» (listed jumps) у Новій системі суддівства. == Багатообертні стрибки == 1 Тут і далі слова «лівий» і «правий» відносяться до спортсмена з лівим обертанням, яких більшість. 2 Дані на сезон 2019-2020 за чистий стрибок (недокрут до 90°). За недокрут до 180° нараховується 80 % балів. Якщо недокрут більше 180° - оцінка на один ступінь менше (наприклад, невдалий потрійний оцінюється як подвійний). 3 Зелений колір - виконаний на змаганні, санкціонованому ІСУ (без серйозних помилок - падінь, приземлень на дві ноги, недокрутів; зазначено змагання, на якому стрибок був вперше зарахований). Жовтий - були невдалі спроби. Червоний - на змаганнях не виконувався. 4 Змагання національного рівня. === Техніка виконання == Одиночне катання не набагато відстає за травмонебезпечністю від парного - в першу чергу через стрибки. У фігуристів часті травми колінного та кульшового суглобів від невдалого падіння. Не менш серйозна проблема - викривлення хребта, скручування попереку і суглобів від постійного приземлення на одну і ту ж ногу. === Відмінності == Аксель разюче відрізняється технікою від всіх інших стрибків - з ходу назад спортсмен, перед тим як стрибнути, робить розворот. І вже з руху вперед, після замаху правою ногою, виконується стрибок. Рітбергер, як і тулуп, виконується з зовнішнього ребра правої ноги - тому він теж кандидат на роль другого стрибка в каскаді. Для стороннього спостерігача рітбергер - «найхитріший» стрибок, без помітних підготовчих рухів. Найчастіше виконується з дуги або з трійки вперед-всередину. Сальхов виконується тільки з розвороту (трійки вперед-назовні або моухока). Стрибок виконується з внутрішнього ребра лівої ноги і завжди супроводжується характерним махом правою ногою навколо тіла. Потрійні і четверні сальхови часто виконуються з двох ніг, недосвідчений уболівальник може прийняти такий сальхов за тулуп або фліп. == Каскади стрибків == У каскаді відрив другого стрибка відбувається з тієї позиції, в якій спортсмен приземляється після першого, без будь-яких кроків і перегрупувань. Тому серед стандартних стрибків у якості другого придатні тулуп і рітбергер. Альтернативи: Другим стрибком виконати ойлер, потім сальхов або фліп. Наприклад, аксель-ойлер-фліп. Повсюдно практикується аматорами, а також на роликах. За Новою системою суддівства фігуристам високого класу такі каскади невигідні. З включенням ойлера в розряд оцінюваних стрибків каскади через ойлер з'явилися в арсеналі ведучих фігуристів. Приземлитися на ліву ногу, потім сальхов або фліп (такі приземлення для всіх стрибків у два та більше обертів, крім останнього, прямо дозволені). Це правило використовував Артур Дмитрієв-молодший, першим виконавши каскад потрійний лутц на ліву ногу-потрійний фліп. Раніше каскади з фліпом як другим стрибком ніколи не виконувалися. Ірина Родніна виконувала каскад подвійний аксель на ліву ногу-подвійний сальхов. Зробити другим стрибком лутц в протилежну сторону. Таке практикувалося в епоху одиночних стрибків; зараз більшість фігуристів відпрацьовують стрибки тільки в одну сторону. До того ж перший стрибок потрібно виконати впевнено, з великим «запасом» - траєкторія заходу на лутц дуже полога. Каскад потрійного стрибка з подвійним - обов'язковий елемент одиночного катання у змаганнях міжнародного рівня. За даними на сезон 2010-2011, у довільній програмі одиночникам дозволений один каскад не більш ніж з трьох стрибків і ще два - по два стрибки. Парам - один каскад з трьох стрибків. Російський тренер Олексій Мішин ділить каскади на дві категорії: в одних другий стрибок виконується за рахунок залишкового обертання з першого (будь-який стандартний-рітбергер), в інших - стрибки виконуються окремо (будь-який стандартний-тулуп, одноногий аксель-сальхов). == Секвенції == Секвенція - послідовність стрибків, що виконується з більш довгою підготовкою до другого елементу. Класичний варіант секвенції - виконання подвійного акселя другим стрибком (наприклад, 3A + 2A, 4Lz + 2A). Секвенції з давніх-давен входять до арсеналу Єлизавети Туктамишевої. Однак з сезону 2022-2023 популярність цієї комбінації зросла, оскільки якщо раніше секвенції втрачали 20% від базової вартості елемента, то тепер цієї втрати немає. == Стрибки в обертання == Обов'язковий елемент одиночників (і чоловіків, і жінок). Сучасні правила відносять стрибки в обертання до обертання, а не до стрибків. === Різне === «Козлик», також «заячий підскік» (англ. bunny hop) - нескладний стрибок, який розучується початківцями, щоб контролювати тіло в повітрі. Зустрічається переважно в дитячих програмах. Вкрай рідко - в доріжках кроків. Сальто заборонені у змаганнях, тим не менше, нерідко виконуються у льодових шоу. === Із відривом типу рітбергера === Ойлер (англ. half-loop) - однообертний стрибок з приземленням на махову (ліву) ногу назад-всередину, зрідка застосовується як проміжний",uk,Спорт (Sous-catégorie),,https://uk.wikipedia.org/?curid=2661313,1000,2661313.0,['uk'],False,Спорт,Sous-catégorie
,Стрибки у воду,"На змаганнях із синхронних стрибків оцінюють також синхронність виконання елементів двома учасниками. == Змагання == Змагання зі стрибків у воду проводяться Міжнародною аматорською федерацією плавання (FINA). Стрибки у воду входять до програми чемпіонатів світу з водних видів спорту. Стрибки у воду є олімпійським видом спорту. У програму Олімпійських ігор стрибки у воду включені вперше на третіх Олімпійських іграх в 1904 році, і відтоді постійно присутні на Олімпіадах. Синхронні стрибки з'явилися в програмі Ігор у Сіднеї в 2000 році. У наш час[коли?] Олімпійська програма охоплює 8 комплектів медалей, по 4 комплекти розігруються у чоловіків і в жінок у стрибках з 3-метрового трампліна (одиночні і синхронні) та 10-метрової вежі (одиночні і синхронні). Програма чемпіонатів світу і Європи складається з 10 змагань, додатково охоплює індивідуальні стрибки з метрового трампліна. Великі змагання, включаючи Олімпіади і чемпіонати світу, проводяться трьома етапами. Після першого, кваліфікації, визначаються 18 найкращих учасників, які у півфінальній серії стрибків виявляють 12 фіналістів. Оцінки, отримані у фіналі, раніше підсумовувалися з оцінками півфіналу, однак з 2007 року нові правила FINA передбачають починати фінал «з нуля». На кожному етапі спортсмени виконують по черзі 5 або 6 стрибків, залежно від формули турніру. Перед початком кожного етапу спортсмени заявляють програму стрибків, а судді стверджують коефіцієнт складності для кожного стрибка. По ходу змагання замінювати один стрибок іншим або змінювати порядок їх виконання не дозволяється. == Оцінки == В індивідуальних змаганнях оцінка кожного стрибка проводиться сімома суддями. Кожен з них виставляє оцінки від 0 до 10, після чого дві найкращі та дві найгірші оцінки відкидаються, а три, які залишились, множаться на коефіцієнт складності стрибка. Синхронні стрибки оцінює колегія з 9 арбітрів, по двоє суддів оцінюють техніку виконання стрибка кожним спортсменом, а ще п'ять оцінюють лише синхронність. Після чого найгірша і найкраща оцінки відкидаються, а сума інших множиться на коефіцієнт складності. При оцінці техніки стрибка судді звертають увагу на якість розбігу або вихідної позиції (розбіг повинен бути виконаний по прямій лінії та мати мінімум 4 кроки, стійка повинна бути чітко зафіксована), відштовхування, виконання елементів під час польоту, вхід у воду (повинен бути максимально вертикальним і з мінімальною кількістю бризок). == Снаряди == Трамплін - спеціальна пружна дошка завдовжки 4,8 м і завширшки 0,5 м, один кінець якої закріплений на борту басейну. При стрибку з трампліна спортсмен спочатку розгойдується на ньому і потім потужно відштовхується, отримуючи додаткове прискорення від трампліна. По всій довжині має протиковзке покриття. Встановлюється на висоті 1 або 3 м над рівнем води. Вежа - споруда з кількома платформами на різних висотах: 1, 3, 5, 7,5 і 10 м. Ширина кожної платформи - 2 м, довжина - 6 м. Край платформи (як і передній край трампліна) виступає за край басейну не менше, ніж на 1,5 м. == Види стрибків == Існує кілька груп, за якими класифікуються всі спортивні стрибки - Стійки: передня (лицем до води); задня (спиною до води); на руках. Наявність розбігу: стрибок з місця; стрибок з розбігу. Положення тіла: пряме - тіло не має бути зігнутим у корпусі, ноги - прямі (не зігнуті ні в колінах, ні в стегнах), з’єднані разом, носки витягнуті; зігнувшись - тіло має бути зігнуте в корпусі, ноги - прямі в колінах; згрупувавшись - тіло має бути компактним, зігнутим у корпусі, ноги - зігнутими в колінах, коліна і ступні - розташованими близько разом (в межах ліній тіла та плечей); вільне - положення тіла може бути будь-яким із вищезазначеного, ноги мають бути з’єднані, носки - витягнутими. Деякі стрибки можуть мати фазу польоту під час його виконання (стрибок ""льотом""). При виконанні стрибка ""льотом"" положення тіла має бути виражено прямим та має прийматися після відштовхування або після одного оберту. Оберти і гвинти: півоберт - стрибок з обертанням тіла навколо поперечної осі на 180 градусів; оберт - стрибок з обертанням тіла навколо поперечної осі на 360 градусів; бувають також стрибки на 1,5, 2, 2,5, 3 та 3,5 оберти; півгвинт - стрибок з обертанням тіла навколо поздовжньої осі на 180 градусів; гвинт - стрибок з обертанням тіла навколо поздовжньої осі на 360 градусів; бувають також стрибки з 1,5, 2, 2,5 і 3 гвинтами. Комбінування різних елементів дозволяє виконати понад 60 варіантів стрибка з трампліна і понад 90 - з вишки. Кожному зі стрибків присвоєно свій коефіцієнт складності, що лежить у діапазоні від 1,2 до 3,8. Нумерація стрибків Усі спортивні стрибки у воду позначаються трьома або чотирма цифрами з літерою після них. Перша цифра відповідає одному з шести класів, до якого належить стрибок: стрибок з передньої стійки з обертанням вперед (I клас); стрибок із задньої стійки з обертанням назад (II клас); стрибок з передньої стійки з обертанням назад (III клас); стрибок із задньої стійки з обертанням вперед (IV клас); стрибок з обертанням у двох площинах з гвинтами (V клас); стрибок зі стійки на руках (VI клас) - цей клас стрибків виконується лише на вишці. Стрибки I-IV класів позначаються трьома цифрами з літерою після них. Друга цифра може бути ""1"", коли присутня фаза польоту під час його виконання (стрибок ""льотом"") або ""0"", якщо фаза польоту «льотом» відсутня. Третя цифра відповідає числу виконуваних півобертів вперед або назад. Стрибки V класу позначаються чотирма цифрами з літерою після них. Друга цифра означає клас гвинтового стрибка і напрямок відштовхування. Третя цифра відповідає числу виконуваних півобертів, а четверта - півгвинтів. Стрибки VI класу (зі стійки на руках) можуть позначатися трьома (без гвинтів) або чотирма цифрами (з гвинтами) з літерою після них. У стрибках зі стійки на руках без гвинтів, третя цифра відає числу виконуваних півобертів, а друга цифра відповідає напрямку його виконання: із передньої стійки на руках з обертанням вперед; із задньої стійки на руках з обертанням назад; із передньої стійки на руках з обертанням назад. У стрибках зі стійки на руках з гвинтами, перша цифра - 6, друга цифра відповідає напрямку його виконання (так само як і друга цифра у стрибках зі стійки на руках без гвинтів), третя цифра - число виконуваних півобертів, а четверта - число виконуваних півгвинтів. Літера наприкінці номера стрибка будь-якого класу відповідає положенню тіла, в якому виконується стрибок: пряме (А), зігнувшись (B), згрупувавшись (C) та вільне (D). == Див. також == Кліфф дайвінг == Посилання == Офіційний сайт FINA [Архівовано 11 лютого 2011 у Wayback Machine.] Описані в",uk,Спорт (Sous-catégorie),,https://uk.wikipedia.org/?curid=946697,1000,946697.0,['uk'],False,Спорт,Sous-catégorie
,Аманда Сандборг-Вестерберг,"Аманда Тереза Сандборг-Вестерберг (швед. Amanda Theresa Sandborg-Waesterberg; 16 грудня 1842, Стокгольм, Швеція - 3 січня 1918, Бергвік, Швеція) - шведська композиторка, авторка кількох сотень пісень релігійного характеру. == Біографія == Аманда Сандборг народилася у 1842 році в Стокгольмі. Її батьками були Карл Сандборг і його друга дружина Фредеріка Сесілія Хагберг. Батько Аманди був церковним кантором, а також співав у хорі Королівської опери в Стокгольмі. Хрещеним батьком дівчинки був диригент Якоб Ніклас Альстрем. === Освіта === Перші уроки музики Аманда отримала від батька. Пізніше, в 1862 році, вона розпочала навчання на хоровому відділенні коледжу при Королівській музичної академії (нині - Королівська вища музична школа в Стокгольмі). Крім музичної освіти, Аманда здобула спеціальність вчительки і телеграфістки (телеграфісткою була також її сестра), а також працювала деякий час гувернанткою. === Публікації === У 1875 році вона почала публікувати власні музичні твори під псевдонімом «A S-g». Вийшло друком декілька збірників її пісень; крім того, з 1882 по 1920 рік пісні Аманди Сандборг, призначені для виконання в церкві (в цілому 120 найменувань), періодично публікувалися у християнській щотижневій газеті Sanningsvittnet. Окремі пісенні твори було включено також до складу різних збірок церковних гімнів. === Родина === У 1876 році Аманда Сандборг вийшла заміж за Ларса Магнуса Вестерберга. Очевидно, доходів чоловіка родині на прожиття не вистачало, тому Аманда давала приватні уроки гри на фортепіано і, можливо, викладала в школі шведського піаніста, композитора та педагога Ріхарда Андерссона. У 1901 році Ларс Вестерберг помер, після чого Аманда проживала разом з одним з їхніх дітей. Померла Аманда Сандборг 3 січня 1918 року в Бергвіку (провінціяГельсінгланд, Швеція). == Творчий спадок == Спадщина Аманди Сандборг-Вестерберг як композиторки складається переважно з пісень, в тому числі близько двохсот з них - на релігійну тематику. У плані композиції вони варіюються від невигадливих мелодій з простою ритмічною схемою та гармонією до більш складних і масштабних творів, розрахованих як на сольне, так і на хорове виконання. До деяких з них авторка написала також фортепіанну партію. == Посилання == Вікісховище має мультимедійні дані за темою: Аманда Сандборг-Вестерберг Hans Bernskiöld. Amanda Sandborg-Waesterberg. Swedish Musical Heritage (англ.). The Royal Swedish Academy of Music. Архів оригіналу за 18 жовтня 2020. Процитовано 21 березня 2021.",uk,Random,,https://uk.wikipedia.org/?curid=4150452,354,4150452.0,['uk'],False,Random,Aléatoire
,Паргали Ібрагім-паша,"Ібрагім-паша (араб. ابراهیم پاشا, тур. İbrāhīm Paşa 1493-1536), також відомий як Паргали Ібрагім-паша (Ібрагім паша з Парги) або Франк («європеєць») Ібрагім-паша. - великий візир Османської імперії в 1523-1536 роках за часів султана Сулеймана Пишного. 27 червня 1523 року, за рішенням султана Сулеймана І став великим візиром замість Пірі Мехмед-паши, якого на цю посаду призначив попередній султан Селім I. Ібрагім-паша залишався на цій посаді протягом 13 з половиною років до своєї смерті. Він досяг рівня влади та впливу, з яким могли змагатися лише кілька Великих візирів імперії, але 1536 року за наказом султана Сулеймана Пишного його стратили, а усе майно було конфісковане державою. == Біографія == Хоча точне місце народження і походження Ібрагім-паши невідоме, вважається, що він народився у місті Парга в Епірі, на той час території Венеційської республіки у християнській родині місцевого моряка чи рибалки. У дитинстві він був викрадений піратами та проданий в рабство до палацу в Манісі на території західної Анатолії, де отримували освіту спадкові принци (шехзаде) Османської імперії. Там він подружився з престолонаслідником Сулейманом, який був його однолітком. Ібрагім одержав освіту разом з Сулейманом, вивчив безліч мов і став доволі ерудований. Після вступу Сулеймана на Османський престол 1520 року він був удостоєний різних звань. Ібрагім був блискучим полководцем, парламентером та дипломатом. Він довів свою майстерність у численних дипломатичних зустрічах та військових кампаніях. Це сприяло його швидкому просуванню по службі і в якийсь момент він попросив Сулеймана не просувати його занадто швидко зі страху викликати заздрість та ворожість з боку інших візирів, які розраховували самі зайняти ті посади, якими Сулейман жалував Ібрагіма. На знак поваги до Ібрагіма та задоволений його скромністю, Сулейман нібито присягнувся, що Ібрагім ніколи не може бути страчений під час правління Сулеймана. Після призначення на пост візира Ібрагім-паша продовжував отримувати інші додаткові посади та титули від султана, і його вплив в Османській імперії став майже настільки ж абсолютним, як і вплив самого Сулеймана. Ібрагім був одружений, імовірно, з Мухсіне-хатун, яка народила йому сина Мехмеда. Його палац на площі Султанахмет в Стамбулі зараз - музей турецького та ісламського мистецтва. Палац був збудований як захисна споруда і міг витримати тривалу та потужну облогу (Ібрагім мав грізних суперників). На дипломатичному фронті Ібрагім був дуже успішний. Він домовився про вигідні угоди з очільниками європейських християнських держав. Венеційські дипломати навіть назвали його «Ібрагім Прекрасний», натякаючи на епітет султана Сулеймана. У 1533 році він переконав Карла V віддати Османській імперії Угорщину. У 1535 році він уклав фундаментальну угоду з Франциском I, яка створила для Франції режим найбільшого сприяння у торгівлі з Османською імперією в обмін на спільні дії проти Габсбурґів. Ця угода створити основу для спільних франко-турецьких військово-морських операцій в Середземному морі і забезпечила базування флоту Оттоманської порти у французькому місті Тулон протягом зими 1543-1544, що було розцінено в Європі як безпрецедентна і скандальна подія Досвідчений військовий командир, він зрештою потрапив у немилість після необережності, здійсненої під час кампанії проти перської імперії Сефевідів, коли він почав називати себе прізвиськом, що включало в себе слово «султан». Зокрема, цим титулом іменувався Султан Сераскіру, що було серйозною образою для Сулеймана. Цей інцидент запустив серію подій, які у результаті привели до його страти у 1536 році. На думку низки авторитетних джерел, він став жертвою інтриг Роксолани, султанської дружини. Крім неї, в Ібрагіма було безліч ворогів, які заздрили його успіхам і хотіли усунути з посади. Хоча він вже давно прийняв іслам, однак підтримував родинні зв'язки та навіть вивіз своїх батьків, щоб жити з ними в османській столиці. Оскільки Сулейман присягнувся не забирати життя в Ібрагіма під час свого правління, у імама він отримав фетву, яка дозволяла йому відмовитися від своєї клятви в обмін на будівництво мечеті в Константинополі. Ібрагіму він оголосив про фетву та майбутню страту за тиждень до виконання вироку і щодня обідав наодинці з ним сім разів: щоб дати йому можливість або вбити себе, або втекти з країни. Пізніше в листах Ібрагіма було виявлено, що він знав про майбутню страту, проте свідомо залишився вірним до останку своєму султану. ""... Увечері 15 березня 1536 Ібрагім-паша вечеряв з падишахом і, нічого не підозрюючи, залишився ночувати поруч зі своїм султаном. Кануні султан Сулейман удав, ніби спить, і став чекати. Коли Ібрагім-паша міцно заснув, султан Сулейман подав знак одній із наложниць, з якою раніше домовився. У гаремі служили чотири німих ката, яким велено було виконувати таємні страти. Вони заздалегідь сховалися в кімнаті і, коли прийшов час, вийшли і, накинувшись на Ібрагіма, кинули йому на шию петлю. Ця боротьба між молодим, сильним рабом і чотирма німими катами була жахливою. Цю боротьбу було чутно навіть в саду, на його трупі було багато ран і навіть через сто років на стінах тієї кімнати все ще залишалися криваві сліди рук Ібрагіма-паші, які підтверджують, наскільки жорстокою була боротьба ... У підсумку, весь палац бачив, як тіло Ібрагіма паші було викинуто за двері Гарему ... "" Сулейман згодом сильно шкодував, що наказав задушити Ібрагіма. Це вплинуло навіть на характер султана. Гірка туга султана Сулеймана про скоєне знаходимо в його віршах, у яких навіть через 20 років звучали теми дружби та довіри між друзями та часті натяки на риси характеру, які мав Ібрагім. == У мистецтві == Серіал "" Величне століття. Роксолана "" роль Ібрагіма виконує Окан Ялабик. В українському серіалі «Роксолана» (1996-2003) роль Ібрагіма виконав Рафаель Котанджян. == Джерела == Jenkins, Hester Donaldson. Ibrahim Pasha: grand vizir of Suleiman the Magnificent (1911) онлайн Şahin, Kaya (2013). Empire and Power in the Reign of Süleyman: Narrating the Sixteenth-Century Ottoman World. Cambridge University Press. ISBN 978-1-107-03442-6. Turan, Ebru (2009). The Marriage of Ibrahim Pasha (ca. 1495-1536): The Rise of Sultan Süleyman’s Favorite to the Grand Vizierate and the Politics of the Elites in the Early Sixteenth-Century Ottoman Empire. Turcica. 41: 3-36. онлайн",uk,Random,,https://uk.wikipedia.org/?curid=1482133,929,1482133.0,['uk'],False,Random,Aléatoire
,М'ялиця Анатолій Костянтинович,"Анатолій Костянтинович М'я́лиця (23 жовтня 1940(19401023), станція Борзя, Борзинський район, Читинська область, тепер Російська Федерація - 5 квітня 2021, місто Харків) - доктор технічних наук (2004); Харківське державне авіаційно-виробниче підприємство, генеральний директор; Державний авіабудівний концерн «Авіація України», член правління (з вересня 2007). Член ЦК КПРС у 1990-1991 роках. Член ЦК КПУ (1990-1991). == Життєпис == Закінчив Харківський авіаційний інститут (1966), інженер-механік; кандидатська дисертація «Технологічна підготовка авіаційного виробництва при залежному утворенні розмірів деталей з використанням інженерних комп'ютерних засобів» (Національний аерокосмічний університет ім. Жуковського, 2001); докторська дисертація «Технологічна підготовка літакобудівного виробництва в умовах дискретно-нестабільних програм випуску виробів» (ВАТ «Український НДІ авіаційної технології». З 1957 року - слюсар, авіаційний механік 210-го авіаційного ремонтного заводу Азербайджанської РСР. 1960-1966 - студент Харківського авіаційного інституту. З 1966 - інженер льотно-випробувальної станції в/ч 34538. З 1967 - слюсар, технолог, майстер, заступник начальника цеху, начальник цеху, заступник головного інженера, заступник генерального директора з виробництва, з 1985 - генеральний директор Харківського авіаційного виробничого об'єднання імені Ленінського комсомолу. Січень 1990 - серпень 1991 - 1-й секретар Харківського обласного комітету КПУ. 1991-1996 - заступник генерального директора з зовнішньоекономічних зв'язків, 1996-2002 - генеральний директор Харківського державного авіаційного виробничого підприємства. 10 червня 2002 - 11 січня 2004 - Міністр промислової політики України в уряді Віктора Януковича. Травень 2004 - лютий 2005 - радник Прем'єр-міністра України. Листопад 2005 - червень 2007 - генеральний директор - голова правління Державної літакобудівної корпорації ""Національне об'єднання «Антонов». З квітня 2008 - генеральний директор Харківського авіаційного заводу. Член КПРС (з 1962). 1999 - довірена особа кандидата у Президенти України Леоніда Кучми у територіальному виборчому окрузі. == Нагороди == Лауреат Державної премії СРСР (1983). Заслужений машинобудівник України (вересень 1997). Герой України (з врученням ордена Держави, 30 грудня 1999). == Джерела == У Харкові пішов з життя літакобудівник, Герой України Анатолій Мялиця [Архівовано 18 квітня 2021 у Wayback Machine.]// Укрінформ, 5.4.2021 == Посилання == Довідник «Хто є хто в Україні», видавництво «К. І.С» М'ялиця Анатолій Костянтинович // Сайт «Герої України» [Архівовано 10 січня 2020 у Wayback Machine.]",uk,Random,,https://uk.wikipedia.org/?curid=265414,329,265414.0,['uk'],False,Random,Aléatoire
,Молодіжна збірна Греції з футболу,"Молодіжна збірна Греції з футболу - національна футбольна збірна Греції гравців віком до 21 року (U-21), яка підпорядкована Федерації футболу Греції. У збірну приймаються лише громадяни Греції або грецької національності або ж молодь з грецьким корінням. Лише чотири рази збірна брала участь у фінальних змаганнях чемпіонатів Європи, але двічі - 1988 та 1998 виходила у фінал, проте програвала там. Не зважаючи на невихід до чемпіонату Європи 2004, збірна потрапила до фінального етапу олімпійського турніру 2004 року на правах господаря, де не вийшла з групи. Незважаючи на слабкі результати, збірна розкрила таланти Лукаса Вінтри, Дімітріса Салпінгідіса (найкращий гравець Греції 2008, автор першого голу греків на чемпіонатах світу (2010), Дімітріоса Пападопулоса (чемпіон Європи 2004) та Вангеліса Мораса (зірки італійського клубу «Болонья»). == Посилання == Hellenic Football Federation [Архівовано 7 вересня 2020 у Wayback Machine.] (гр.) (англ.) Greece under-21 on UEFA.com [Архівовано 13 березня 2010 у Wayback Machine.]",uk,Random,,https://uk.wikipedia.org/?curid=833162,150,833162.0,['uk'],False,Random,Aléatoire
,Ель-Вуста,"Ель-Ву́ста (Центральна; араб. المنطقة الوسطى) - мухафаза (після 2011 року) в Султанаті Оман. Адміністративний центр - місто Хайма. Площа - 79700 км², населення - 42111 осіб (2010 рік). == Географія == Розташований в середній пустельній частині країни. У Ель-Вусті домінує плоска пустельна рівнина. На північному заході межує з регіоном Ель-Батіна, на півночі з регіоном Ед-Дахілія, на північному сході з регіоном Еш-Шаркійя, на південному -Захід з мухафазах Дофар, на заході з Саудівською Аравією. На сході омивається Аравійським морем. == Адміністративний поділ == Регіон утворений в 1991 році, до цього часу міста і села регіону розподілялися між регіонами Ед-Дахілія і Еш-Шаркія, а також мухафазах Дофар. Значна частина населення регіону - бедуїни. Регіон Ель-Вуста ділиться на 4 вілайєти з центрами в містах: Хайма Дукм Махут Ель-Джазір == Посилання == Регіон Ель-Вуста (араб.)",uk,Random,,https://uk.wikipedia.org/?curid=2104774,129,2104774.0,['uk'],False,Random,Aléatoire
,Дерсбері,"Дерсбері (англ. Daresbury) - село на південному сході графства Чешир з будинками, церквами, пабами, телефонними будками - батьківщина англійського письменника Льюїса Керрола. Населення за переписом 2001 року становить 216 осіб. У центрі села знаходиться Церква Всіх Святих (All Saints Church), східне вікно якої прикрашено зображеннями героїв «Аліси в країні чудес» (Джеффрі Вебб, 1935). Вперше церква була побудована ченцями Нортона в 1100 році. Церковна вежа - єдине, що збереглося як оригінальна споруда 1550 року. Діючий пам'ятник історії був спроєктований Пейлі і Остіном; побудований в 1870 році він придбав ряд змін в облицюванні та плануванні.",uk,Random,,https://uk.wikipedia.org/?curid=2294694,96,2294694.0,['uk'],False,Random,Aléatoire
,Семюел Ріардон,"Семюел Ріардон (англ. Samuel Reardon, нар. 30 жовтня 2003(20031030)) - британський легкоатлет, який спеціалізується у бігу на короткі та середні дистанції. == Спортивні досягнення == Бронзовий олімпійський призер зі змішаного естафетного бігу 4×400 метрів та з аналогічної дисципліни серед чоловіків (2024). Фіналіст (6-е місце) чемпіонату світу в приміщенні з естафетного бігу 4×400 метрів серед чоловіків (2022). Фіналіст чемпіонату світу серед юніорів (2022) з естафетного бігу 4×400 метрів серед чоловіків (4-е місце) та бігу на 800 метрів (5-е місце). Фіналіст (5-е місце) чемпіонату Європи в приміщенні з естафетного бігу 4×400 метрів серед чоловіків (2023). Бронзовий призер чемпіонату Європи серед молоді з естафетного бігу 4×400 метрів серед чоловіків (2023). Чемпіон Європи серед юніорів з естафетного бігу 4×400 метрів серед чоловіків (2021). Чемпіон Великої Британії в приміщенні з бігу на 400 метрів (2023). == Відео == Фінальний забіг зі змішаного естафетного бігу 4×400 метрів на Олімпіаді-2024 на YouTube == Джерела == Семюел Ріардон - профіль на сайті Світової легкої атлетики (англ.) Семюел Ріардон - профіль на вебсайті Міжнародного олімпійського комітету (англ.)",uk,Random,,https://uk.wikipedia.org/?curid=5342058,168,5342058.0,['uk'],False,Random,Aléatoire
,Антанас Густайтіс,"добровольцем у Військо Литовське, виявив бажання стати військовим льотчиком і направлений в новостворене Військове авіаційне училище в Каунасі. 16 грудня 1919 року він закінчив училище з першим випуском з 34 льотчиків, з присвоєнням військового звання лейтенанта інженерії. 18 січня 1920 року призначений помічником командира навчального взводу, а 16 квітня того ж року приступив до навчальних польотів у складі 1-ї повітряної ескадрильї ВПС Литви. . У 1918-1920 роках Литва воювала на трьох фронтах. Її противниками були Радянська Росія, яка хотіла насильно встановити в Литві радянську владу, Польська Республіка, яка прагнула до відновлення держави «від моря до моря», невід'ємною частиною якого повинна була бути і Литва, і Російська Західна добровольча армія генерала П. Бермондт-Авалова, який мав намір встановити власну владу в Прибалтиці. З 18 липня по 21 листопада 1920 року курсант-льотчик Антанас Густайтіс брав участь в бойових діях на польському фронті, робить бойові вильоти, проводячи повітряну розвідку і бомбардування позицій супротивника. 1 березня 1921 року Антанас Густайтіс спрямований у 2-у повітряну ескадрилью на посаду військового льотчика. 30 березня 1923 року йому присвоюється військове звання старшого лейтенанта . 22 вересня 1925 року почав навчатися у Вищій школі аеронавтики і механічних конструкцій У франції. 16 лютого 1926 року отримує військове звання капітана , 31 серпня 1926 року призначається помічником начальника Литовської військової авіації з технічних питань, з 10 жовтня 1928 року - начальник штабу військової авіації. 23 листопада 1928 отримав звання майора. 11 квітня 1929 року призначений начальником парку військової авіації. 23 листопада 1930 року отримав звання підполковника. 13 жовтня 1932 року призначається начальником технічного відділу військової авіації, а 9 травня 1934 року - виконуючим обов'язки начальника військової авіації Литви . 23 листопада 1934 року підвищений до звання полковника, а 14 лютого 1935 року призначається начальником Литовської військової авіації. На цій посаді він перебував до ліквідації Війська литовського. 23 листопада 1937 року Антанас Густайтіс отримує військове звання бригадного генерала. 10 жовтня 1939 року був підписаний «Договір про передачу Литовській республіці міста Вільно і Віленської області і про взаємодопомогу між Радянським Союзом і Литвою» терміном на 15 років, який передбачав введення в Литву 20-тисячного контингенту радянських військ, а 14 червня 1940 року радянський уряд пред'явив Литві ультиматум, вимагаючи привести до влади в Литві дружній до СРСР уряд, і допустити на територію Литви додатковий контингент радянських військ. Ультиматум був прийнятий. Новий прорадянський маріонетковий уряд призначив позачергові парламентські вибори, на яких перемогу здобув «Союз трудового народу», що проголосив Литву Радянською Соціалістичною Республікою, і вже 3 серпня 1940 року Литва була анексована СРСР. Литовські збройні сили і воєнізовані організації ліквідовувалися. 27 серпня 1940 року Антанас Густайтіс призначений головою комісії з ліквідації Литовської військової авіації, а 31 грудня 1940 року, після підписання акта ліквідаційної комісії, звільнений зі збройних сил. Деякий час викладав в каунаському Університеті Вітаутаса Великого на посаді доцента . === Авіаконструктор === З 1925 року починається кар'єра Густайтіса як авіаконструктора . Любительська спроба сконструювати літальний апарат увінчується успіхом. 14 липня 1925 року з Каунаського аеродрому він піднімає свій літак в повітря, а пізніше здійснює на ньому політ в рідне село, провідати батьків, і приземляється на лузі біля рідної домівки. Літак виявився надійним і пізніше був придбаний управлінням ВПС Литви для потреб литовської військової авіації, де використовувався як навчальний до 1930 року, а в 1935 році переданий Військовому музею Литви, де зберігається досі. 10 листопада 1927 року піднімає в повітря другий літак своєї конструкції - ANBO-II. Спроектований як навчальний, цей літак був економічнішим німецьких літаків часів Першої світової війни, які використовувалися в той час у ВПС Литви, і, хоча і мав менш потужний двигун, але перевершував їх в швидкості і маневреності. Літак використовувався у військовій авіації до 1931 року, після чого був реконструйований і переданий аероклубу. 26 серпня 1934 року, здійснюючи акробатичний політ, літак розбився, пілот загинув. 23 липня 1928 року завершує навчання у Франції і стає дипломованим інженером авіації і механічних конструкцій. У серпні 1929 року свій перший політ здійснює його новий літак ANBO-III, який став першим литовським серійним літаком. Крім прототипу, в Майстернях військової авіації у 1930-1931 роках побудовані дві серії по 4 літаки. У 1931 році Густайтіс починає працювати над повноцінним військовим літаком для ВПС Литви, концепцію якого він обдумав ще навчаючись в Парижі . 14 липня 1932 року перший прототип ближнього розвідника і легкого бомбардувальника ANBO-IV був успішно випробуваний. Літак був двомісним, мав 2 курсових і 2 турельних кулемета і міг брати до 144 кг бомб на зовнішній підвісці. З червня по липень 1934 року ланка з трьох літаків ANBO-IV здійснила 9000-кілометровий переліт навколо Європи, відвідавши 12 держав. Літаки цього типу використовувалися в ВПС Литви до 1940 року . Також в 1931 році, 19 травня Густайтіс випробував прототип нового навчального літака ANBO-V. Літак був запущений в серію і, крім прототипу, були побудовані ще 4 літаки. У 1933 році був створений ANBO-VI, який здійснив перший політ 6 липня 1933 року. Літак призначався для навчання льотчиків, а також використовувався як зв'язковий літак і для буксирування повітряних мішеней. У Майстернях військової авіації побудовано 4 літаки цього типу. У 1933 році на прохання литовського аероклубу був спроектований двомісний спортивний літак ANBO-VII, однак проект так і не був закінчений. Це єдиний незавершений проект Антанаса Густайтіса. У 1936 році на літак ANBO-IV No 70 був встановлений більш потужний двигун і трилопатевими пропелер конструкції Густайтіса, вдосконалена конструкція. Цей літак став першим прототипом нового літака, запущеного в серію як ANBO-41. У 1937 році побудована перша серія з 9 літаків. У 1939 році - друга серія з 10. ANBO-41 став основним розвідувальним літаком ВПС Литви, а після окупації також використовувався ВВС СРСР і ВПС Німеччини, в яких на них літали латиські добровольці. Подальшим розвитком ANBO-V був літак ANBO-51. 11 серпня 1936 року випробувано перший прототип,.Загалом побудовано 10 літаків. Як і ANBO-V літак ANBO-51 використовувався у ВПС Литви як навчальний. Останнім, але не реалізованим проектом, був одномоторний двомісний легкий бомбардувальник ANBO-VIII. 5 вересня 1939 року прототип нового легкого бомбардувальника, пілотований самим Густайтісом, здійснив свій перший політ.. ANBO-VIII планувалося будувати безпрецедентною для Литви серією в 60 літаків, проте почалася Друга світова війна, порушила поставки авіаційних двигунів і інших матеріалів, а радянська окупація 1940 року поклала кінець і Литовській військовій авіації . Станом на 1 січня",uk,Random,,https://uk.wikipedia.org/?curid=3260850,1000,3260850.0,['uk'],False,Random,Aléatoire
,Аполлоній (місячний кратер),"Кра́тер Аполло́ній (лат. Apollonius) - стародавній метеоритний кратер на північно-східній межі Затоки Успіху Моря Достатку на видимому боці Місяця. Названу присвоєно на честь древньогрецького математика, одного з трьох великих геометрів античності, Аполлонія Перзького (262-190 до н. е.) й затверджено назву Міжнародним астрономічним союзом у 1935 році. Кратер утворився в нектарському періоді. == Опис кратера == Найближчими сусідами кратера є маленькі кратери Бомбеллі і Картан на заході, кратер Делі на північному заході, великий кратер Фірмік на північному сході, кратери Таунлі і Пті на південному сході; кратер Кондон на півдні. На південний схід від кратера знаходиться Море Піни. Західніше від кратера розташовуються борозни Аполлонія. Селенографічні координати центру кратера 4.51° пн. ш. 60.96° сх. д.﻿ / 4.51; 60.96, діаметр 50,66 км, глибина 2,75 км. Вал кратера перекритий численними невеликими кратерами. Висота валу над навколишньою місцевістю становить 150 м. Дно чаші кратера рівне, заповнене лавою; не має помітних структур, за виключенням декількох дрібних кратерів; характеризується низьким альбедо. Об'єм кратера становить приблизно 2300 км³. == Сателітні кратери == Кратер Аполлоній С у 1976 році перейменовано на кратер Амегіно. Кратер Аполлоній D в 1976 році перейменовано на кратер Картан. Кратер Аполлоній G в 1976 році перейменовано на кратер Таунлі. Кратер Аполлоній K в 1973 році перейменовано на кратер Аббот. Кратер Аполлоній P в 1973 році перейменовано на кратер Делі. Кратер Аполлоній T в 1976 році перейменовано на кратер Бомбеллі. Кратер Аполлоній W в 1976 році перейменовано на кратер Пті. Кратер Аполлоній N є кратером з двома концентричними валами. Кратер Аполлоній W належить до числа кратерів, у яких зареєстровані температурні аномалії під час затемнень. Пояснюється це тим, що подібні кратери мають невеликий вік і скелі не встигли покритись реголітом, що здійснює термоізоляційну дію. Кратери Аполлоній B і Аполлоній L внесені Асоціацією місячної і планетарної астрономії (ALPO) до списку кратерів з темними радіальними смугами на внутрішньому схилі. == Місця посадок космічних апаратів == Приблизно 45 км на південний захід від сателітного кратера Аполлоній A, у точці з селенографічними координатами 3°34′ пн. ш. 56°30′ сх. д., 11 вересня 1971 року розбилася радянська автоматична міжпланетна станція «Луна-18». Приблизно 10 км на північний захід від сателітного кратера Аполлоній C, у точці з селенографічними координатами 3°32′ пн. ш. 56°33′ сх. д., 21 лютого 1972 року здійснила успішну посадку радянська автоматична міжпланетна станція «Луна-20», а 22 лютого 1972 року стартувала її злітна ступінь, що доставила на Землю зразки місячного ґрунту. == Див. також == Список кратерів на Місяці Місячний кратер Морфологічний каталог кратерів Місяця Планетна номенклатура Селенографія Селенологія Пізнє важке бомбардування == Посилання == Цифровий фотографічний атлас Місяця Світлини кратера з борта Аполлона-15, Аполлона-16, Аполлона-17 Кратер Аполлоній на мапі LAC-62 Селенологічна мапа околиць кратера Кратер Аполлоній на мапі LM-62 Топографічна мапа околиць кратера Опис кратера на сайті The Moon-Wiki (англ.). Andersson, L.E., and E.A. Whitaker NASA Catalogue of Lunar Nomenclature [Архівовано 6 жовтня 2014 у Wayback Machine.]. - NASA Reference Publication 1097, October 1982.",uk,Random,,https://uk.wikipedia.org/?curid=5126465,474,5126465.0,['uk'],False,Random,Aléatoire
,Операція «Везерюбунг»,"Операція «Везерюбунг» (нім. Unternehmen Weserübung [ˈveːzɐˌʔyːbʊŋ] - Навчання на Везері) - вторгнення німецьких військ у Данію і Норвегію у квітні 1940 року. == Планування операції == Плануючи вторгнення до Франції, німецький генеральний штаб турбувався, що у цьому випадку англо-французькі війська можуть зайняти Данію і Норвегію. 10 жовтня 1939 року головнокомандувач військово-морськими силами грос-адмірал Е. Редер вперше вказав Гітлерові на значення Норвегії у війні на морі. Скандинавія була вигідним плацдармом для атаки на Німеччину. Окупація Норвегії Великою Британією і Францією для Німеччини означала б фактичну блокаду її військово-морського флоту. Втім, унаслідок кризи довіри до офіцерів штабу з боку фюрера, ГШ щодо планування було значно усунуто. Розробкою операції займався спецвідділ при ОКВ без участі ОКГ. 14 грудня 1939 року А. Гітлером був даний наказ щодо підготовки операції у Норвегії. 1 березня 1940 року виходить спеціальна директива. У пункті 1-му директиви зазначалося: «Розвиток подій у Скандинавії вимагає здійснити всі приготування до того, щоб частиною збройних сил окупувати Данію і Норвегію. Це повинно перешкодити англійцям закріпитись у Скандинавії і на Балтійському морі, забезпечити нашу базу руди у Швеції та розширити для військово-морського флоту і авіації вихідні позиції проти Англії» 7 березня 1940 року А. Гітлер схвалив остаточний план операції «Везерюбунг». == Початок операції == Вранці 9 квітня 1940 року німецькі посли в Осло і Копенгагені вручили урядам Норвегії і Данії однакові за змістом ноти, у яких збройний наступ Німеччини був обґрунтований вимушеною необхідністю захистити обидві нейтральні країни від нібито можливого найближчим часом нападу англійців і французів. Метою німецького уряду, говорилося в ноті, є мирна окупація обох країн. == Окупація Данії == Данія підкорилася вимозі Німеччини майже без опору. У Данії нацистські морські і повітряні десанти безперешкодно зайняли всі найважливіші міста. За кілька годин серйозно пошкоджено данську авіацію. Під загрозою бомбардувань цивільного населення данський король Крістіан X змушений підписати капітуляцію і наказує армії скласти зброю. Нацисти оголосили Данію своїм «протекторатом». Багато внутрішніх питань данці вирішували самі. Після капітуляції Данії британські і американські війська займають її північні колонії, щоб їх не змогли захопити нацисти: Фарерські острови, Гренландію і Ісландію. Ці «непотоплювані авіаносці» стали найважливішим ресурсом для поставок до Британії і в СРСР. == Окупація Норвегії == За вторгнення в Норвегію був відповідальний XXI армійський корпус під командуванням генерала Ніколауса фон Фалькенгорста. Він складався з наступних основних підрозділів: 69-та піхотна дивізія 163-тя піхотна дивізія 181-ша піхотна дивізія 196-та піхотна дивізія 214-та піхотна дивізія 3-тя гірсько-піхотна дивізія В Норвегії німці 9-10 квітня захоплюють головні норвезькі порти: Осло, Тронгейм, Берген, Нарвік. 14 квітня англо-французький десант висаджується під Нарвіком, 16 квітня - у Намсусі, 17 квітня - в Ондальснесі. 19 квітня союзники розгортають наступ на Тронгейм, але зазнають поразки і на початку травня змушені вивести свої війська із центральної Норвегії. Після ряду боїв за Нарвік союзники на початку червня евакуюються з північної частини країни. Пізніше, 10 червня 1940 року, капітулюють останні частини норвезької армії. Норвегія опиняється під управлінням німецької окупаційної адміністрації. Втрати Німеччини в Норвегії за два місяці боїв склали 5636 убитими і зниклими безвісти (включаючи моряків і льотчиків), норвежців - 1335, британців - 1869 (не рахуючи моряків і льотчиків), поляків і французького Іноземного легіону - 530. == Див. також == Шведська залізна руда під час Другої світової війни Кампанія в Арктиці (1939-1945) Інцидент з «Альтмарком» Норвегія у Другій світовій війні Швеція у Другій світовій війні == Джерела == Великая Отечественная. Цифры и факты. (рос.) Патянин С. В. «Везерюбунг»: Норвежская кампания 1940 г., 2004 г. (рос.) Zabecki, David T. (2014). Germany at War: 400 Years of Military History. London: ABC-Clio Inc. ISBN 978-1-59884-980-6.",uk,Random,,https://uk.wikipedia.org/?curid=282139,576,282139.0,['uk'],False,Random,Aléatoire
,Кіцмань (станція),"Кíцмань - проміжна залізнична станція Івано-Франківської дирекції Львівської залізниці на неелектрифікованій лінії Стефанешти - Лужани між станціями Веренчанка (12,3 км) та Лужани (11 км). Розташована в однойменному місті Чернівецького району Чернівецької області. Поруч зі станцією пролягає автошлях обласного значення О26113. == Історія == Станція відкрита у 1890 році. == Пасажирське сполучення == З 8 грудня 2019 по 12 січня 2021 року через станцію Кіцмань курсував зміненим маршрутом пасажирський поїзд No 357/358 «Гуцульщина» сполученням Київ - Рахів. З 18 березня 2020 року, через пандемію COVID-19, припинено рух вантажно-пасажирських поїздів сполученням Чернівці - Стефанешти - Чернівці (наразі рух поїздів так досі і не відновлено). 10 жовтня 2022 року через станцію курсує регіональний поїзд No 801/802 «Дністровський експрес» сполученням Львів - Чернівці, який прямує через станції Підзамче, Золочів, Тернопіль, Теребовля, Чортків, Заліщики, Кострижівка тощо. == Джерела == Тарифное руководство No 4. Книга 1 (на 01.02.2025) (рос.) [Архівовано з першоджерела 07.02.2025.] Архангельский А. С., Архангельский В. А. Железнодорожные станции СССР: Справочник. В двух книгах. - М. : Транспорт, 1981.(рос.) Україна. Атлас залізниць. Масштаб 1:750 000. - К. : ДНВП «Картографія», 2008. - 80 с. - ISBN 978-966-475-082-7. == Посилання == Інформація про станцію Кіцмань на сайті railwayz.info(рос.) Розклад руху приміських поїздів на сайті Львівської залізниці. [Архівовано 3 серпня 2016 у Wayback Machine.]",uk,Random,,https://uk.wikipedia.org/?curid=2081372,211,2081372.0,['uk'],False,Random,Aléatoire
,Погонич попелястий,"Погонич попелястий (Mustelirallus albicollis) - вид журавлеподібних птахів родини пастушкових (Rallidae). == Поширення == Вид поширений у центрально-північних і східних регіонах Колумбії, через північні та південно-східні райони Венесуели, аж до Гвіани; в північно-центральній і східній Бразилії, аж до Парагваю і північно-східної Аргентини, а також у північній і східній Болівії. Він також живе в Тринідаді. Його природні місця проживання - тропічні та субтропічні низинні болота та луки, які сезонно затоплюються. == Опис == Птах завдовжки 21,5-24 см. Верхні частини тіла оливково-сіруватого кольору з численними чорними плямами і смугами; первинні і вторинні криючі мають однорідний коричневий колір; боки голови і шиї, нижня поверхня тіла однорідного сланцевого кольору; горло світло-сіре; нижня частина боків і підкрила позначені чорно-білими смугами. Райдужка червона, дзьоб переважно зеленуватого кольору, на верхній щелепі чорнуватий, ніжки коричневі. Статі схожі. == Спосіб життя == Свої гнізда вони будують із сухої трави у вигляді великих мисок, які ставлять на землю або низько, добре сховавшись серед трави та кущів. У кладці зазвичай від 2 до 5 яєць. Їхня дієта складається з комах і їхніх личинок, а також насіння.",uk,Random,,https://uk.wikipedia.org/?curid=4499454,178,4499454.0,['uk'],False,Random,Aléatoire
,21-ша гірська дивізія СС «Скандербег» (1-ша албанська),"ненадійні. Того ж року кілька албанців з Косова та області Санджак були завербовані до 13-ї гірської дивізії СС «Ханджар» (1-ї хорватської), есесівської дивізії, що складалася здебільшого з боснійських мусульман та хорватів з переважно німецькими офіцерами на командирських посадах і діяла в маріонетковій Незалежній Державі Хорватія. Ключовим рекрутером серед албанців для Ваффен-СС став СС-штандартенфюрер Карл фон Кремплер. Приблизно через півроку дивізія налічувала близько 1000 етнічних албанців, уродженців Косова та Санджаку, які утворили 1-й батальйон 2-го полку (I/2), який пізніше став 1-м батальйоном 28-го полку (I/28). Пізніше дивізія завербувала ще 500 людей з Санджаку. Ідея формування албанської дивізії у складі Ваффен-СС належала Фіцтуму, проти якої спочатку виступав представник МЗС Німеччини на Балканах Герман Нойбахер, а також керівник Головного управління імперської безпеки СС-обергрупенфюрер і генерал поліції Ернст Кальтенбруннер, який вплинув на Гіммлера, щоб той відклав цю пропозицію в довгий ящик. Але албанський уряд підтримав ідею; на фоні зростаючих труднощів Гіммлер незабаром змінив свою думку, і в лютому 1944 року ідею схвалив Адольф Гітлер. === Формування === З дозволу Гітлера дивізії Ваффен-СС, укомплектована албанцями, мала служити лише на території Косово, і мала захищати етнічних албанців, але залишатися під німецьким контролем. За задумом вона мала стати однією з трьох мусульманських дивізій Ваффен-СС, що служили на Балканах, іншими двома були 13-та «Ханджар» та 23-тя «Кама» хорватські гірські дивізії СС. Мета Гіммлера полягала в тому, щоб розширити рекрутинг Ваффен-СС на Балканах і сформувати два корпуси по дві дивізії в кожному, один із яких діяв би на території Боснії в Незалежній Державі Хорватія, а другий - в Албанії. Потім ці корпуси мали об'єднатися з 7-ю добровольчою гірською дивізією СС «Принц Євген» і разом сформувати Балканську гірську армію Ваффен-СС з п'яти дивізій. У березні 1944 року Бедрі Пеяні, голова Другої Призренської ліги, організації, створеної після капітуляції Італії для захисту інтересів косовських албанців, запропонував Гітлеру зібрати 120 000-150 000 косовських албанських добровольців для боротьби з югославськими та албанськими партизанами. Пеяні просив німецьке керівництво надати албанцям озброєння, спорядження і боєприпаси для боротьби з комуністичним повстанським рухом, а також просив розширити кордони німецької маріонеткової держави Албанія за рахунок окупованої Німеччиною територій Сербії та Чорногорії. Це прохання не було задоволено. Тим не менш, у квітні 1944 року Гіммлер наказав створити нову албанську добровольчу дивізію, санкціоновану Гітлером. Згодом вона була названа на честь середньовічного албанського воїна Георгія Кастріоті Скандербега, який захищав землі Албанії від Османської імперії протягом понад двох десятиліть в XV столітті. На той момент німці та деякі члени албанського маріонеткового уряду вважали, що близько 50 000 етнічних албанців можуть бути завербовані до Ваффен-СС. Німці спочатку передбачали, що албанська дивізія СС буде нараховувати 10 000-12 000 осіб. Гіммлер розглядав албанців-мусульман як потенційне джерело поповнення живою силою німецьких зусиль у боротьбі проти югославських партизанів, які зіткнулися зі значними труднощами у вербуванні косовських албанців до своїх лав. 17 квітня 1944 року батальйон албанців 13-ї дивізії СС був перекинутий залізницею прямо з місця боїв у Боснії до Косово, щоб стати частиною нової албанської дивізії. Керівник вербування Ваффен-СС, СС-обергрупенфюрер Готтлоб Бергер доповідав Гіммлеру, що албанці «...дуже засмучені від'їздом.» Сам Гіммлер очікував від підрозділу «великої користі», оскільки албанці, які воювали в 13-й дивізії СС, довели свою «високу мотивацію та дисциплінованість» у боротьбі з партизанами в НДХ. Після війни боснійські мусульмани, колишні члени 13-ї дивізії СС, стверджували, що, перебуваючи у складі дивізії, албанці розстрілювали беззбройних цивільних осіб і були «дуже жорстокими». 23 травня Фіцтум відзначив провал албанських підрозділів, які використовувалися в операціях проти партизанів. Він повідомив, що розпустив чотири албанські батальйони, організовані вермахтом, охарактеризувавши більшість албанських офіцерів армії та жандармерії як «повністю корумпованих, непридатних, недисциплінованих і ненавчених». Німці виявили, що косовські албанці були більш схильні до співпраці, ніж албанці з власне Албанії. Це було пов'язано з тим, що вони боялися повернення югославського правління. Таким чином, багато новобранців дивізії були косовськими албанцями, хоча деякі з них були біженцями з території власне Албанії. Якість і спроможності більшості цих новобранців була низькою, і лише від 6000 до 6500 були визнані придатними для подальшого проходження навчання. Серед тих, хто був прийнятий, було близько 1500 колишніх військовополонених Королівської югославської армії, окремі рештки розваленої албанської армії та жандармерії, добровольці як з довоєнної, так і з розширеної Албанії, а також призовники з родин, що мали більше двох синів. На відміну від албанців дивізії «Ханджар», які пройшли тривалу підготовку у Франції, а потім на полігоні Нойгаммер у Німеччині, новобранці пройшли дуже короткий період навчання - лише шість тижнів. Албанці могли приєднатися з різних причин, включаючи доступ до сучасної зброї та військової підготовки, щоб допомогти переглянути кордони Албанії, помститися і навіть отримати можливість для мародерства. === Застосування дивізії === 1 травня 1944 року у складі XXI гірського корпусу була сформована 21-ша гірська дивізія СС «Скандербег» (1-ша албанська). Більшість або всі офіцери, унтер-офіцери та спеціалісти дивізії були німцями, і в основному переведеними з 7-ї та 13-х дивізій СС, що відповідно помітно послаблювало ці формування. Дивізійний артилерійський полк був сформований з 1-го Албанського артилерійського полку. Дивізію було передано під командування СС-штандартенфюрера Августа Шмідгубера, який у червні був підвищений до СС-оберфюрера. Особовий склад дивізії склав релігійну присягу на Корані, пообіцявши «джихад проти невіруючих». Дивізія спочатку була оснащена захопленими італійськими танками Carro Armato M15/42, які виявилися ненадійними в реальних бойових умовах. Гарнізон дивізії розташовувався у містечку Призрен. Зоною відповідальності дивізії визначили власно Косово з усіма об'єктами, включаючи транспортні шляхи, оборону економічно важливих об'єктів, таких як шахти хромової руди в Кукесі та Джаковиці, а також зобов'язали у проведенні активних дій проти югославських партизанів, що діяли в краї. Військові, які вже служили в 13-й дивізії СС, також були задіяні як охоронці в концентраційному таборі в Приштині. Вже на початку стало зрозуміло, що більшість албанців-мусульман дивізії були зацікавлені лише у зведенні порахунків зі своїми супротивниками-християнами-сербами, які стали мішенню для численних звірств. Щоб покласти край злочинам, німцям довелося роззброїти батальйони дивізії в містах Печ і Призрен та заарештувати албанських офіцерів, а одного з командирів навіть відправити до німецької в'язниці. 14 травня 1944 року члени дивізії здійснили рейд по єврейських будинках у Приштині, заарештували 281 єврея і передали їх німцям, які відправили їх до концентраційного табору Берген-Бельзен, де багато з них були вбиті. Історик Ноель Малькольм описує цю подію як «найганебніший епізод в історії Косова воєнного часу».",uk,Random,,https://uk.wikipedia.org/?curid=1122614,1000,1122614.0,['uk'],False,Random,Aléatoire
,Картель Калі,"12 осіб - це були колишні солдати спецоперацій, включаючи британську спеціальну повітряну службу. Сальседо вважав це завдання своїм патріотичним обов'язком, прийнявши пропозицію картелю. Група колишніх британських солдатів, що брала участь в замаху на Пабла Ескобара тренувалися кілька місяців, поки не дочекалась слушної миті, коли Ескобар мав долучитись до святкувань з приводу перемоги його футбольної команди у турнірі. Для раптової атаки рано вранці, вони планували скористатись двома гелікоптерами MD Helicopters MD 500 з важким озброєнням, на які завчасно нанесли поліцейські знаки розрізнення. Під час польоту один з вертольотів врізався в гору за декілька хвилин до цілі. Пілот загинув під час аварії. План був скасований і замість атаки їм довелося проводити рятувальну операцію на крутому схилі гори. Врешті Ескобар потрапив до в'язниці, де він продовжував керувати Медельїнським картелем та погрожував суперникам зі своєї камери. Другим планом вбивства Ескобара було бомбардування в'язниці, де він перебував, приватним літаком Cessna A-37 Dragonfly. Картель Калі мав зв'язок у Сальвадорі, де генерал військових сил цієї країни незаконно продав їм чотири 500 фунтових бомби за півмільйона доларів. === Контррозвідка та шпигунство === Контррозвідувальний центр Картелю Калі часто дивував Управління боротьби з наркотиками США та колумбійських чиновників. Під час рейду до офісів Калійського картелю було встановлено, що картель здійснював моніторинг усіх вхідних та вихідних телефонних дзвінків, що здійснювались в Боготі та Калі, включно з посольство США в Боготі та Міністерством оборони країни. Лондоньйо за допомогою ноутбука міг прослуховувати телефонні розмови. При виявленні ноутбуку правоохоронці не змогли розшифрувати багато файлів на ньому через складні методи шифрування. Вважалося, що у Лондоньйо також була людина безпосередньо у телефонній компанії, і прослуховування велось безпосередньо звідти. Адвокат Лондоньйо невдовзі після обшуків надіслав офіційний запит про вимогу надати відповідні дозволи на їх проведення. Список з переліком тих, кому Картель Калі давав хабарі, окрім продажних посадовців та державних чиновників містив близько 5000 таксистів. Зв'язок з водіями таксі дозволило картелю дізнатися першими хто приїжджає в місто і коли, а також де вони зупиняються. Маючи численних водіїв таксі на зарплаті, картель міг відстежувати пересування чиновників та високопосадовців. Як повідомляє журнал Time, у 1991 році коли агенти УБН та митної служби США відстежували розвантаження вантажних кораблів в порту Маямі, вони самі були об'єктами стеження картелю Калі. Хорхе Сальседо, перебуваючи на службі у збройних силах Колумбії, працював на картель Калі, спочатку відповідаючи за їх службу розвідки, а потім забезпечуючи безпеки Мігелю Родрігесу Орехуели. Пізніше, він, за іронією долі, мав вирішальне значення в допомозі знищити картель і точно визначити місце переховування Мігеля. Він створив та розмістив велику приховану радіомережу по всьому місту, що дозволило членам картелю спілкуватися, де б вони не перебували. Велика кількість правоохоронців також працювали на них, включаючи високопосадовців відповідальних за пошук лідерів картелю. Коли правоохоронцям нарешті вдалося заскочити Мігеля Родрігеса Орехуелу, коли той переховувався в одному з помешкань, Хорхе Сальседе, разом з іншими правоохоронцями та двома агентами УБН не спромоглися віднайти секретне сховище всередині помешкання, де сховався Мігель і були змушені його залишити. Вони оточили периметр навколо будинку, щоб запобігти його втечі, однак Сальседе допоміг Мігелю втекти, сховавши його в своїй машині. === Співпраця з відмивання грошей === Хорхе Очоа, який займався фінансовими справами Медельїнського картелю, та Хільберто Родрігес були друзями дитинства, а роками пізніше були співвласниками Першого панамського банку InterAmericas. Пізніше цей банк був названий посадовцями США, як установа з відмивання грошей, яка дозволила обом картелям перевозити та відмивати великі суми грошей. Лише за допомогою дипломатичного тиску на тодішнього панамського диктатора Мануель Нор'єга США змогли покласти край використанню банку в якості фінустанови з відмивання коштів. В інтерв'ю журналу Time Хільберто Родрігес визнав, що відмивав гроші через банк, але зазначив, що цей процес не порушував панамських законів. === Створення MAS та поділ ринку кокаїну === Обидва картелі продовжили співпрацю, створивши воєнізовану групу «Смерть викрадачам» (Muerte a Secuestradores / MAS), яка допомогла успішно повернути викрадену сестру братів Очоа, Марту Нієвес Очоа. Вважається, що на другій зустрічі ватажків обох картелів були поділені території впливу картелів у США. Згідно домовленостям Картель Калі контролював Нью-Йорк, а Медельїнський картель - Південну Флориду та Маямі, доля Лос-Анжелеса вирішена не була. Вважається, що через свою співпрацю стосовно MAS, обидва картелі вирішили співпрацювати також в питаннях встановлення цін на кокаїн, його виробництва та поставок. Однак стратегічний альянс, утворений із заснуванням MAS в 1981 році, почав руйнуватися в 1983-1984 роках через конкуренцію. Коли картелі налагодили інфраструктуру, маршрути, способи поставок та схеми хабарництва це послужилося їх конкурентам, які почали використовувати напрацьовані схеми. До 1987 року співпраці, що розпочалась зі створення MAS, вже не існувало. До розколу також призвели спроби Родрігеса Гачі поставляти кокаїн до Нью-Йорка, який за згодою картелів був територією впливу Калійського картелю та арешт Хорхе Очоа в 1986 році на поліцейському блокпосту, яке відбулось, на думку Медельїнського картелю, за сприянням картелю Калі. === Los Pepes === У роки, коли Пабло Ескобар, оголосив війну колумбійському уряду, влаштувавши «наркотерор» уряд почав наносити контрудари. По мірі того, як Медельїнський картель слабшав через бойові дії та постійний тиск, Картель Калі нарощував сили, врешті-решт заснувавши Лос Пепес(ісп. Perseguidos por Pablo Escobar / Люди, що постраждали від Пабло Ескобара). Лос Пепес був спеціально створений для атак на Медельїнський картель та призвів до падіння наркоімперії Пабло Ескобара. Вважається, що Лос Пепес надавав інформацію державному підрозділу, що складався з поліцейських та військових, спеціально створеному для розшуку лідерів Медельїнського картелю. В обмін на цю інформацію Лос Пепес отримував допомогу від антитерористичного підрозділу США та спецпідрозділу Дельта. До моменту, коли Ескобара було вбито в грудні 1993 року Лос Пепес відповідав за смерть чи розстріл понад 60 соратників або членів Медельїнського картелю. Смерть Пабло Ескобара призвела до розпаду Медельїнського картелю та піднесення картелю Калі. === Конфіскації === Незважаючи на те, що Картель Калі, завдяки своїм зв'язкам в колумбійському уряді, який до того ж був зайнятий війною з Медельїнським картелем, мав певний імунітет, їх поставки кокаїну продовжували конфісковувати. Тільки в 1991 році правоохоронні органи вилучили 67 тонн кокаїну, 75% якого належав Картелю Калі. Загалом митна служба США (USCS) витратила 91855 години на слухання справ та 13 років на розслідування проти Картелю Калі, конфіскувавши 50 тонн кокаїну та майна на $15 мільйонів доларів. У 1991 році партія кокаїну, яка",uk,Random,,https://uk.wikipedia.org/?curid=3524498,1000,3524498.0,['uk'],False,Random,Aléatoire
,Хуан Коморера і Солер,"Хуан Коморера і Солер (ісп. Joan Comorera i Soler, також ісп. Juan Comorera y Soler (5 вересня 1894, Сервера, Каталонія, Іспанія - 7 травня 1958 Бургос, Кастилія і Леон, Іспанія) - іспанський і каталонський політичний діяч. == Життєпис == До політичної діяльності долучився 1917 року, приєднавшись до однієї з груп Іспанської соціалістичної робітничої партії у Барселоні. Брав участь у різних протестних акціях, внаслідок чого змушений був виїхати з країни. Спочатку виїхав до Туртози, потім до Аргентини, до Буенос-Айреса. Брав активну участь у діяльності Соціалістичної партії Аргентини. Виступав у пресі, внаслідок чого змушений був 1930 року виїхати до Уругваю, де оселився у Монтевідео. 1931 року, після проголошення республіки в Іспанії, повернувся до Каталонії, де вступив до Об'єднаної соціалістичної партії Каталонії. Від липня 1931 року став секретарем Виконавчого комітету Об'єднаної соціалістичної партії Каталонії. 1932 року обраний генеральним секретарем партії. Після отримання Каталонією 1932 року статусу автономії, був обраний до парламенту Каталонії, хоча представники партії, яку він очолював, не входили до складу уряду, а перебували в опозиції. Після загальних виборів 1933 року, що засвідчили перемогу правоцентристських сил, увійшов до складу уряду Люїса Кумпаньша. 3 січня 1934 року був призначений міністром економіки та сільського господарства. Відіграв важливу роль у схваленні закону про каталонську культуру, що призвело до конфронтації з радикальною Іспанською конфедерацією незалежних правих (CEDA), що входила до уряду Республіки. Брав участь у повстанні у Барселоні в жовтні 1934 року, після якого був ув'язнений. Після перемоги Народного фронту в 1936 році був звільнений, обійняв посаду радника відновленого уряду Каталонії. У часи громадянської війни в Іспанії очолював Об'єднану соціалістичну партію Каталонії (PSUC). Бойові дії в республіканському таборі в Каталонії між прокомуністичною PSUC і Національною конфедерацією праці Федерації анархістів Іберії (CNT-FAI) призвели до ворожого ставлення до нього з боку потужного каталонського анархо-синдикалістського руху. По закінченні громадянської війни виїхав до Франції, а у травні 1939 року до Москви. Наступного року працював у республіканському уряді у вигнанні, що перебував у Мексиці. 1945 року повернувся до Франції. У період 1948-1949 років внаслідок тиску Комуністичної партії СРСР на усі комуністичні та соціалістичні партії, що знаходились під її впливом, з вимогою розірвати стосунки з Комуністичною партією Югославії, у Хуана Коморера і Солера виник конфлікт з Комуністичною партією Іспанії. Він був звинувачений як прибічник «Тіто» і виключений з Об'єднаної соціалістичної партії Каталонії в 1949 році. Нелегально повернувся до Іспанії 1950 року, перебував у Барселоні до 1954 року. Засуджений військовим трибуналом до тридцяти років ув'язнення. Помер у в'язниці у Бургосі == Джерела == Кольцов М. Е. Испания в огне. Т. 1. Испанский дневник. Кн. 1-2 (7 ноября - 30 дек. 1936 г.).- М.: Политиздат, 1987.- 351 с., ил.",uk,Random,,https://uk.wikipedia.org/?curid=1264678,428,1264678.0,['uk'],False,Random,Aléatoire
,Антоніо Вільявісенсіо,"Антоніо Вільявісенсіо-і-Верастеґуй (ісп. Antonio Villavicencio y Verástegui; 9 січня 1775 - 6 червня 1816) - південноамериканський політик, член урядового Тріумвірату Сполучених Провінцій Нової Гранади. == Біографія == Народився 1775 року в Кіто. Закінчив Коледж Нуестра-Сеньйора-дель-Росаріо в Санта-Фе-де-Боготі, після чого продовжив навчання в Іспанії. Там же він вступив до лав флоту, 1805 року брав участь у Трафальгарській битві. 1808 року Наполеон змусив Карла IV й Фернандо VII зректись прав на іспанський престол, після чого зробив королем Іспанії свого брата Жозефа. Однак це призвело до народного повстання, що зрештою переросло в тривалу війну. Королівська Верховна рада Кастилії проголосила королівське зречення таким, що не має сили, й носієм вищої влади в країні було оголошено Центральну Верховну Урядову Хунту Королівства. 29 січня 1810 року Хунта саморозпустилась, передавши владу Регентській раді Іспанії та Індій. Розпуск Хунти й утворення Регентської ради були неоднозначно сприйняті в американських колоніях, і Регентська рада вирішила відрядити туди емісарів для збирання інформації та роз'яснення ситуації в метрополії: Карлос Монтуфар був відряджений до Кіто, Хосе де Кос Іріберрі - до віцекоролівства Перу, а Антоніо Вільявісенсіо - до Нової Гранади. 1 березня 1810 року три емісари залишили Кадіс на шхуні «La Carmen» і 18 березня прибули до Ла-Гуайри, звідки їм довелось відпливти до Каракаса. Вільявісенсіо опинився в Каракасі саме в той момент, щоб особисто побачити, як 19 квітня народ усунув від влади генерал-капітана Венесуели Вісенте Емпарана та створив Верховну Хунту Венесуели. Після зупинки в Венесуелі Антоніо Вільявісенсіо вирушив до Картахени-де-Індіас, куди прибув 8 травня. Там виявилась дуже напружена політична ситуація: народ вимагав скликання загальних зборів для обговорення проблем, а губернатор Франсіско Монтес правив провінцією засобами насильства й терору і не бажав ні до кого дослухатись. Антоніо Вільявісенсіо скористався своїм становищем емісара й дозволив проведення зборів, а 10 травня було обрано урядову Хунту Картахени, яка оголосила про визнання короля Фернандо VII, одночасно не визнаючи Жозефа Бонапарта. Антоніо Вільявісенсіо заявив, що оскільки Хунта визнає королівську владу, то він не вбачає причин перешкоджати локальній автономії, й така заява стала рушійною для низки революційних подій: 3 липня було створено місцеву Хунту в Сантьяго-де-Калі, 4 липня - в Памплоні, 9 липня - в Сокорро. Прибуття Антоніо Вільявісенсіо в столиці Нової Гранади, Санта-Фе-де-Боготі, очікувалось 20 липня. Вранці того дня Хосе Хоакін Камачо прийшов до віцекороля Антоніо Хосе Амара-і-Борбона, щоб дізнатись про його рішення щодо клопотання про відкриті вибори міської ради, втім віцекороль відповів на його питання брутальністю. Тоді змовники з числа креолів вирішили реалізувати план революції. Антоніо Вільявісенсіо довідався про події в Боготі, коли перебував в Онді. Прибувши до столиці, він виявив, що новообрана Верховна Народна Хунта Нової Гранади заявила про невизнання Регентської ради. Наважившись, Антоніо Вільявісенсіо склав із себе повноваження емісара Регентської ради й долучився до революції. В незалежній Новій Гранаді Антоніо Вільявісенсіо брав участь у поході Антоніо Наріньйо проти роялістів півдня, а 1814 року став військовим радником Сполучених Провінцій Нової Гранади. Після перемог над роялістами в жовтні 1814 року в країні було створено орган виконавчої влади - Тріумвірат; 11 липня 1815 року один з його членів, Кустодіо Гарсія Ровіра, подав у відставку, після чого Конгрес Сполучених Провінцій запропонував Антоніо Вільявісенсіо зайняти вакантне місце. Той погодився й був членом Тріумвірату до його розпуску в листопаді 1815 року в зв'язку з запровадженням президентської форми правління. Після розпуску Тріумвірату Антоніо Вільявісенсіо став губернатором Хонди. Коли іспанські війська захопили Нову Гранаду, 20 травня 1816 року Вільявісенсіо був заарештований, а 1 червня засуджений до страти. Страчений 6 червня того ж року. == Джерела == Javier, Ocampo Lopez. Villavicencio, Antonio. Biografías Biblioteca Virtual del Banco de la República. Архів оригіналу за 3 березня 2016. Процитовано 10 січня 2020. Rodrigo, Llano Isaza (березень 2002). HECHOS Y GENTES DE LA PRIMERA REPUBLICA COLOMBIANA (1810-1816). Newsarama. Biblioteca Luis Ángel Arango. Архів оригіналу за 10 серпня 2007. Процитовано 10 січня 2020.",uk,Random,,https://uk.wikipedia.org/?curid=3401421,614,3401421.0,['uk'],False,Random,Aléatoire
,Фудзівара но Фухіто,"Фудзівара но Фухіто (*藤原 不比等, 659 - 13 вересня 720) - середньовічний японський державний діяч, правник періодів Асука і Нара. == Життєпис == Походив з аристократичного роду Фудзівара. Син Накатомі но Каматарі, що першим взяв прізвище Фудзівара. Матір'ю була Отомо но Чісен-но-ірацуме. Народився у 659 році. 669 року відбулася церемонія повноліття (гемпуку). У 688 році починає служити при імператорському дворі, отримавши молодший п'ятий ранг, а наприкінці того ж року - молодший четвертий ранг. У 697 році підтримав рішення оголосити принца Кару спадкоємцем трону. Завдяки цьому увійшов в довіру до імператора Дзіто, що сприяло просуванню державними щаблями. Того ж року надано посаду середнього державного радника. Доклав зусилля до створення правової системи ріцурьо, насамперед кодексу Тайхо, який було видано у 701 році. У 701 році переконав імператора призначити принца Обіто спадкоємцем трону. Невдовзі після цього вдалося влаштувати шлюб доньки Фухіто - Асукабе-хіме - з принцом Обіто. До цього часу шлюбу відбувалися лише представниками імператорської династії. З цього часу починається традиція шлюбів неімператорських аристократичних родин з принцами та імператорами. Того ж року отримав молодший третій ранг. 704 року Фудзівара но Фухіто отримав молодший другий ранг. 708 року стає Правим міністром зі старшим другим рангом. Того ж року виступив ініціатором зведення нової столиці держави - Хейдзьо-кьо. багато доклав зусиль для її розбудови. 710 року після перенесення столиці до Хейдзьо-кьо перевів буддистський храм Ямасіну-дера (був головним храмом клану Фудзівара) до нової столиці, перейменувавши його на Кофуку-дзі («Храм розквіту і щастя»). Також перевіз своє родове божество Такемікадзуті-но мікото з святилища Касима (сучасна префектура Ібаракі) на гору Мікас в Касуга. У 710-х роках очолив перегляд кодексу тайхо, що дістав назву кодекс Йоро. Втім помер ще до завершення роботи над ним (кодекс видано 752 року). У 717 році очолив Гісейкан (вищу раду з вирішення державних завдань - в середині дайдзьокана). При цьому активно просував на посади своїх синів, зміцнюючи позиції клану Фудзівара. Але йому довелося боротися проти представників імператорського дому на чолі із принцом Нагая, які не бажали надмірного посилення Фухіто й його синів. Під час придворної боротьби Фудзівара но Фухіто помер у 720 році. == Родина == 1. Дружина - Соґа но Сьоші, донька Соґа но Мурадзі. Діти: Фудзівара но Мутімаро (680-737), засновник гілки Південних Фудзівара (Нанке) Фудзівара но Фусасакі (681-737), засновник гілки Північних Фудзівара (Хокке) Фудзівара но Умакаі (694-737), засновник гілки Церемонійних Фудзівара (Сікке)) 2. Дружина - Камо но Хіме, донька Камо но Емісі. Діти: Міяко (д/н-754), дружина імператора Момму Наґако, дружина принца Нагая 3. Дружина - Іое но Ірацуме, донька Накатомі но Каматарі. Діти: Фудзівара но Маро (695-737), засновник гілки Столичні Фудзівара (Кьоке) 4. Дружина - Аґата-Інуакаї но Мітійо Діти: Асукабе-хіме (701-760), дружина імператора Сьому Табіна, дружина Татібана но Морое == Джерела == Kanai, Madoka; Nitta, Hideharu; Yamagiwa, Joseph Koshimi (1966). A topical history of Japan. Sub-Committee on Far Eastern Language Instruction of the Committee on Institutional Cooperation. p. 6. Brown, Delmer M. (1988). The Cambridge History of Japan: Volume 1. Cambridge University Press. ISBN 9780521223522. Varley, Paul (2000). Japanese Culture. Fourth Edition. Honolulu, HI: University of Hawai'i Press. Frederic, Louis (2002). «Japan Encyclopedia.» Cambridge, Massachusetts: Harvard University Press.",uk,Random,,https://uk.wikipedia.org/?curid=2928377,504,2928377.0,['uk'],False,Random,Aléatoire
,Млини сухого самоподрібнення,"Млини сухого самоподрібнення типу «Аерофол» (МСС) застосовуються у схемах переробки залізних, золотовмісних, уранових, поліметалічних та інших руд, а також для виробництва цементу. За конструкцією млин сухого самоподрібнення (рис.) аналогічний млину типу ММС. Млин сухого самоподрібнення являє собою короткий барабан 1 великого діаметра (5,5-11 м). На внутрішній поверхні вздовж твірної барабана на деякій відстані один від одного закріплені балки-ребра 2, які при обертанні барабана піднімають грудки матеріалу. Після підйому на деяку висоту грудки матеріалу падають і розбиваються при ударі об ребра, одночасно вони подрібнюють матеріал, що знаходиться унизу. На торцевих кришках 3 барабана закріплені кільця 4 трикутного перетину. Призначення кілець - направляти грудки матеріалу всередину барабана для запобігання сегрегації матеріалу в робочому просторі млина. Кільця також сприяють подрібненню матеріалу внаслідок тертя й підвищенню продуктивності млина. Млин сухого самоподрібнення типу «Аерофол» працює у замкненому циклі з класифікаційними апаратами. Повітряний потік, що створюється вентилятором, проходить через млин і класифікаційні апарати (сепаратор і циклони). Подрібнений матеріал виноситься повітряним потоком з барабана через розвантажувальну цапфу. Крупність продукту подрібнення регулюється зміною швидкості повітряного потоку, що проходить через млин. Дрібні частинки матеріалу визначеної крупності виносяться повітряним потоком з робочого простору млина у класифікатор, де більш крупні зерна потрапляють у збірник. Більш дрібні частинки повітряний потік транспортує у циклони, де й відбувається їхнє осадження. Потім повітряний потік, що містить найтонші зерна матеріалу, засмоктується вентилятором і одна частина його нагнітається у млини, а друга після очищення у фільтрах викидається в атмосферу. Осаджені у класифікаторі та циклонах продукти класифікуються у відцентровому сепараторі. Дрібний (готовий) продукт надходить з сепаратора на збагачення, а крупний (циркулюючий) повертається у млин на додаткове подрібнення. == Див. також == Млини самоподрібнення == Література == Смирнов В. О., Білецький В. С. Підготовчі процеси збагачення корисних копалин. [навчальний посібник] - Донецьк: Східний видавничий дім, Донецьке відділення НТШ, 2012. - 286 с. Мала гірнича енциклопедія : у 3 т. / за ред. В. С. Білецького. - Д. : Донбас, 2007. - Т. 2 : Л - Р. - 670 с. - ISBN 57740-0828-2. Дезінтеграція мінеральних ресурсів: монографія / Сокур М. І., Кіяновський М. В., Воробйов О. М., Сокур Л. М., Сокур І. М. - Кременчук: видавництво ПП Щербатих О. В., 2014-304 с.",uk,Random,,https://uk.wikipedia.org/?curid=2129241,353,2129241.0,['uk'],False,Random,Aléatoire
,Деніел Е. Райхарт,"Деніел Е. Райхарт - американський астроном. Дисертаційне дослідження Рейхарта про далекі космічні вибухи, які називаються спалахами гамма-випромінювання, було віднесене журналом Science до десяти найкращих відкриттів у науці в 1999 році, а в 2003 році принесло йому нагороду Роберта Дж. Трамплера за найкраще дисертаційне дослідження з астрофізики в Північній Америці. У 2005 році він і його студенти виявили найдальший вибух у Всесвіті з відомих, гамма-спалах, який стався 12,9 мільярда років тому, коли Всесвіт був лише на 6 % поточного віку. Райхарт здобув B.S. ступінь з астрономії та астрофізики, фізики та математики, а також неповнолітній з історії в Університеті штату Пенсільванія в 1996 році. Він здобув ступінь магістра наук та Ph.D. здобув ступінь з астрономії та астрофізики в Чиказькому університеті в 1998 і 2000 роках. Потім він отримав престижну стипендію Hubble Postdoctoral Fellowship, яку він отримав у Каліфорнійському технологічному інституті. У 2002 році він приєднався до Університету Північної Кароліни в Чапел-Гілл, де зараз є професором фізики та астрономії. На 2024 р. Рейхарт опублікував 136 статей у журналах, у тому числі п’ять у журналах Nature та Science, і зібрав понад 12 мільйонів доларів США на свої дослідження. Він також є лауреатом премії Карла Сагана за видатність у викладанні, премії Натана Шугармана за відмінність у дослідницькій діяльності, премії Донна МакМінна за службу поза стінами університету та премії Ернеста Ф. Фуллема від обсерваторії Дадлі. З моменту прибуття в Університет Північної Кароліни в Чапел-Хілл Райхарт будує «Скайнет». Скайнет, що фінансується головним чином Національним науковим фондом, - це постійно зростаюча колекція повністю автоматизованих або роботизованих телескопів професійної якості під керуванням програмного забезпечення, розробленого командою Райчарта. Зараз Skynet охоплює чотири континенти та п’ять країн і складається з майже двадцяти оптичних телескопів із дзеркалами розміром від 14 дюймів до 1 метра в діаметрі, а також радіотелескопа діаметром 20 метрів. Skynet публікує публікації в рецензованих журналах, в середньому, раз на три тижні, і одночасно обслуговує десятки тисяч студентів різного віку, починаючи з аспірантури та початкової школи. 2 листопада 2017 року Райхарт зазнав опіків рук і обличчя першого та другого ступеня, коли намагався загасити пожежу на базі Дейві Поплар, коли Рейчарт опинився в межах ураження невеликого вибуху.",uk,Random,,https://uk.wikipedia.org/?curid=5341113,349,5341113.0,['uk'],False,Random,Aléatoire
,Канна (антилопа),"Ка́нна, або оленебик (Taurotragus) - рід антилоп родини бикових (номінативна підродина бикові, Bovinae). == Опис == Жовтувато-коричневого кольору, висотою близько 2 м, як самці, так і самиці мають спіралеподібні роги до 45 см довжиною. Водиться в Центральній і Південній Африці. == Доместикація == У Стародавньому Єгипті антилопа канна була домашньою твариною: її доїли, впрягали до плуга, у вози. Але потім інші копитні, які виявились продуктивнішими, витіснили канн з господарського ужитку. Досліди з приручення канн були розпочаті в середині XX століття в Африці, а у нас цим займалися в заповіднику Асканія-Нова. Невелике стадо антилоп канн було акліматизоване в заповіднику ще в кінці XIX століття. У наші дні в Асканійському степу пасуться 28 видів різних антилоп. Найбільш тямущі і довірливі з усіх - канни. В Асканії-Нова була організована ферма, де доять цих величних тварин. Деякі з них дають до 7 літрів «молокану» (молоко антилоп канн) на день. Це молоко містить 13% жиру, а також набагато більше, ніж у коров'ячому, цукру і білків, особливі цілющі речовини. «Молкан» допомагає при виразках шлунка, туберкульозі, загоєнні ран, при інших шкірних і шлунково-кишкових захворюваннях. Першою дійною канною в Асканії-Нова стала антилопа на прізвисько Ніла, коли у неї загинуло теля. Після Ніли дозволила доїти себе Венера, Нектория, Нота та інші канни. Наукові співробітники заповіднику спробували доїти й інших антилоп. Деякі з них, як от нільгау, стали дійними, інші ж, особливо гну, дикі і близько не підпускають доярок.",uk,Random,,https://uk.wikipedia.org/?curid=22963,235,22963.0,['uk'],False,Random,Aléatoire
,"Небезпечна жінка (фільм, 1991)","«Небезпечна жінка» (інша назва: «Моя сусідка») - радянський художній фільм 1991 року, знятий режисером Антоном Гранатовим на студії «Irka-Film». == Сюжет == Героїня фільму, намагаючись врятувати благополуччя своєї сім'ї, у пошуках анонімника починає власне розслідування - і невинні люди стають жертвами її завзятості. == Знімальна група == Режисер - Антон Гранатов Сценарист - Юрій Рогозін Оператори - Борис Новосьолов, Сергій Стасенко Художник - Анатолій Наумов == Посилання == Небезпечна жінка на сайті IMDb (англ.)",uk,Random,,https://uk.wikipedia.org/?curid=5287109,78,5287109.0,['uk'],False,Random,Aléatoire
,Кріс Ван Дусен,"Кріс Ван Дусен (англ. Chris Van Dusen) - американський телепродюсер і сценарист. Він є творцем і виконавчим продюсером телевізійного серіалу «Бріджертони», а також був шоураннером першого і другого сезонів. Ван Дусен закінчив Університет Південної Каліфорнії, і починаючи з 2004 році працював в Голлівуді. Декілька років він був помічником сценариста Шонди Раймс, але потім працював самостійно. Він став автором сценарію для декількох епізодів «Анатомії Грей», після чого продовжив співпрацю з Раймс у спінофі «Анатомії Грей» серіалі «Приватна практика» та декількох інших. Він також був одним з продюсерів політичного серіалу «Скандал».",uk,Random,,https://uk.wikipedia.org/?curid=4767065,92,4767065.0,['uk'],False,Random,Aléatoire
,МакКензі (Алабама),"МакКензі (англ. McKenzie) - місто (англ. town) в США, в округах Батлер і Конека штату Алабама. Населення - 507 осіб (2020). == Географія == МакКензі розташоване за координатами 31°32′47″ пн. ш. 86°43′33″ зх. д. (31.546470, -86.725954). За даними Бюро перепису населення США в 2010 році місто мало площу 9,69 км², з яких 9,64 км² - суходіл та 0,04 км² - водойми. == Демографія == Згідно з переписом 2010 року, у місті мешкало 530 осіб у 228 домогосподарствах у складі 142 родин. Густота населення становила 55 осіб/км². Було 257 помешкань (27/км²). Расовий склад населення: До двох чи більше рас належало 2,1 %. Частка іспаномовних становила 0,4 % від усіх жителів. За віковим діапазоном населення розподілялося таким чином: 19,1 % - особи молодші 18 років, 64,7 % - особи у віці 18-64 років, 16,2 % - особи у віці 65 років та старші. Медіана віку мешканця становила 42,3 року. На 100 осіб жіночої статі у місті припадало 93,4 чоловіків; на 100 жінок у віці від 18 років та старших - 92,4 чоловіків також старших 18 років. Середній дохід на одне домашнє господарство становив 39 220 доларів США (медіана - 31 500), а середній дохід на одну сім'ю - 50 108 доларів (медіана - 53 304). Медіана доходів становила 32 917 доларів для чоловіків та 27 014 долари для жінок. За межею бідності перебувало 22,5 % осіб, у тому числі 22,3 % дітей у віці до 18 років та 27,0 % осіб у віці 65 років та старших. Цивільне працевлаштоване населення становило 211 осіб. Основні галузі зайнятості: виробництво - 37,9 %, роздрібна торгівля - 14,2 %, публічна адміністрація - 9,5 %, освіта, охорона здоров'я та соціальна допомога - 9,0 %. == Посилання == [Архівовано 7 січня 2012 у Wayback Machine.] - актуальні дані про освіту, зайнятість, злочинність",uk,Random,,https://uk.wikipedia.org/?curid=1294760,300,1294760.0,['uk'],False,Random,Aléatoire
,Русак Петро Романович,"Петро Романович Русак (нар. 20 листопада 1970, Івано-Франківськ, УРСР) - радянський та український футболіст, виступав на позиції нападника. == Кар'єра гравця == Вихованець СДЮШОР «Прикарпаття». Перші тренери: Іван Краснецький, Борис Пазухін. Футбольну кар'єру розпочав у 1989 році в складі «Прикарпаття» з Івано-Франківська. Наступний сезон провів в івано-франківському «Автомобілісті», після чого повернувся до «Прикарпаття». У 1996 році виступав за «Хутровик». Того ж року отримав запрошення від київського «Динамо», але через високу конкуренцію за місце в стартовій 11-ці київського клубу так і не зіграв жодного офіційного поєдинку за «Динамо» й вирішив змінити команду. У 1996 році перебрався в російський «Чорноморець» з Новоросійська, за який в чемпіонаті Росії дебютував 27 липня того року в домашньому матчі проти нижньогородського «Локомотива», в якому відзначився двома забитими м'ячами. Після чого кар'єра в клубі складалася невдало, в решті 20 матчах він вразив ворота суперників лише одного разу й влітку 1998 року повернувся в «Прикарпаття». У 1999 році провів 1 матч за «Енергетик» з Бурштина й незабаром перебрався в латвійський «Дінабург», де грав до завершення 2001 року. У 2002 році повернувся в «Енергетик», де й завершив професіональну кар'єру гравця у віці 33 років. Надалі грав за аматорські клуби «Прикарпаття», «Прикарпаття-2», «Карпати» (Яремче) та «Галичина-Табак» (Івано-Франківськ). Рекордсмен «Прикарпаття» за кількістю забитих м'ячів у Вищій лізі - 26 голів. У 1996 та 1998 роках (разом з Павлом Іричуком) був найкращим бомбардиром «Прикарпаття». == Кар'єра тренера == По завершенні кар'єри професіонального футболіста розпочав тренерську діяльність. Працював з дітьми тренером у СДЮШОР «Прикарпаття» (Івано-Франківськ). == Досягнення == Перша ліга чемпіонату України Чемпіон (1): 1993 Кубок Латвії Фіналіст (1): 2001 == Посилання == Статистика виступів гравця на офіційному сайті ФФУ Візитна картка футболіста на офіційному сайті УПЛ Русак Петро Романович на сайті transfermarkt.com (англ.) Русак Петро Романович на сайті PlaymakerStats.com (англ.) Статистика виступів гравця на сайті allplayers.in.ua Профіль футболіста на сайті FootballFacts.ru (рос.) Профіль гравця на сайті worldfootball.net Профіль гравця на сайті «УКРАЇНСЬКИЙ ФУТБОЛ (історія та статистика)» Профіль гравця [Архівовано 4 серпня 2016 у Wayback Machine.] на сайті sportbox.ru Профіль гравця [Архівовано 10 травня 2021 у Wayback Machine.] на сайті bombarder.narod.ru Профіль гравця на сайті russtrikers.ru Профіль гравця на сайті footbook.ru",uk,Random,,https://uk.wikipedia.org/?curid=2744414,351,2744414.0,['uk'],False,Random,Aléatoire
,Інтубація,"Інтубація (деколи ентубація) (від лат. in - всередину та лат. tube - трубка) - медична маніпуляція, що полягає у встановленні трубки в тіло крізь природні отвори. Прикладами є: Інтубація трахеї для проведення штучної вентиляції легень при загальній анестезії, дихальній недостатності, чи для попередження аспірації. Ендобронхіальна інтубація. Інтубація для проведення балонної тампонади зондом Сенґстакена - Блекмора. Інтубація кишечника при хірургічних втручаннях з приводу кишкової непрохідності, тощо. Інтубація стравоходу. Відповідно маніпуляцію по видаленню будь-яких трубок з тіла (наприклад і плевральних дренажів) називають екстубацією (від лат. ex - назовні та лат. tube - трубка). == Див. також == Інтубація трахеї Екстубація == Джерела == Габа Д. М., Фиш К. Дж., Хауард С. К. Критические ситуации в анестезиологии: Пер. с англ. - М.: Медицина, 2000. - 440 с.: ил. ISBN 5-225-00641-8, ISBN 0-443-08910-8 (С.95-103, 190-193) == Література == Інтубація та екстубація дорослих і дітей: рекомендації 2019 р. Марчук М.С. // УМЖ.- 2019.- Ел.джерело [Архівовано 23 квітня 2021 у Wayback Machine.] == Посилання == Інтубація [Архівовано 5 травня 2021 у Wayback Machine.]",uk,Random,,https://uk.wikipedia.org/?curid=2088582,170,2088582.0,['uk'],False,Random,Aléatoire
,Panamax,"Panamax (укр. Панамакс) або також PanMax - клас морських суден (в основному це вантажні судна, але є і пасажирські), котрі можуть проходити шлюзами Панамського каналу. Панамські шлюзи мають 305 м довжини, 33,5 м ширини та 26 м глибини. В найбільш мілкому місці глибина шлюзу дорівнює лише 12,56 метри. Типове Panamax-судно має бути не більше 294 м в довжину та 32,3 м ширину при осаді до 12,04 м. Ці габарити практично не дають капітанам суден можливості на помилку при проходженні каналу. Основною проблемою вантажних суден є їх велика завантаженість, оскільки з кількістю вантажу зростає вага, а відповідно і осадка судна. За сьогоднішніми масштабами габарити Panamax-суден є далеко не рекордними. Модерні контейнеровози, а особливо танкери, що перевищують Панамакс-стандарти класифікуються як Postpanamax або Overpanamax-судна. Судна, котрі занадто великі для проходу Панамським, а також Суецьким каналом, звуться Capesize (від англ. Cape - мис). Це судна, що мусять обходити Мис Горн та Мис Доброї Надії. Керівництвом Панамського каналу заплановане будівництво нових шлюзів, після чого їх габарити досягнуть 55 метрів в ширину, 427 м у довжину та 18,3 м в глибину. Специфікації Panamax діють з моменту відкриття каналу в 1914 році. У 2009 році ACP опублікувала специфікацію New Panamax, яка набула чинності, коли 26 червня 2016 року було відкрито третій набір шлюзів каналу, більших за два початкових. == Див. також == Handymax Chinamax Suezmax Capesize == Посилання == Офіційні умови проходу Панамського каналу [Архівовано 11 червня 2011 у Wayback Machine.](англ.)",uk,Random,,https://uk.wikipedia.org/?curid=1224834,237,1224834.0,['uk'],False,Random,Aléatoire
,Біссерова Антоніна Олексіївна,"Антоніна Олексіївна Біссерова (до 2008 - Полякова; нар. 17 жовтня 1984, Запоріжжя, УРСР, СРСР) - українська волейболістка, догравальниця. Більшу частину ігрової кар'єри провела в швейцарських клубах. Переможниця національного чемпіонату і дворазова володарка суперкубку Швейцарії. == Із біографії == Волейболом почала займатися в Одесі. Перший тренер - Віктор Васильович Мельниченко. Професійну кар'єру розпочала 2001 року у южненському «Хіміку», у складі якого двічі ставала призеркою першої ліги і здобула путівку до елітного дивізіону українського волейболу. Протягом всіх трьох сезонів у «Хіміку» була капітаном команди. У 2004 році на запрошення олімпійської чемпіонки Ольги Шкурнової поїхала виступати за швейцарський клуб «Біль». Через два роки перейшла до «Кеніца», кольори якого захищала протягом восьми сезонів, здобувала перемоги у чемпіонаті і двічі в суперкубок Швейцарії. == Досягнення == Чемпіон Швейцарії (1): 2009. Срібний призер чемпіонату Швейцарії (3): 2007, 2010, 2014. Бронзовий призер чемпіонату Швейцарії (3): 2008, 2012, 2013. Срібний призер Кубка Швейцарії (2): 2007, 2013. Володар Суперкубка Швейцарії (2): 2006, 2009. Переможець чемпіонату України серед команд першої ліги (1): 2003. Бронзовий призер чемпіонату України серед команд першої ліги (1): 2002. == Джерела == Ефимов В. Е.. Чемпион, которого не ждали. - Одесса: ВМВ, 2011. - 304 с. [Архівовано 29 січня 2022 у Wayback Machine.], ISBN 978-966-413-290-6 (рос.) Antonina Polyakova Bisserowa (англійська) . WorldofVolley. Архів оригіналу за 29 січня 2022. Процитовано 29 січня 2022. Antonina Bisserowa (англійська) . CEV. Архів оригіналу за 29 січня 2022. Процитовано 29 січня 2022. Antonina Bisserowa (англійська) . women.volleybox.net. Архів оригіналу за 29 січня 2022. Процитовано 29 січня 2022.",uk,Random,,https://uk.wikipedia.org/?curid=4445343,249,4445343.0,['uk'],False,Random,Aléatoire
,Юрченко Дмитро Олександрович,"Дмитро Олександрович Юрченко (нар. 9 травня 1973) - радянський та український футболіст, нападник. == Життєпис == Грав у першостях СРСР та України в командах «Вагонобудівник» / «Шахтар» (Стаханов), «Верес» (Рівне), «Екіна» (Алмазна). Також у 1992-1994 роках виступав у другій та першій лігах Білорусі за клуби «Рада» (Клецьк) та КПФ (Слонім). У 1999 році прийняв запрошення від «Миколаєва», де зіграв 11 матчів у вищій лізі України. Дебют - 17 квітня 1999 року в матчі СК «Миколаїв» - «Таврія» (Сімферополь), 1:2. Наступного сезону зіграв ще 6 матчів за миколаївський клуб у першій лізі. Продовжив кар'єру в аматорських командах «Шахтар» (Луганськ) і «Динамо» (Стаханов). З травня 2011 року працював адміністратором у клубі «Брянка». == Посилання == Статистика виступів в Україні на офіційному сайті УАФ Візитна картка футболіста на офіційному сайті УПЛ Статистика виступів гравця на сайті allplayers.in.ua Профіль футболіста на сайті FootballFacts.ru (рос.) Профіль гравця на сайті «Український футбол»[недоступне посилання з 23 вересня 2022] Профіль гравця на сайті footbook.ru (рос.)",uk,Random,,https://uk.wikipedia.org/?curid=3515788,160,3515788.0,['uk'],False,Random,Aléatoire
,Петровичева Людмила Миколаївна,"Людмила Миколаївна Петровичева (справжні ім'я і прізвище Ванда Кравчуківна-Смалева; нар. 5 листопада 1882, Чернівці - пом. 27 грудня 1971, Борщів) - українська оперна співачка (меццо-сопрано) і режисер. Дружина актора Василя Петровича, сестра співачки Філомени Лопатинської. == Біографія == Народилася 5 листопада 1882 року в місті Чернівцях (тепер Україна). Вокалу навчалася у Львові у Валерія Висоцького та Михайла Коссака. У 1897-1899 роках була солісткою хору в Чернівцях; у 1899-1914 роках - солістка оперної трупи Руського народного театру у Львові, у 1921-1922 роках - Театру Василя Коссака (Західна Україна), з якими виступала на сценах у містах Тернополі, Бережанах, Збаражі, Чорткові та інших містах і містечках Галичини. В радянський час працювала режисером народного театру в Борщеві. Померла 27 грудня 1971 року в Борщеві. Похована в Борщеві. == Творчість == Виконала партії: Займалася концертною діяльністю. == Література == Українська радянська енциклопедія : у 12 т. / гол. ред. М. П. Бажан ; редкол.: О. К. Антонов та ін. - 2-ге вид. - К. : Головна редакція УРЕ, 1974-1985.; Митці України : Енциклопедичний довідник. / упоряд. : М. Г. Лабінський, В. С. Мурза ; за ред. А. В. Кудрицького. - Київ : «Українська енциклопедія» імені М. П. Бажана, 1992. - С. 455 . - ISBN 5-88500-042-5.; Лисенко І. М. «Словник співаків України». - Київ, 1997. - сторінка 235; Варна В. Петровичева Людмила-Ванда Миколаївна // Тернопільський енциклопедичний словник : у 4 т. / редкол.: Г. Яворський та ін. - Тернопіль : Видавничо-поліграфічний комбінат «Збруч», 2008. - Т. 3 : П - Я. - С. 57. - ISBN 978-966-528-279-2. == Посилання == Петровичева Людмила Ванда Миколаївна // Українська музична енциклопедія. - Київ: Інститут мистецтвознавства, фольклористики та етнології імені М. Т. Рильського НАН України, 2018. - Том 5: ПАВАНА - «POLIКАРП». - С. 176",uk,Random,,https://uk.wikipedia.org/?curid=4048072,286,4048072.0,['uk'],False,Random,Aléatoire
,День подяки (Канада),"День подяки (фр. Action de grâce або фр. Jour de l'Action de grâce) - це щорічне канадське свято, яке відзначається другого понеділка жовтня. За межами країни його часто називають канадським Днем подяки, щоб відрізнити його від американського свята з такою ж назвою та пов'язаних святкувань в інших регіонах. День подяки офіційно святкується в Канаді як щорічне свято з 6 листопада 1879 року. Хоча дата святкування змінювалася щороку і не була сталою, зазвичай це був другий понеділок жовтня. 31 січня 1957 року генерал-губернатор Канади Вінсент Мессей оприлюднив прокламацію, у якій зазначалося: «День загальної подяки Всемогутньому Богу за щедрий урожай, яким благословенна Канада - святкувати другого понеділка жовтня». == Офіційне свято == День подяки є офіційним вихідним днем у більшості провінцій Канади, але лише необов'язковим святом у Атлантичних провінціях: Острів Принца Едварда, Ньюфаундленд і Лабрадор, Нова Шотландія та Нью-Брансвік Компанії, які регулюються федеральним урядом, зокрема в телекомунікаційній та банківській сферах, визнають це свято по всій країні. == Традиційне свято == Як літургійне свято, День подяки має спільне коріння з британським та континентально-європейським святом врожаю, з традиційним оздобленням церков рогами достатку, гарбузами, кукурудзою, снопами пшениці та іншими дарами врожаю. Хоча офіційне святкування припадає на понеділок, канадці можуть влаштовувати традиційний святковий обід будь-якого дня в довгі вихідні - найчастіше це неділя. Страви, які традиційно подають на День подяки, включають запечену індичку, ростбіф, шинку, начинку, картопляне пюре з підливою, солодку картоплю, журавлинний соус, солодку кукурудзу, різноманітні осінні овочі (зокрема гарбузи, брюссельську капусту), гарбузовий пиріг, яблучний пиріг, карамелізовані батати. Залежно від регіону, можуть подаватися й інші традиційні страви, зокрема лосось, дичина, вечеря з Джигсом (традиційна страва з Ньюфаундленду з солоним м’ясом і гороховим пудингом), масляний пиріг (канадські тарталетки з вершковою начинкою) та Nanaimo bars (десерт без випікання, родом із Британської Колумбії). У канадському футболі Канадська футбольна ліга (CFL) традиційно проводить національно трансльований двоматчевий тур, відомий як Thanksgiving Day Classic. Це один із двох тижнів, коли ліга проводить матчі в понеділок удень - інший такий тиждень припадає на Labour Day Classic. У багатьох громадах Канади проводяться заходи в тиждень, що передує святу, або безпосередньо в День подяки. Наприклад, Маркгемський ярмарок - щорічний сільськогосподарський та врожайний ярмарок, що проходить у вихідні перед святом, Октоберфест у Кітченер-Ватерлоо - щорічний парад з платформами, громадськими діячами, місцевими трупами та оркестрами, а Форт Ленглі проводить широко відвідуваний місцевий фестиваль, присвячений збору журавлини, з продажем ремісничих виробів, продуктів та товарів місцевих промисловців. == Історія == Згідно з деякими істориками, перше святкування Дня подяки у Північній Америці відбулося у 1579 році, після безпечного прибуття флоту Мартіна Фробішера до Ньюфаундленду, під час невдалої спроби знайти Північно-західний прохід. Під час своєї третьої експедиції до затоки Фробішера на острові Баффіна (нині територія Нунавут), Фробішер мав намір заснувати поселення. Його флот із п'ятнадцяти кораблів оснащений людьми, матеріалами та провіантом. Однак одна з втрат - корабель і частина будматеріалів - не дозволили йому реалізувати задумане. Експедицію переслідували льодовики та несподівані шторми, які розкидали флот. Зібравшись знову у затоці Фробішера, «маєстр Вольфолл, учений чоловік, призначений Її Величністю як їхній священник і проповідник, виголосив перед ними благочестиву проповідь, особливо закликаючи бути вдячними Богу за дивовижне і чудесне рятування в таких небезпечних місцях...». Вони відсвяткували Святе Причастя, яке стало першим підтвердженим християнським обрядом у тих регіонах. Цей факт пізніше поставили під сумнів, адже іспанці проводили подібні служби в іспанській Північній Америці ще в середині XVI століття, задовго до прибуття Фробішера. У подальші роки французькі поселенці, які прибули з Самюелем де Шампленом (від 1604 року), також влаштовували свята подяки. Вони створили Орден Доброго Настрою (Ordre de Bon Temps) і організовували спільні бенкети з корінними народами, ділячись їжею. Після закінчення Семирічної війни у 1763 році та переходу Нової Франції під британське правління, мешканці Галіфаксу провели спеціальний День подяки. З 1799 року святкування проводилися епізодично, але не щороку. Так, День подяки 1799 року присвячений до воєнної перемоги Британської Північної Америки. Після Американської революції біженці-лоялісти, які залишилися вірними Великій Британії, переїхали з новоутворених США до провінцій, що згодом утворили Домініон Канада, зокрема до Нової Шотландії та Квебеку. Вони принесли із собою традиції американського Дня подяки: індичку, гарбуз, кабачки. У Нижній та Верхній Канаді День подяки відзначався у різні дати. Наприклад, у 1816 році обидві частини святкували завершення Війни 1812 року, але Нижня Канада - 21 травня, а Верхня Канада - 18 червня (День Ватерлоо). У 1838 році Нижня Канада використала свято, щоб відзначити придушення повстання. Після об'єднання двох Канад у Провінцію Канади, День подяки святкувався шість разів з 1850 по 1865 рік. У цей період це було стримане релігійне свято. Перший День подяки після утворення Канадської конфедерації відзначили як державне свято 5 квітня 1872 року - на честь одужання Принца Уельського (майбутнього короля Едварда VII) після тяжкої хвороби. Упродовж багатьох років перед офіційним визнанням національним святом у 1879 році, День подяки святкували або в кінці жовтня, або на початку листопада. Від 1879 року свято відзначалося щороку, спершу у четвер листопада. Після Першої світової війни, поправка до Закону про День перемир'я визначила, що з 1921 року День перемир'я та День подяки святкуватимуться в понеділок тижня, коли припадає 11 листопада. Через 10 років, у 1931 році, ці два свята розділили, а День перемир'я став Днем пам'яті. З 1931 по 1957 рік дату Дня подяки щороку визначали окремою прокламацією - зазвичай це другий понеділок жовтня, за винятком 1935 року, коли дату змінили через загальні вибори. У 1957 році Парламент остаточно закріпив День подяки за другим понеділком жовтня. Тематика свята змінювалася щороку, щоб відобразити подію, за яку варто бути вдячним. У перші роки це був щедрий урожай або важлива річниця. == Див. також == День подяки Різдво Христове Державні свята в Канаді День Колумба",uk,Random,,https://uk.wikipedia.org/?curid=5497556,917,5497556.0,['uk'],False,Random,Aléatoire
,Jacobin,"Jacobin (Якобінець) - американський лівий щоквартальний журнал. Позиціонується як проєкт молодого покоління, що намагається висвітлювати сучасну політику, економіку та культуру із соціалістичної перспективи. == Історія та огляд == Журнал відкрито у вересні 2010 року як інтернет-портал, але того ж року проєкт розширено, і навесні 2011 року вийшло перше паперове число журналу. Популярність Якобінця різко зростала зі збільшенням уваги до лівих ідей, стимульованим президентською кампанією Берні Сандерса 2016 року. Кількість підписників зросла з 10 000 влітку 2015 року до 32 000 станом на перший випуск 2017 року, із них 16 000 приєдналися в перші два місяці після обрання Дональда Трампа. Аудиторія онлайн-версії сягає 700 000 читачів на місяць. Станом на 2016 рік, редакція складається із шести постійних співробітників. Інтернет-портал публікує від однієї до двох статей щодня. Навесні 2017 року редактори «Якобінця» спільно з науковцями Вівеком Чіббером та Робертом Бреннером заснували академічний журнал «Catalyst». У листопаді 2018 року було запущено перше іноземномовне видання журналу - Jacobin Italia. Засновник Jacobin Баскар Сункара охарактеризував його як «класичну франшизну модель», за якої головне видання надає консультації щодо публікацій та редакційної роботи, отримуючи невелику частку доходу, проте італійське видання залишається автономним. == Назва й логотип == Назву журналу взято з книжки Сиріла Джеймса «Чорні якобінці: Туссен Лувертюр і революція в Санто-Домінго», в якій Джеймс приписує чорним гаїтянським революціонерам більшу послідовність у ставленні до ідеалів Французької революції, ніж «білим якобінцям». Логотип символізує Туссена Луветюра, найвідомішого лідера єдиного успішного повстання рабів в історії людства. == Див. також == Спільне (журнал) == Посилання == «Ми не намагаємося приховати марксизм»: інтерв’ю з Ба́скаром Сунка́рою, редактором журналу «Якобінець» [Архівовано 11 жовтня 2016 у Wayback Machine.] // Спільне. - 13.06.2016",uk,Random,,https://uk.wikipedia.org/?curid=2269445,271,2269445.0,['uk'],False,Random,Aléatoire
,Дріс Мертенс,"Дріс Мертенс (нід. Dries Mertens; нар. 6 травня 1987, Левен) - бельгійський футболіст, фланговий півзахисник турецького футбольного клубу «Галатасарай» і національної збірної Бельгії. == Клубна кар'єра == Народився 6 травня 1987 року в місті Левен. Вихованець юнацьких команд футбольних клубів «Стад Левен», «Андерлехт» та «Гент». 2005 року уклав професійний контракт з «Гентом», тренери якого, утім, на молодого гравця не розраховували. Тож дорослу кар'єру розпочав того ж року в оренді у третьоліговому клубі «Ендрахт». За рік, влітку 2006, був відданий в оренду клубу «Апелдорн» з другого дивізіону Нідерландів. У цій команді добре себе проявив і по завершенні річної оренди клуб викупив його контракт, скориставшись відповідною опцією орендної угоди. Ще за два роки, у 2009, вже виступав у найвищому дивізіоні Нідерландів за «Утрехт», який придбав бельгійця за 600 тисяч євро. Відіграв за команду з Утрехта наступні два сезони своєї ігрової кар'єри. Більшість часу, проведеного у складі «Утрехта», був основним гравцем команди і привернув увагу лідерів місцевої футбольної першості. 2011 року разом з партнером по команді Кевіном Стротманом перейшов до ПСВ, який сплатив «Утрехту» з аобох гравців 13 мільйонів євро. Відіграв за команду з Ейндговена протягом двох сезонів 62 матчі в національному чемпіонаті, забивши 37 голів. Влітку 2013 року став першим придбанням Рафаеля Бенітеса на посаді головного тренера італійського «Наполі». Його трансфер коштував клубу з Неаполя 9,5 мільйонів євро. В Італії відразу став гравцем основного складу своєї нової команди і був важливою фігурою у нападі «Наполі». Проте справжній прорив зміг здійснити лише у своєму четвертому сезоні виступів за цю команду, коли перед початком сезону 2016/17 «Наполі» залишив його головний бомбардир Гонсало Ігуаїн, який за 90 мільйонів євро перейшов до «Ювентуса», а придбаний на його заміну в «Аякса» поляк Аркадіуш Мілік травмувався. За такої ситуації наставник команди Мауріціо Саррі зробив ставку в атаці саме на Мертенса і не прогодав - бельгієць у 35 матчах чемпіонату відзначився 28 голами, лише одним влучним ударом поступившись найкращому бомбардиру чемпіонату Едіну Джеко з «Роми». Загалом за неаполітанців відіграв дев'ять сезонів, взявши за цей час участь у майже 400 іграх різних турнірів, в яких забив майже 150 голів. Влітку 2022 року 35-річний атакувальний гравець знайшов варіант продовження кар'єри в Туреччині, уклавши контракт із «Галатасараєм». == Виступи за збірну == У 2011 році дебютував в офіційних матчах у складі національної збірної Бельгії. Відразу після дебюту почав регулярно викликатися до національної команди. У її складі був учасником чемпіонаті світу 2014 року і Євро-2016, на обох турнірах виходив на поле в усіх матчах бельгійців, які в обох випадках припинили боротьбу на стадії чвертьфіналів, проте забитими голами не відзначався. 2018 року поїхав на свою другу світову першість - тогорічний чемпіонат світу в Росії, також як гравець основного складу. Забив свій перший гол за збірну у фінальних частинах великих міжнародних турнірів у першій грі групового етапу проти Панами, видкривши рахунок на початку другого тайму і поклавши початок розгрому дебютантів світових футбольних форумів з рахунком 3:0. Загалом на турнірі взяв участь у шести із семи ігор своєї команди і допоміг їй здобути бронзові нагороди світової першості. За три роки, у 2021, був учасником своєї другої континентальної першості, відкладеного на рік Євро-2020. === Статистика клубних виступів === Станом на 24 вересня 2022 року",uk,Random,,https://uk.wikipedia.org/?curid=1376789,527,1376789.0,['uk'],False,Random,Aléatoire
,Левенвіль,"Левенві́ль (фр. Levainville) - муніципалітет у Франції, у регіоні Центр - Долина Луари, департамент Ер і Луар. Населення - 377 осіб (01.01.2021). Муніципалітет розташований на відстані близько 65 км на південний захід від Парижа, 70 км на північ від Орлеана, 20 км на схід від Шартра. == Демографія == Динаміка населення (INSEE ): Розподіл населення за віком та статтю (2006): == Економіка == 2010 року серед 273 осіб працездатного віку (15-64 років) 217 були активними, 56 - неактивними (показник активності 79,5%, у 1999 році було 82,1%). З 217 активних мешканців працювали 202 особи (109 чоловіків та 93 жінки), безробітними було 15 (7 чоловіків та 8 жінок). Серед 56 неактивних 21 особа була учнем чи студентом, 17 - пенсіонерами, 18 були неактивними з інших причин. У 2010 році в муніципалітеті числилось 141 оподатковане домогосподарство, у яких проживали 413,0 особи, медіана доходів виносила 23 376 євро на одного особоспоживача == Посилання == Левенвіль на сайті французького Національного інституту географії == Див. також == Список муніципалітетів департаменту Ер і Луар",uk,Random,,https://uk.wikipedia.org/?curid=535510,174,535510.0,['uk'],False,Random,Aléatoire
,Дубов'язівський спиртовий завод,"Дубов'язівський спиртовий завод - підприємство харчової промисловості в селищі міського типу Дубов'язівка Конотопського району Сумської області України. == Історія == Спиртовий завод у селі Дубов'язівка Конотопського повіту Чернігівської губернії Російської імперії був побудований в 1888 поміщиком Зараховичем. У першій половині листопада 1917 року Дубов'язівку окупували радянські війська, але наприкінці березня 1918 року вдалося вибити радянських окупантів і встановити владу Української Народної Республіки. Надалі, до грудня 1919 року, село знаходилося в зоні бойових дій громадянської війни, результатом якої стала радянська окупація. Відновлення спиртзаводу і цукрового заводу, який забезпечував його сировиною, почалося у 1920 році. В 1926 році від станції Дубов'язівка було прокладено залізничну гілку, спочатку до цукрового комбінату, а потім до спиртзаводу, що дозволило збільшити продуктивність підприємства міста і вивезення готової продукції. Кількість працівників спиртзаводу збільшилася до 88 чоловік. Відповідно до другого п'ятирічного плану розвитку народного господарства СРСР спиртзавод реконструювали. Протягом 1936 року завод щомісяця перевиконував планові виробничі показники і завершив 1936 рік із прибутком понад 1 млн. рублів. В ході другої світової війни з 11 вересня 1941 до 7 вересня 1943 року село було окуповане німецькими військами, перед відступом гітлерівці зруйнували селище (при цьому цукровий комбінат, спиртзавод, клуб спиртового заводу та низка інших будівель були повністю знищені). У 1943 році почалося відновлення спиртзаводу, в 1944 він був введений в експлуатацію. Надалі, відповідно до четвертого п'ятирічного плану відновлення та розвитку народного господарства СРСР (1946 - 1950 рр.) спиртзавод був переобладнаний і в 1947 році перевищив довоєнні обсяги виробництва. Надалі, спиртзавод був реконструйований і перетворений на Дубов'язовський спиртовий комбінат. В цілому, за часів радянської окупації України спиртовий комбінат входив до числа провідних підприємств селища. Після проголошення незалежності України комбінат було перейменовано на Дубов'язівський спиртовий завод. У березні 1995 року Верховна Рада України внесла спиртзавод до переліку підприємств, приватизація яких заборонена у зв'язку з їх загальнодержавним значенням. Після створення в червні 1996 року державного концерну спиртової та лікеро-горілчаної промисловості «Укрспирт», завод був переданий у віддання концерну «Укрспирт». У липні 2000 року було затверджено державну програму «Етанол», яка передбачала розширення використання етилового спирту як енергоносія, і Дубов'язівський спиртзавод (разом з іншими державними спиртзаводами) був включений до переліку виконавців цієї програми. У 2004 році заводська зерносушарка була продана дніпропетровській фірмі ТОВ ""Медльов"" і надалі використовувалася на правах оренди (Дубов'язівський спиртзавод відноситься до категорії спиртзаводів, що виготовляють спирт із зерна). Економічна криза, що почалася в 2008 році, ускладнила становище всіх п'яти спиртзаводів Сумської області, річна потужність яких у цей час становила понад 3 млн. декалітрів спирту. У зв'язку із скороченням платоспроможного попиту у 2008 році вони виробили 1,5 млн. декалітрів, а до кінця червня 2009 року - 500 тис. декалітрів спирту. 21 серпня 2014 року господарський суд Сумської області дозволив демонтаж заводської зерносушарки. Станом на початок червня 2018 року Дубов'язівський спиртзавод був одним із двох діючих спиртзаводів на території Сумської області. 11 березня 2021 року фонд держмайна продав Дубов'язівський спиртовий завод держпідприємства «Укрспирт» за 108 млн грн. У 2022 році в ході російського вторгнення в Україну завод отримав суттєві пошкодження. Російські окупанти відкрили вогонь по прохідній, в результаті загинув один працівник заводу, двоє отримали поранення. Також, під час обстрілів було пошкоджено деякі цехи підприємства. == Сучасний стан == Завод виробляє медичний етиловий спирт і спирт етиловий не денатурований вищої очистки «екстра».",uk,Random,,https://uk.wikipedia.org/?curid=4454792,528,4454792.0,['uk'],False,Random,Aléatoire
,X округ Парижа,"Десятий округ Парижа, (фр. Arrondissement de l'Entrepôt) - один із 20 муніципальних округів Парижа. Площа округу становить 289 га. == Географічне положення == 10-й округ розташований на правому березі Сени. На сході він межує з 11-м, на заході з 9-м, на півночі з 18-м і на півдні з 3-м округом. == Квартали == Квартали No 37-40: Сен-Венсан-де-Поль (Quartier Saint-Vincent-de-Paul) Порт-Сен-Дені (Quartier de la Porte-Saint-Denis) Порт-Сен-Мартен (Quartier de la Porte-Saint-Martin) Лікарня Сен-Луї (Quartier de l' Hôpital-Saint-Louis) == Населення == За даними перепису населення 2005 року в 10-му окрузі проживають 89 600 осіб при щільності населення 31 004 чол/км ². Це становить 4,2 % паризького населення. == Органи правління == З 2001 року мером округу був член Соціалістичної партії Франції Тоні Дрейфус. У березні 2008 року на наступні 7 років обрано його товариша по партії Ремі Феро (Rémi Féraud) Адреса мерії: 72, Rue du Faubourg Saint-Martin 75475 Paris Cedex 10 == Визначні місця == Канал Сен-Мартен Церква Святого Вікентія де Поля === Вулиці, площі === Вулиця Фобур Сен-Дені Площа Республіки Бульвар Ла Шапель == Транспорт == В 10-му окрузі знаходяться два залізничні вокзали - північний та Східний. Метро: лінії 4, 5, 7 RER: лінія Е, B, D, станція Gare du Nord == Посилання == Офіційний сайт мерії [Архівовано 13 травня 2022 у Wayback Machine.] Вікісховище має мультимедійні дані за темою: X округ Парижа",uk,Random,,https://uk.wikipedia.org/?curid=1548431,224,1548431.0,['uk'],False,Random,Aléatoire
,Гуїлья,"Гуїлья, Ґуїлья (італ. Guiglia) - муніципалітет в Італії, у регіоні Емілія-Романья, провінція Модена. Гуїлья розташована на відстані близько 310 км на північний захід від Рима, 32 км на захід від Болоньї, 25 км на південь від Модени. Населення - 3974 особи (2014). Щорічний фестиваль відбувається 31 січня. Покровитель - San Geminiano. == Демографія == Населення за роками: Станом на 1 січня 2023 року в муніципалітеті офіційно проживало 488 іноземців з 36 країн, серед них 72 громадяни країн Євросоюзу та 28 громадян України. == Сусідні муніципалітети == Вальзамоджа Марано-суль-Панаро Павулло-нель-Фриньяно Савіньяно-суль-Панаро Цокка == Див. також == Список муніципалітетів провінції Модена",uk,Random,,https://uk.wikipedia.org/?curid=468201,102,468201.0,['uk'],False,Random,Aléatoire
,Джан Франко Ревербері,"Джан Франко Ревербері (італ. Gian Franco Reverberi; 12 грудня 1934 - 8 січня 2024) - італійський композитор і музикант. Працював переважно над саундтреками до спагеті-вестернів. Ревербері був одним із перших італійських виконавців рок-музики. Він також працював зі своїм братом Джан П'єро над піснею «Last Men Standing» (або «Nel Cimitero di Tucson») із саундтреку Джанго 1968 року «Підготуйте труну» (Один із багатьох неофіційних продовжень Джанго). , який був семплом хіта Gnarls Barkley «Crazy». Обидва брати вказані як автори пісні. Серед інших його музичних творів до фільмів - Soldati e capelloni (1967), A Black Veil for Lisa (1968), Chimera (1968), ¡Viva América! (1969), Venus in Furs (1969), La gazza del prete (1970), Black Turin (1972), Black Magic Rites (1973) і «Поліцейська у відділку моралі» (1979). Він також працював з Енцо Джаначчі та Джорджіо Габером. Ревербері помер у Генуї в січні 2024 року, через місяць після свого 89-річчя.",uk,Random,,https://uk.wikipedia.org/?curid=5145918,148,5145918.0,['uk'],False,Random,Aléatoire
,Пляківка,"Пляківка - село в Україні,у Черкаському районі Черкаської області, підпорядковане Михайлівській сільській громаді. Розташоване на північний захід від міста Кам'янки. Населення 830 чоловік (на 2001 рік). У 2006 році село газифіковане. В селі є закинутий кам'яний кар'єр, знаходиться коло річки Кам'януватка. == Відомі люди == В селі народився Олексенко Степан Антонович (* 10 (22 грудня 1904 - † 25 вересня 1976) - український компартійний діяч, один з організаторів партизанського руху. == Див. також == Перелік населених пунктів, що постраждали від Голодомору 1932-1933 (Черкаська область)",uk,Random,,https://uk.wikipedia.org/?curid=251922,90,251922.0,['uk'],False,Random,Aléatoire
,Баррі Віндем,"Баррі Клінтон Віндхем (народився 4 липня 1960 року) - американський професійний реслер на пенсії. Син реслера Блекджека Маллігана, він найбільш відомий своїми виступами в Національному Альянсі Реслінгу (NWA) та World Championship Wrestling (WCW). У NWA/WCW він був одноразовим Чемпіоном Світу у важкій вазі NWA, одноразовим Чемпіоном США у важкій вазі NWA, одноразовим Телевізійним Чемпіоном NWA, одноразовим Чемпіоном Західних Штатів NWA, чотириразовим Командним Чемпіоном Світу NWA (Mid Atlantic)/WCW і одноразовим Командним Чемпіоном США NWA з Роном Гарвіном. У WWF він був дворазовим Командним Чемпіоном Світу зі своїм свояком, Майком Ротундою. 31 березня 2012 року Віндема було введено до Зали слави WWE як члена угрупування ""Чотири Вершники"".",uk,Random,,https://uk.wikipedia.org/?curid=5083677,105,5083677.0,['uk'],False,Random,Aléatoire
,Дін-Дайал Захід,"Дін-Дайал Захід (Deen Dayal West) - офшорне газове родовище в басейні Крішна-Годаварі. == Відкриття родовища == Родовище відноситься до блоку KG-OSN-2001/3, права на розвідку якого отримала державна компанія Gujarat State Petroleum Corporation (GSPC, 80%) у партнерстві з GeoGlobal Resources та Jubilant Enpro (по 10%). Відкриття сталось в 2005 році унаслідок спорудження самопідіймальною буровою установкою «Perro Negro 3» розвідувальної свердловини KG-8, геофізичні дослідження у якій по досягненні глибини 4595 метрів (із загальних запланованих 5000 метрів) показали обнадійливі результати щодо наявності вуглеводнів у відкладах нижньої крейди. В 2006 - 2007 роках «Perro Negro 3» спорудила з тієї ж точки 3 похило-спрямовані свердловини,- розвідувальні KG-17, KG-15 та оціночну KG-28, відхилення яких від вертикалі склало 700 метрів, 750 метрів та 1500 метрів відповідно. Свердловини підтвердили поширення покладів, при цьому KG-17 також показала на тестуванні приплив газу та конденсату з глибини біля 3800 метрів із порід верхньої крейди. == Облаштування родовища == Родовище знаходиться на мілководді - глибина моря лише 60 метрів, тому для його облаштування використали стаціонарні споруди. Були споруджені платформа для розміщення фонтанних арматур (WHP, Well Head Platform), платформа з обладнанням для підготовки та житловим модулем (PLQP, Process Cum Living Quarters Platform) та факельна вежа. Для монтажу задіяли судно «Hermod», яке обладнане краном великої вантажопідйомності (найбільший елемент платформ важив 3900 тон). Проект розробки включав спорудження до 2017-го року 11 свердловин, а також повторне освоєння вже наявних 4 розвідувальних/оціночних свердловин. Восени 2011-го самопідіймальне судно «Deep Sea Driller-1» спорудило початкові секції чотирьох нових свердловин. Газ відправлється з PLQP на берегову установку підготовки у Маллаварам через трубопровід довжиною 24,5 км (з них 21,5 км офшорна частина, включаючи ділянку по одному з рукавів дельти Годаварі) та діаметром 500 мм. Комплекс в Маллаварам сполучений з сусіднім терміналом компанії RIL у Гадімога, від якого бере початок газопровід Схід - Захід. == Запаси == В 2005-му головний міністр штату Гуджарат, оголосив про відкриття свердловиною KG-8 родовища із запасами біля 600 млрд м3. Хоча при погодженні на початку 2010-х проекту розробки геологічна служба Індії оцінила запаси лише у 50 млрд м3, заяви щодо відкриття супергігантського родовища зустрічались і надалі, так, в 2016-му міністр фінансів Гуджарату стверджував, що блок містить 408 млрд м3. Тестовий видобуток газу з Дін-Дайал Захід стартував у 2014-му, при цьому первісно вдалось отримати продуктивність менш ніж 0,6 млн м3 на добу при проектному показнику до 5,6 млн м3. Наприкінці 2017-го спеціалізована аудиторська компанія Ryder Scott надала оцінку запасів Дін-Дайал Захід у 30 млрд м3, що, зокрема, пояснювалось складною геологією та низьким очікуваним рівнем вилучення геологічних ресурсі на рівні 19%. Такий результат став причиною для невдоволення представників індійської державної компанії ONGC, яка того ж року викупила у GSPC її частку.",uk,Random,,https://uk.wikipedia.org/?curid=5026472,434,5026472.0,['uk'],False,Random,Aléatoire
,Горло Барлога,"Горло Барлога - печера в Урупському районі Карачаево-Черкеської Республіки. Найглибша печера на території Російської Федерації. Глибина - близько 900 м. Довжина - близько 3000 м. (Печера до кінця не досліджена, тому дані показники можуть змінюватися). Вхід в печеру розташований у верхів'ях річки Ацгара, що є першою правою притокою річки Уруп, - отвір в полиці зруйнованого скельного виступу вапняку. Абсолютна висотна відмітка входу 2825 м над рівнем моря. Відкрита і вперше обстежена в серпні 1994 року групою спелеологів з Ростова-на-Дону, Черкеська і Донецька.",uk,Random,,https://uk.wikipedia.org/?curid=247030,82,247030.0,['uk'],False,Random,Aléatoire
,Пам'ятник Іванові Огієнку (Винники),"Пам'ятник Іванові Огієнку у Винниках - пам'ятник видатному українському вченому, митрополиту (від 1944), політичному, громадському і церковному діячу, мовознавцю, історику церкви, педагогу, дійсному члену Наукового Товариства імені Тараса Шевченка (від 1922) Іванові Огієнку на головній вулиці Галицькій у місті Винниках (біля Львова) Пам'ятник було відкрито у жовтні 2010 р. (меценати - С. Уваров і Г. Козловський). Скульптор - Петро Бузина. Освятили пам'ятник священники греко-католицької і православної конфесій. Пам'ятник стоїть на вулиці Галицькій (біля ресторану «Гетьман»). Поблизу пам'ятника, у червні 1997 р., встановлено пам'ятний знак, на якому викарбувано: «Тут стояла хата, у якій у 1922-1924 рр. жив з родиною Іван Огієнко - великий син українського народу». == Джерела == Байцар Андрій. Винники туристичні. Науково-краєзнавче видання / А. Л. Байцар. - Винники: Друксервіс, 2016. - 312 с. Байцар Андрій. Історія Винник в особах. Науково-краєзнавче видання / А. Л. Байцар. - Винники; Львів: ЗУКЦ, 2017. - 180 с. Байцар Андрій. Пам'ятник митрополиту Івану Огієнку у Винниках. [Архівовано 24 жовтня 2016 у Wayback Machine.] Байцар Андрій. Пам'ятники Винник. Пам'ятник Іванові Франку (1956 р.). Пам'ятник Іванові Огієнку (2010 р.) // Винниківський вісник. - 2014. - 2 лип.",uk,Random,,https://uk.wikipedia.org/?curid=1650327,185,1650327.0,['uk'],False,Random,Aléatoire
,Цю Менхуан,"Цю Менхуан (спрощ.: 邱孟煌; піньїнь: Qiū Mènghuáng, 12 грудня 1968), також знаний як А Цю (спрощ.: 阿丘) - китайський тележурналіст і блогер. Цю Менхуан народився в Шаньтоу в провінції Гуандун 12 грудня 1968 року, обоє його батьків були військовими. Мати Цю була репатрійованою китаянкою з Малайзії. Він був зарахований до Педагогічного коледжу Гуансі (сучасний Наньнінський педагогічний університет) за спеціальністю «політична економія». Після закінчення навчання в 1989 році його призначили на фабрику з друку та фарбування бавовняної тканини в Наньніні як політичного кадрового працівника профспілки. У 1992 році він став драматургом художнього театру в Наньніні. 21 квітня 2003 року Цю став працювати телеведучим Центрального телебачення Китаю (CCTV). Він був ведучим кількох програм, зокрема «Суспільство в новинах» (社会记录), «Еліта» (人物新周刊) та «Щоденні історії» (天天故事汇). У листопаді 2019 року ходили чутки, що Цю «звільнили з CCTV, і більше ніколи не візьмуть туди на роботу». Однак це повідомлення було ним спростовано. Під час епідемії COVID-19 у Китаї 26 лютого 2020 року Цю опублікував на Sina Weibo: ""Незважаючи на те, що стереотип «хворої людини Азії» був зруйнований протягом понад століття, чи не змогли б ми бути більш м'якими та вибачливими в своєму тоні, тому смиренно одягніть маски на обличчя, вклоніться світу та скажіть «вибачте за безлад». Згодом пост було видалено, однак багато китайських користувачів соціальних мереж звинуватили Цю у «зраді Китаю» та «забезпеченні моральної основи для глобальної сінофобії». 4 березня CCTV оголосила, що Цю «повністю заборонено вести телепередачі».",uk,Random,,https://uk.wikipedia.org/?curid=5102589,236,5102589.0,['uk'],False,Random,Aléatoire
,Вашура Микола Васильович,"Вашура Микола Васильович (30 жовтня 1977(19771030), Кременчук, Полтавська область - 31 жовтня 2016, Покровське (Бахмутський район), Донецька область) - солдат Збройних сил України, «Кіборг» - обороняв Донецький аеропорт, старший сержант 93-ї окремої механізованої бригади, учасник російсько-української війни. Позивний «Мент». == Життєпис == Навчався в школі No 16. Після закінчення школи з відзнакою закінчив ВПУ No7 за спеціальністю «слюсар-інструментальник». Після навчання служив у Збройних Силах України. Працював таксистом, потім на колісному та вагонобудівному заводі. До війни два роки служив у патрульній службі МВС у Кременчуці (звідси позивний “Мент”). На фронт Микола Вашура потрапив у 2014 році в складі 93-ї ОМБр, з 27 жовтня 2014-го воював у Пісках. Боронив Донецький аеропорт. Після поранення у Миколи Вашури залишився осколок біля серця. На війну вони йшли разом з Олегом Фенем (позивний - “Катастрофа”), Микола Вашура проводжав друга в останню путь, і тому просив, якщо щось трапиться, поховати його біля побратима. У вересні 2015 року Микола демобілізувався, привіз із собою з передової пораненого і контуженого собаку. 9 листопада 2015 року підписав контракт і повернувся в зону бойових дій. 31 жовтня 2016 Микола після чергування приліг відпочити й не прокинувся - помер уві сні. 3 листопада 2016 р. похований на Свіштовському кладовищі на алеї Героїв АТО == Нагороди == 2 лютого 1016 року на сесії Кременчуцької міської ради Миколу Вашуру нагородили нагрудним знаком Полтавської облдержадміністрації «За вірність народу України» 1 ступеню. == Вшанування пам'яті == 27 вересня 2017 року була встановлена меморіальна дошка Миколі Вашурі на будівлі школи No 16, яку закінчив боєць. 27 вересня 2017 року була встановлена меморіальна дошка Миколі Вашурі на будівлі ВПУ No7",uk,Random,,https://uk.wikipedia.org/?curid=4938374,264,4938374.0,['uk'],False,Random,Aléatoire
,Vanna (гурт),"було зроблено лише 500 пронумерованих вручну копій (100 рожевих, 100 синіх і 300 білих). Потім вони почали записувати третій мініальбом та перший реліз на Epitaph Records, The Search Party Never Came в лютому 2006 року. У процесі запису Vanna вирішили розійтись з першим вокалістом Джо Брагелем. Його замінив Нік Ламберт та взяв на себе вокал для запису цього альбому. Після виходу запису в червні 2006 року вони залучили Кріса Пріса як вокаліста. У другій половині 2006 року гурт гастролював, а 25 жовтня 2006 року вони вирушили до Сіетла, штат Вашингтон, щоб записати перший повноформатний альбом з продюсером Метом Бейлзом ( Mastodon, Norma Jean, The Fall of Troy, Pearl Jam). Запис тривав до 19 грудня 2006 року. У лютому 2007 року гурт знову почав гастролювати з Esoteric і відіграв кілька виступів під час Epitaph Tour 2007. Їхній перший повноформатний дебютний альбом, Curses, був випущений 24 квітня 2007 року. 15 лютого 2008 року барабанщик Брендон Девіс відіграв свій останній концерт у складі Vanna та покинув гурт під час туру з Knives Exchanging Hands і My Hero Is Me. Гурт завершив тур із Раяном Сіманом на барабанах. Коли гурт почав записувати другий повноформатний альбом, вони залучили Кріса Кемпбелла як штатного барабанщика. Кемпбелл приєднався до Vanna з Нью-Гемпширського гурту Jonah Veil, який розпався. Перший концерт Кемпбелла з Vanna відбувся у The Living Room у Провіденсі, штат Род-Айленд, 22 березня 2008 року. Наступний альбом Vanna під назвою A New Hope вийшов 24 березня 2009 року. A New Hope посів 31 місце в чарті Billboard Heatseekers. AllMusic описав перший трек як «заїкуватий гардкоровий брейкдаун-вибух», який задає тон для решти альбому, наповненого «піднесенням і руйнівною важкістю»; чогось, що намагалися досягти скримо- гурти. У липні 2009 року вокаліст Кріс Пріс покинув гурт за власним бажанням, пославшись на «особисті причини». Після літнього туру гурту 2009 року з A Static Lullaby, Пріса змінив Дейві М'юз із Seeker Destroyer. Пріс відіграв свій останній концерт із Vanna в Менсфілді, штат Массачусетс, на зупинці Warped Tour 2009, де на сцену був виведений і представлений М'юз. У суботу, 25 липня 2009 року, М'юз відіграв перше офіційне шоу з Vanna у Palladium у Вустері, штат Массачусетс. === 2010-2013: Artery Recordings та вихід Евана Фармакіса з гурту === Epitaph виключив гурт зі свого реєстру, тож у серпні 2010 року Vanna оголосили про підписання контракту з Artery Recordings. Дебютним релізом на лейблі став мініальбом під назвою The Honest Hearts з продюсером Джеєм Маасом, випущений 12 жовтня 2010 року. Vanna випустили сингл «Passerby» з мініальбому та перезапис «Trashmouth», а також «Dead Language For A Dying Lady» з Дейві М'юзом. 2 січня 2011 року гурт підтвердив, що вони збираються в Glow in the Dark Studios для запису нового повноформатного альбому під назвою And They Came Baring Bones з продюсером Меттом Голдманом. Альбом вийшов 21 червня 2011 року. AllMusic описав альбом як продовження попередньої роботи, з деякими знайомими піснями в стилі мелодійного металкору та майже таким же вокалом М'юза, який раніше можна було почути у Пріса. Вокал гурту, як і раніше, був поперемінно «гроулінгом і чистим емо», а в деяких піснях ведучим вокалістом був гітарист Фармакіс. 2 лютого 2012 року гурт оголосив, що гітарист/вокаліст Еван Фармакіс і барабанщик Кріс Кемпбелл покинули гурт через сімейні та фінансові проблеми. Фармакіс створив сольний проєкт Wind in Sails. Того ж дня гурт оголосив, що залучив до складу гітариста Джоеля Пастушака. Vanna виступили на Warped Tour 2012. Після гастролей з кількома запасними барабанщиками Vanna обрали Еріка Ґросса для запису наступного альбому, знову з продюсером Джеєм Маасом. 19 березня 2013 року гурт випустив новий повноформатний альбом The Few and the Far Between, гастролюючи на підтримку релізу протягом 2013 і 2014 років. З серпня по жовтень 2013 року гурт рекламував і підтримував альбом, завантажуючи відеокліпи на своєму YouTube-каналі. У листопаді 2013 року гурт записав декілька нових пісень і оголосив, що 17 грудня вони самостійно випустять 7-дюймовий альбом під назвою Preying/Purging. === 2014-2017: Pure Noise Records === У лютому 2014 року гурт оголосив про підписання контракту з Pure Noise Records і про участь у турі Vans Warped Tour 2014. Vanna почали запис нового альбому з продюсером Віллом Путні ( Like Moths to Flames, Texas in July, Stray from the Path). 18 квітня 2014 року гурт оголосив, що їхній п'ятий альбом буде називатися Void і буде випущений 16 червня 2014 року на Pure Noise Records. Стиль гурту змінився зі скримо на металкор, підтриманий чистим вокалом Патушака та скримінгом М'юза. AllMusic описав гурт як «гібрид панк-металу», який випустив «лютий, караючий і невпинно ненавистний...» альбом У серпні було оголошено, що гурт разом із Sirens & Sailors, Sylar і Alive Like Me, виступить на розігріві у першому турі Beartooth Північною Америкою протягом жовтня. 2 жовтня 2015 року вони випустили мініальбом під назвою ALT, що складається з п'яти кавер-версій. 19 травня 2016 року Vanna випустили відео для першого синглу нового альбому All Hell під назвою Pretty Grim, а також оголосили, що All Hell буде випущено 8 липня 2016 року. Було випущено ще два сингли: «Mutter» 9 червня 2016 року та «Leather Feather» 23 червня. AllMusic опублікував рецензію на All Hell, назвавши Vanna «постгардкор гуртом», який випускає альбом, сповнений катарсисної люті. 28 квітня 2017 року гурт підтвердив дати туру під назвою «All Good Things Must Come To An End» як «прощання з нашими друзями», підтверджуючи їхні майбутні плани розійтись. Пастушак вирішив не брати участі у фінальних шоу гурту. Влітку 2017 року гурт оголосив про свій прощальний виступ за підтримки Eighteen Visions, Knocked Loose, Bad Rabbits (пізніше замінені на END), On Broken Wings, Like Pacific, Kublai Khan, Lions Lions, Old Wounds, Sharptooth і Roseview. Останній концерт Vanna відбулося 15 грудня 2017 року в Worcester Palladium у Вустері, штат Массачусетс. У ньому взяли участь колишні учасники Vanna Джо Брагель, Еван Фармакіс, Кріс Пріс, Брендон Девіс і Ерік Гросс. 1 жовтня 2020 року Ніколас Ламберт оголосив через Reddit та Instagram, що п’ятеро початкових учасників Ніколас, Брендон, Шон, Еван і Кріс повернулися разом, щоб створити новий гурт під назвою INSPIRIT. Коли його запитали про напрямок гурту, Ламберт сказав: «Ми хотіли зробити щось, що вписувалося б у те звучання, яке ми створювали в 2006 році, але розумніше і з",uk,Random,,https://uk.wikipedia.org/?curid=5176245,1000,5176245.0,['uk'],False,Random,Aléatoire
,Слабинська сотня,"Слабинська сотня - адміністративно-територіальна і військова одиниця Чернігівського полку Гетьманщини. Одна з 367-ми сотень України. Створена 1651. Центр - село Слабин (нині - село Чернігівського району Чернігівської області). == Історія == Вперше згадується у присяжних списках 1654 у складі Чернігівського полку, проте є дані, що сотня оформилася відразу після Білоцерківської мирової угоди 1651. Після анексії Гетьманщини Російською імперією 1782, її територія включена до Чернігівського намісництва. До 1648 сотенний осередок був центром Слабинської волості Чернігівського повіту Чернігівського воєводства. Сотенна старшина Слабинської сотні була впливою на загальнодержавному рівні. Серед них сотники Тризни, Домонтовичі, Михайловичі та Левандовські (останні з Корибутівської сотні Прилуцького полку, яка була поглинена Голінською. Перший сотник Самійло Левандовський був одружений із представницею сотенного роду Домонтовичів). 1732 у сотні проживало 328 осіб козацького стану. Збереглися зразки печаток Слабинської сотні - восьмикутна та овальна, що належала сотнику Самійлу Левандовському (іноді писали Ливандовський). Символом Слабинської сотні були так звані «грабельки» - орнамент українських писанок, що символізували воду та сонце. Автивний розвиток Слабинської сотні припадає на час урядування Самійла Левандовського, який збудував заново сотенне правління з канцелярією, архів, згодом з'явилася караульна (холодна). Вони були розташовані на сучасному кутку Цвинтар у селі Слабин. == Сотники == Домонтович Іван Михайлович(*) (1659). Іванович Огій (1669). Утвенко Іван Пархомович (1672-1677). Іванович Огій (1677). Тризна Іван Хомич (1687-1701). Гуневич Михайло (1710-1711). Філоненко Семен Михайлович (1713, н.; 1723-1733). Тризна Микола Іванович (1725, н.). Михайлович Стефан (помер 1743). Левандовський Микола (1744). Левандовський Самійло Михайлович (1751-1760). Будлянський Трохим та Тризна Петро (1771-1779). == Населені пункти == Андріївка, село; Гнилуші, село; Друцьке, село; Жеведь, село; Зайці, село; Золотинка, село; Ільчівка, село; Киїнка, село; Козарки, село; Козероги, село; Ладинка, село; Льгівка, село; Максими, село; Слабин, село; Смолин, село; Шестовиця, село; Янівка, село. 1769 у складі сотні значилися села Пересажівка і Семаки. == Джерела == Ігор Ситий. З історії Слабинської сотні. - Журнал «Сіверянський літопис». - Ч. 1-3. - 2014 - С.23-35 Заруба В. М. Адміністративно-територіальний устрій та адміністрація Війська Запорозького у 1648-1782 рр. - Дніпропетровськ, 2007. - С. 203. Кривошея В. Українська козацька старшина. Ч 1. Реєстр урядників гетьманської адміністрації. - Вид. 2-ге, доповнене, уточнене і виправлене. - К.: Стилос, 2005. - С. 70-71. Лазаревский А. СПИСОК ВОДЯНЫХ МЕЛЬНИЦ ЧЕРНИГОВСКОГО ПОЛКА (в 1742 году). Записки Черниговского губернского статистического комитета. - Книга 2. - Выпуск 5-6. - Чернигов. - 1872. - С. 99-135 Модзалевский В. Л. ОПИСЬ ЛЕСОВ И ПУЩ, НАХОДИВШИХСЯ В ЧЕРНИГОВСКОМ ПОЛКУ В 1752 ГОДУ. ЧИОНЛ. - Кн. 19. - Вып. 4, отдел ІІІ. - Киев, 1907. - С. 105-124. СЛАБИНСЬКА СОТНЯ (1651-1782 pp.)",uk,Random,,https://uk.wikipedia.org/?curid=1842947,411,1842947.0,['uk'],False,Random,Aléatoire
,Cyclocarya,"Cyclocarya - рід квіткових рослин родини горіхових, що складається з одного виду Cyclocarya paliurus, який раніше розглядався в роду Pterocarya як Pterocarya paliurus. Його батьківщиною є південно-східний Китай і Тайвань. == Морфологічна характеристика == Це листопадні, однодомні дерева. Гілочки з камерною серцевиною. Кінцеві бруньки довгасті, голі. Листки непарноперисті; листочків (5 або) 7 або 9 (або 11), край зазубрений. Суцвіття бічні або кінцеві на старих або нових приростах, повислі; чоловічі та жіночі суцвіття розділені: чоловічі колоски в кистях по 3-5, збоку на старих приростах; жіночий колос поодинокий, кінцевий на новому зростанні. Чоловічі квітки з цільним приквітком; приквітки 2; чашолистків 2; тичинок 20-31, пиляки запушені. Жіночі квітки охоплені невеликим цілісним приквітком, прирослим до приквітників і практично зануреним у комплекс крил. Плодовий колос подовжений, пониклий. Плід дискокрилий горішок, 2-4-камерний при основі. == Скам'янілості == 20 викопних ендокарпів †Cyclocaria nemejcii з раннього міоцену були знайдені в шахті Крістіна в Градек-над-Нісоу в Північній Богемії, Чехія. Вперше описаний із середнього міоцену Японії †Cyclocaria ezoana також відомий із середньоміоценової флори Селдовія-Пойнт на Алясці. Викопні листочки віком 10 мільйонів років, які дуже схожі на нього, були знайдені в формації Tröllatunga-Gautshamar в Ісландії. Ісландські скам'янілості та †C. ezoana подібні до †C. cyclocarpa з раннього міоцену Німеччини.",uk,Random,,https://uk.wikipedia.org/?curid=4616521,200,4616521.0,['uk'],False,Random,Aléatoire
,Грінок Мортон,"«Грінок Мортон» (шотл. Greenock Morton) - професійний шотландський футбольний клуб з міста Грінок. Виступає у шотландській Першій лізі. Домашні матчі проводить на стадіоні «Кеп'єлоу Парк», який вміщує 11 589 глядачів. == Історія == «Грінок Мортон» було засновано в 1874 році як футбольний клуб «Мортон», що робить його одним з найстаріших клубів Шотландії. Сучасну назву клуб отримав в 1994 році, щоб наголосити на своєму походженні з міста Грінок. В 1922 році «Мортон» здобув Кубок Шотландії, а ще раніше в сезоні 1916-17 став срібним призером чемпіонату, пропустивши вперед «Селтік». Команда «Грінок Мортон» тримає рекорд Шотландії з найбільшої кількості підвищень та понижень у класі між першим та другим дивізіонами чемпіонату Шотландії (10 підвищень та 10 понижень у класі). Тим не менш клуб поки що жодного разу не виступав в Прем'єршипі, потрапивши останній раз до вищого дивізіону в 1988 році. == Досягнення == Чемпіонат Шотландії: Срібний призер (1): 1916-17 Бронзовий призер (3): 1915-16, 1917-18, 1918-19 Кубок Шотландії: Володар (1): 1921-22 Фіналіст (1): 1947-48 Кубок Шотландської ліги: Фіналіст (1): 1963-64 == Посилання == Офіційний сайт",uk,Random,,https://uk.wikipedia.org/?curid=1886692,170,1886692.0,['uk'],False,Random,Aléatoire
,Володимирівка (Володимирівська сільська громада),"Володи́мирівка - село в Україні, у Баштанському районі Миколаївської області. Центральна садиба Володимирівської сільської територіальної громади. Населення становить 2793 особи. == Географія == Село розташоване на обох берегах річки Висуні, за 40 км від Казанки. До найближчої залізничної станції Новополтавка на лінії Харків-Миколаїв - 35 км. На схід від села розташований лісовий заказник «Володимирівська Дача», а також ботанічні пам'ятки природи: «Степок» (загальнодержавного значення) та «Ювілейне». == Історія == Перші 383 переселенці з'явилися тут 1810 року. Більшість з них були вихідцями з Владимирської губернії. У січні 1822 року Володимирівка отримала статус військового поселення. Тут базувався 5-й ескадрон Бузького уланського полку. Перебуваючи на службі, поселенці попутно займалися хліборобством і тваринництвом. Станом на 1886 рік в селі, центрі Володимирівської волості Херсонського повіту Херсонської губернії, мешкало 1656 осіб, налічувалося 275 дворів, існували православна церква, школа, лавки, 4 ярмарки на рік, базар по неділях. В 2½ верстах - камера мирового судді. В 9 верстах - римо-католицький молитовний будинок. === Мова === Розподіл населення за рідною мовою за даними перепису 2001 року: == Відомі люди == Ігнатов Олександр Миколайович (1993-2015) - солдат Збройних сил України, учасник російсько-української війни. Жмакін Дмитро Георгійович (1904-1974) - радянський військовик, контр-адмірал ВМФ СРСР. У 1948-1952 роках начальник Ленінградського вищого військово-морського інженерного училища імені В. І. Леніна. Надіїн Дмитро Пименович (1907 - 1942) - український поет. Олексій або Олександр Дми́трович Алма́зів (рідше Алма́зов) (6 січня 1885 - 13 грудня 1936, Луцьк, Волинське воєводство, Польща) - український військовий і громадський діяч, генерал-хорунжий Армії УНР. == Джерела == Володимирівка на сайті Історії міст та сел України (рос.) Погода в селі Володимирівка [Архівовано 18 червня 2020 у Wayback Machine.]",uk,Random,,https://uk.wikipedia.org/?curid=318639,270,318639.0,['uk'],False,Random,Aléatoire
,Роздольне (Скадовський район),"Роздольне, до 1956 р. - Дофіне (рос. Дофино; також Дофінівка, Дух-Фіней) - селище в Україні, в Каланчацькому районі Херсонської області. Населення становить 1336 осіб. == Географія == Розташовано на березі Джарилгацької затоки, за 18 км на південь від районного центру та за 6 км від автодороги Хорли-Каланчак. == Історія == Село виникло в середині XIX ст. на місці татарського поселення Дух-Фіней, як один із маєтків відомої династії Фальц-Фейн, який отримав назву Дофіно. Тут знаходилась одна із садиб цієї родини. Софія Богданівна Фальц-Фейн заснувала в Дофіно кондитерську фабрику. Сьогодні від маєтку Фальц-Фейнів в селі залишився парк - пам'ятка садово-паркового мистецтва. 24 лютого 2022 року село тимчасово окуповане російськими військами під час російсько-української війни. == Символіка == Символіка с. Роздольне затверджена Рішенням IX сесії сільської ради VII скликання від 19.08.2016 року No 67. Автор герба та прапора - Андрій Гречило. === Герб === На основі, перетятої хвилясто на 3 срібні та 2 сині поля, виходить зелене вістря, в якому відкрита золота мушля з чорною перлиною на срібному внутрішньому полі. Обабіч на золотих полях - по червоній квітці тюльпана Шренка. Мушля з перлиною символізує виникнення поселення як економії Дофіно, яку вважали «перлиною» володінь Фальц-Фейнів. Срібна хвиляста основа вказує на розташування селища над Чорним морем. Квітки тюльпана Шренка та зелене поле означають унікальність місцевої флори. Золоте поле уособлює багаті землі Степової України. === Прапор === Квадратне полотнище. У центрі - рівностороннє трикутне зелене поле з хвилястою основою і вершиною посередині верхнього краю полотнища. На ньому відкрита жовта мушля з чорною перлиною на білому внутрішньому полі, обабіч на жовтих полях - по червоній квітці тюльпана Шренка. Знизу - три хвилясті смуги (2 білі і 1 синя). == Населення == Згідно з переписом УРСР 1989 року чисельність наявного населення селища становила 1504 особи, з яких 726 чоловіків та 778 жінок. За переписом населення України 2001 року в селищі мешкало 1327 осіб. === Мова === Розподіл населення за рідною мовою за даними перепису 2001 року: == Посилання == Погода в селі Роздольне [Архівовано 30 серпня 2011 у Wayback Machine.] Сайт Каланчацького району [Архівовано 6 червня 2015 у Wayback Machine.] Дяченко Сергій. Маєтки родини Фальц-Фейн на Херсонщині [Архівовано 10 грудня 2015 у Wayback Machine.]",uk,Random,,https://uk.wikipedia.org/?curid=275964,359,275964.0,['uk'],False,Random,Aléatoire
,Автошлях Т 2304,"Автошля́х Т 2304 - територіальний автомобільний шлях в Україні, Томашівка - Міцівці. Проходить територією Кам'янець-Подільського району Хмельницької області. Починається з автошляху Т 2321 в селі Томашівка Кам'янець-Подільського району, проходить через селище Дунаївці та закінчується в селі Міцівці на автошляху Н03. Покриття: участок Томашівка - Дунаївці - щебінь. Основна (проїжджа) частина дороги має ширину 10 м, загальна ширина - 11 м; участок Дунаївці - Міцівці - асфальт. Основна (проїжджа) частина дороги має ширину 6 м, загальна ширина - 10 м Загальна довжина - 11,3 км. == Див. також == Автомобільні шляхи України == Посилання == Про затвердження переліку автомобільних доріг загального користування державного значення: Кабінет Міністрів України; Постанова, Перелік від 16.09.2015 No 712 [Архівовано 11 листопада 2016 у Wayback Machine.] Google maps. Автошлях Т 2304 Карта Генерального штабу СРСР М-35-102 (13-35-102) 1985 рік.",uk,Random,,https://uk.wikipedia.org/?curid=844024,132,844024.0,['uk'],False,Random,Aléatoire
,Юссак,"Юсса́к (фр. Ussac) - муніципалітет у Франції, у регіоні Нова Аквітанія, департамент Коррез. Населення - 4253 особи (01.01.2021). Муніципалітет розташований на відстані близько 420 км на південь від Парижа, 80 км на південь від Ліможа, 22 км на захід від Тюля. == Демографія == Динаміка населення ( ): Розподіл населення за віком та статтю (2006): == Економіка == 2010 року серед 2595 осіб працездатного віку (15-64 років) 1951 була активною, 644 - неактивними (показник активності 75,2%, у 1999 році було 71,7%). З 1951 активної мешканців працювало 1849 осіб (940 чоловіків та 909 жінок), безробітними було 102 (41 чоловік та 61 жінка). Серед 644 неактивних 200 осіб було учнями чи студентами, 320 - пенсіонерами, 124 були неактивними з інших причин. У 2010 році в муніципалітеті числилось 1651 оподатковане домогосподарство, у яких проживали 4194,0 особи, медіана доходів виносила 21 757 євро на одного особоспоживача == Див. також == Список муніципалітетів департаменту Коррез",uk,Random,,https://uk.wikipedia.org/?curid=639935,160,639935.0,['uk'],False,Random,Aléatoire
,Франц де Пауля Нойгаузер,"Франц де Пауля Нойгаузер (нім. Franz de Paula Neuhauser; 1763, м. Вайдгофен, Австрія - 1836, Львів) - австрійський лікар, протомедик Галичини (1807-1836), професор внутрішніх хвороб, директор Медико-хірургічного інституту (1807-1836), ректор Львівського університету (1810-1811 і 1835-1836) . == Життєпис == Закінчив медичний факультет Віденського університету (1794). У 1795-1803 роках працював окружним лікарем у Кракові, очолював кафедру внутрішніх хвороб Ягеллонського університету (1803-1804). У 1804-1807 роках - заступник протомедика Галичини, заступник директора Медико-хірургічного інституту Львівського університету. Від 1807 року - протомедик Галичини, професор і керівник кафедри внутрішніх хвороб, директор Медико-хірургічного інституту (1807-1836). Двічі академічний сенат Львівського університету обирав Франца де Пауля Нойгаузера ректором у 1810-1811 і 1835-1836. Займався проблемами боротьби з інфекційними епідемічними захворюваннями людей і тварин, зокрема, питаннями етіології та клініки діареї, щеплень проти віспи. Зробив значний внесок для поліпшення санітарного стану та медичної освіти в Галичині. == Праці == «Ueber die Ruhr, welche im Monate April 1799 herrschte», «Was sind Kuhpochen? Co jest ospa krowia? W czym niesie pożytek ludzkości? Jakim sposobem używac jej należy? Upominek dla Galicyi zachodniej przez c.k.krak.cyrk.dokt. Neuhausera» (Краків 1802), «Odezwa do mieszkancow miasta Lwowa, W Lwowie dnia 11. Stycznia 1809» // Münchener DigitalisierungsZentrum (MDZ). == Джерела == Finkel L., Starzyński S. Historya Uniwersytetu Lwowskiego. - Lwów 1894. (пол.) == Посилання == Завідувачі кафедр, професори ЛНМУ",uk,Random,,https://uk.wikipedia.org/?curid=2449527,209,2449527.0,['uk'],False,Random,Aléatoire
,Список птахів Данії,"а 7 видів не трапляються на території Данії з 1950 року. Теги, що використовуються для виділення охоронного статусу кожного виду за оцінками МСОП: === Ряд Гагароподібні (Gaviiformes) === Ряд Пірникозоподібні (Podicipediformes) === Ряд Буревісникоподібні (Procellariiformes) === Ряд Пеліканоподібні (Pelecaniformes) === Ряд Лелекоподібні (Ciconiiformes) === Ряд Гусеподібні (Anseriformes) === Ряд Соколоподібні (Falconiformes) === Ряд Куроподібні (Galliformes) === Ряд Журавлеподібні (Gruiformes) === Ряд Сивкоподібні (Charadriiformes) === Ряд Голубоподібні (Columbiformes) === Ряд Рябкоподібні (Pterocliformes) === Ряд Зозулеподібні (Cuculiformes) === Ряд Совоподібні (Strigiformes) === Ряд Дрімлюгоподібні (Caprimulgiformes) === Ряд Сиворакшоподібні (Coraciiformes) === Ряд Серпокрильцеподібні (Apodiformes) === Ряд Дятлоподібні (Piciformes) === Ряд Горобцеподібні (Passeriformes) == Посилання == Bird list of Denmark [Архівовано",uk,Random,,https://uk.wikipedia.org/?curid=2669332,1000,2669332.0,['uk'],False,Random,Aléatoire
,Віодос-Абанс-де-Ба,"Віодо́с-Аба́нс-де-Ба (фр. Viodos-Abense-de-Bas) - муніципалітет у Франції, у регіоні Нова Аквітанія, департамент Атлантичні Піренеї. Населення - 748 осіб (01.01.2021). Муніципалітет розташований на відстані близько 680 км на південь від Парижа, 180 км на південь від Бордо, 45 км на захід від По. == Демографія == Динаміка населення (INSEE ): Розподіл населення за віком та статтю (2006): == Економіка == 2010 року серед 464 осіб працездатного віку (15-64 років) 332 були активними, 132 - неактивними (показник активності 71,6%, у 1999 році було 71,5%). З 332 активних мешканців працювало 311 осіб (164 чоловіки та 147 жінок), безробітними було 21 (10 чоловіків та 11 жінок). Серед 132 неактивних 31 особа була учнем чи студентом, 72 - пенсіонерами, 29 були неактивними з інших причин. У 2010 році у муніципалітеті числилось 328 оподаткованих домогосподарств, у яких проживали 797,0 особи, медіана доходів виносила 17 808 євро на одного особоспоживача. == Див. також == Список муніципалітетів департаменту Атлантичні Піренеї",uk,Random,,https://uk.wikipedia.org/?curid=580740,162,580740.0,['uk'],False,Random,Aléatoire
,Єнський вазописець,"Єнський вазописець - анонімний давньогрецький вазописець, працював в Афінах близько 400 до н. е. Йому належать здебільшого кілікси у техніці червонофігурного вазопису. Його стилістична і хронологічна позиція вперше була визначена дослідником класичної археології Джоном Д. Бізлі. Бізлі ж обрали для нього й умовну назву Єнський вазописець, оскільки переважна частина збережених творів вазописця перебувають у володінні Університету Єни. Хоча 91 ваза авторства Єнського вазописця (більшість відомих робіт) виявлені в 1892 році в Керамікосі - кварталі гончарів Стародавніх Афінах. Вази Єнського вазописця експортувалися далеко за межі Афін, наприклад, в Етрурію та Північну Африку. Дослідники вважають, що Єнський вазописець мав двох помічників, роботи яких позначаються як В-стиль та C-стиль відповідно. Єнський вазописець виконував центральні фігури, а помічник В-стилю - зовнішнє оздоблення. Робота помічника С-стилю відома тільки за одним скіфосом та фрагментом вази. На відміну від своїх помічників, Єнський вазописець володів власним прекрасним стилем та технікою ретельного промальовування фігур. Дослідники також вважають, що в одній майстерні із Єнським вазописцем працювали Вазописець Q та Вазописець Діомеда. == Джерела == John D. Beazley. Attic Red Figure Vase Painters. Oxford: Clarendon Press, 1963. Werner Müller. Keramik des Altertums. Vasen aus der Sammlung Antiker Kleinkunst Jena. Leipzig, 1963. John Boardman. Athenian Red Figure Vases: The Classical Period. London, 1989, p. 169f. Verena Paul-Zinserling. Der Jena-Maler und sein Kreis: zur Ikonologie einer attischen Schalenwerkstatt um 400 v. Chr. Mainz 1994. Lehrstuhl für Klassische Archäologie und Sammlung Antiker Kleinkunst der Friedrich-Schiller-Universität Jena (Angelika Geyer (ed.)): Der Jenaer Maler: eine Töpferwerkstatt im klassischen Athen. Wiesbaden 1996. ISBN 3-88226-864-6.",uk,Random,,https://uk.wikipedia.org/?curid=655286,247,655286.0,['uk'],False,Random,Aléatoire
,Кубок світу з біатлону 2013—2014 — етап 6,"Шостий етап Кубка світу з біатлону 2013-14 проходить в Антхольці, Італія, з 16 по 19 січня 2014 року. До програми етапу включено 6 гонок: спринт, гонка переслідування у чоловіків і жінок та чоловіча і жіноча естафети. == Гонки == Розклад гонок наведено нижче. == Досягнення == Найкращий виступ за кар'єру Перша гонка в Кубку світу",uk,Random,,https://uk.wikipedia.org/?curid=1645354,88,1645354.0,['uk'],False,Random,Aléatoire
,Лази (міфологія),"Лази - група етруських божеств, як небесних, і підземних. Вони допомагали людям, наприклад, жінкам при народженні дитини. Лаза Вегойя була помічницею Тінії при відновленні на землі порушеної справедливості та пророчицею, яка вважалася одним із авторів книг, що склали так звану «етруську дисципліну». Інший божественний автор цих книг Тагет, можливо, теж є лазом або близьким до них богом нижчого порядку. Кулсу - одна з лаз - стежила за людьми і заносила в особливий список діяння кожної людини, а коли той потрапляв у потойбіччя, зачитувала цей список, так що боги могли віддати кожному у його справах. До таких богів, можливо, належить і Ферсу, який керував деякими етруськими релігійними іграми. Мати лаз була молода і прекрасна богиня Лаза. Питання існування лаз та його матері богині Лази складний і заплутаний. Одні дослідники вважають, що богині Лази не існувало, а лази представляли сукупність другорядних божеств. На думку інших, навпаки, існувала лише богиня Лаза, «обов'язком» якої було служити іншим богам. Треті, і ця думка видається більш виправданою, поєднують обидві гіпотези. == Література == Ю. Циркін, «Міфи Стародавнього Риму», 2004",uk,Random,,https://uk.wikipedia.org/?curid=5060428,173,5060428.0,['uk'],False,Random,Aléatoire
,Кумжинське газоконденсатне родовище,"Кумжинське газоконденсатне родовище - одне з родовищ на сході Архангельської області, станом на 2016 рік друге за розміром запасів у нар'ян-марській групі після Лаявозького. == Опис == Відкрите у 1974 році в 65 км на північний схід від Нар'ян-Мару в дельті річки Печора. Поклади вуглеводнів залягають на глибинах 2300-3000 метрів у відкладеннях карбону та пермі. За своїм типом родовище відноситься до сводових, колектори - карбонати. У складі газу присутні певні домішки - до 0,2 % сірководню та 3,5 % вуглекислого газу. Запаси за російською класифікаційною системою за категоріями АВС1+С2 оцінюються у 105 млрд.м3 газу та 3,9 млн.т конденсату. == Аварія == У 1980 році внаслідок помилок при проведенні бурових робіт на свердловині Кумжа-9 відбулась аварія. Розпочалось фонтанування та горіння газу в обсягах 2 млн.м3 на добу, що продовжувалось 1,5 роки. Припинити витік вдалось тільки після проведення на глибині 1470 метрів ядерного вибуху потужністю 37,6 кілотон. В результаті були зсунуті глибинні пласти, що дозволило припинити активний витік газу. Втім, роботи по ліквідації аварії продовжувались до 1987 року. У 2001 році на свердловині Кумжа-9 активізувалось просочування вуглеводнів. Взяті у 2005-му проби показали багаторазове перевищення їх гранично-припустимої концентрації. Втім, вже наступного року перевищення знизилось до 2-3 разів. == Сучасний стан == На поверхні радіаційна ситуація в межах норми. Поклад ізольований від району вибуху та, як вважається, може бути введений в розробку (хоча існують і супротивники такого рішення). У 2007 році права на розробку родовища отримала компанія «СН Инвест», яка входить у групу Alltech. В 2011-му на розконсервованій пошуково-оціночній свердловині No 29 отримали промисловий притік в об'ємі 1,08 млн.м3 на добу. Планується, що Кумжинське родовище поряд з Коровінським (належить тій же компанії) повинне стати базою для проекту «Печора ЗПГ», в межах якого можливе спорудження заводу із зрідження природного газу біля селища Індига на морському узбережжі. Потужність заводу анансувалась у розмірах до 8-10 млн.т на рік, щоправда, для цього планувалось залучити також ресурси згаданого вище Лаявозького та Вайневиського родовищ. Проект потребуватиме великих капіталовкладень - на розробку родовищ, прокладання газопроводу довжиною 300 км та спорудження самого заводу.",uk,Random,,https://uk.wikipedia.org/?curid=2337175,334,2337175.0,['uk'],False,Random,Aléatoire
,Велика Чечня,"Велика Чечня - область у складі Північно-Кавказького імамату, яка займала райони, розташовані правобережжям річки Аргун до річки Аксай, та райони розселення чеченців по правому березі річки Терек, до фортеці Кизляр. == Історія == У 1842 році територія Чечні була поділена на три наїбства: Мичиковське, Велика Чечня, і Мала Чечня. У 1844 року, після вбивства мичиковского наїба Шоїп-мулли, Шаміль, з метою посилення контролю за неспокійною Чечнею, зробив реорганізацію наїбств - розукрупнив їх (Шаміль вважав, що «зміцнення кордонів - найважливіше із завдань») і призначив на чолі найбільш відданих. Наїбства Мичиковське і Велика Чечня були поділені кожне на два, а наїбство Мала Чечня - на чотири частини. У 1845 році Велика та Мала Чечня з Мичиковським, Качкаликовським та Ічкеринським спільнотами були поділені на сім наїбств. У 1846 році утворилися ще три наїбства - Шатоєвське, Шубутоївськеі Чеберлоєвське. Надалі, залежно від перебігу військових дій, кількість наїбств скорочувалася. == Число мешканців == За імовірними розрахунками генерала А. Нейдгардта, чисельність населення Великої Чечні становила близько 32 500 дворів від 8 до 10 осіб у кожному (290 тисяч жителів), Малої Чечні становила близько 26 000 дворів (230 000 чол). Також генерал А. Нейдгардт припускав, що населення Великої та Малої Чечні можливо більше, оскільки точного підрахунку провести не було можливим у зв'язку з активними військовими діями цих областей проти Російської імперії, що природно закривало шлях у просування в глиб Чеченської країни для її вивчення. == Керівники == Джаватхан Даргоєвський (1840-1842) Іса Гендаргеноєвський (1842-1843) Суаїб-Мулла Ерсеноєвський (1843-1845) Талхіг Шалінський (1845-1859)",uk,Random,,https://uk.wikipedia.org/?curid=4576351,243,4576351.0,['uk'],False,Random,Aléatoire
,Ліам Косгрейв,"Ліам Косгрейв (ірл. Liam Mac Cosgair; 13 квітня 1920 - 4 жовтня 2017) - ірландський політик, прем'єр-міністр країни у 1973-1977 роках, лідер партії Фіне Гел у 1965-1977 роках, депутат Дойл Ерен від 1943 до 1981 року == Життєпис == Народився в Дубліні. Його батько, Вільям Косгрейв, був першим головою Виконавчої ради Ірландської Вільної держави. Здобувши кваліфікацію баррістера, вирішив присвятити себе політичній кар'єрі. 1943 року він був обраний до лав Дойл Ерен та був в опозиції до чинного уряду. 1948 року Косгрейв став парламентським секретарем Джона Костелло, який очолив новосформований коаліційний уряд. 1954 року отримав пост міністра закордонних справ. За його каденції на тій посаді Ірландія вступила до ООН. 1965 року Косгрейв став лідером Фіне Гел. На виборах 1969 року програв Джеку Лінчу, втім 1973 здобув перемогу й очолив уряд.",uk,Random,,https://uk.wikipedia.org/?curid=2714576,132,2714576.0,['uk'],False,Random,Aléatoire
,Падіде,"Футбольний клуб Падіде або просто «Падіде» (перс. باشگاه فوتبال پدیده‎‎) - іранський колишній футбольний клуб, що виник у 2022 році, з міста Мешхед. Зараз команда виступає в Persian Gulf Pro League. == «Мес Сарчешмех» була другою командою у власності «Sanate Mes Kerman», яка вийшла до Прем'єр-ліги, першою була «Мес Керман». «Мес Сарчешмех» не зміг закріпитися в ІПЛ й за пдсумками сезону покинув цей турнір. У липні 2013 року клуб переїхав з Керману до Мешхеду й був перейменований в «Падіде Шандіз». === Падіде Шандіз === По завершенні сезону 2012/13 років «Мес Сарчешмех» відмовився від статусу пофесійного футбольного клубу. У липні 2013 року головний спонсор клубу продав його Падіде Шандіз. Нові власники перевезли клуб до Мешхеду та призначили його президентом Акбара Місагяна. «Падіде» вийшов до Іранської Гульф Про Ліги наступного сезону, та став переможцем Ліги Азадеган після перемоги в фіналі турніру з рахунком 1:0 над «Нафт Маджет Солейманом». Перед початком свого першого сезону в Іранській Гульф Про Лізі «Падіде» здійснив декілька гучних придбань, таких як Реза Енаяті та Милан Йованович. В сезоні 2014/15 років «Падіде» дійшов до півфіналу Кубку Хазфі, в якому поступився в серії післяматчевих пенальті «Нафт Тегеран». == Досягнення == Ліга Азадеган Чемпіон (1): 2013/14 Срібний призер (1): 2010/11, 2012/13 Ліга 2 (Іран) Чемпіон (1): 2008/09 Бронзовий призер (1): 2007/08 == Стадіон == Зараз свої домашні поєдинки клуб проводить на стадіоні «Самен». Крім того клуб будує приватний стадіон, який матиме назву «Шаре Бехест», який буде вміщувати 25 000 уболівальників. Роботи на стадіоні мали завершитися до початку сезону 2016/17 років. == Склад команди == Станом на 1 липня 2016 року == Джерела == Офіційний сайт клубу Офіційний сайт фанатів клубу [Архівовано 8 грудня 2016 у Wayback Machine.] Сторінка уболівальників клубу в соціальній мережі Facebook Сторінка клубу в соціальній мережі Twitter Профіль клубу [Архівовано 13 листопада 2016 у Wayback Machine.] на сайті soccerway.com Профіль клубу [Архівовано 22 квітня 2016 у Wayback Machine.] на сайті transfermarkt.de Профіль клубу [Архівовано 27 жовтня 2016 у Wayback Machine.] на сайті soccerpunter.com Профіль клубу на сайті footballdatabase.eu Профіль клубу [Архівовано 22 вересня 2014 у Wayback Machine.] на сайті worldfootball.net Профіль клубу на сайті zerozero.pt Профіль клубу [Архівовано 26 листопада 2016 у Wayback Machine.] на сайті futbol24.com",uk,Random,,https://uk.wikipedia.org/?curid=2298302,517,2298302.0,['uk'],False,Random,Aléatoire
,Pilot Pen Tennis 2003,"Pilot Pen Tennis 2003 - жіночий тенісний турнір, що проходив на відкритих кортах з твердим покриттям Cullman-Heyman Tennis Center у Нью-Гейвені (США). Це був 21-й за ліком Connecticut Open. Належав до турнірів 2-ї категорії в рамках Туру WTA 2003. Тривав з 17 до 23 серпня 2003 року. Третя сіяна Дженніфер Капріаті здобула титул в одиночному розряді й отримала 96 тис. доларів США, а також 195 рейтингових очок. === Одиночний розряд === Дженніфер Капріаті - Ліндсі Девенпорт 6-2, 4-0 ret. === Парний розряд === Вірхінія Руано Паскуаль / Паола Суарес - Алісія Молік / Магі Серна 7-6(8-6), 6-3 == Посилання == ITF tournament edition details [Архівовано 4 лютого 2019 у Wayback Machine.] Tournament draws [Архівовано 2 вересня 2020 у Wayback Machine.]",uk,Random,,https://uk.wikipedia.org/?curid=3967378,127,3967378.0,['uk'],False,Random,Aléatoire
,Владимиров Мирон Костянтинович,"Мирон Костянтинович Владимиров (Шейнфінкель) (27 листопада 1879, Херсон - 20 березня 1925, Нерва, біля Генуї, Італія) - український радянський партійний і державний діяч. Кандидат у члени ЦК КП(б)У (1921-1923). Кандидат у члени ЦК РКП(б) (1924-1925). == Біографія == Народився в місті Херсоні в родині сільськогосподарського орендаря, єврей. Брат революційної діячки, директорки біліотеки, Героя Праці Віри Шейнфінкель. 1892 вступив до Херсонського сільськогосподарського училища, яке не закінчив. З 1898 по 1899 працював у губернському статистичному управлінні. У 1902 виїхав за кордон: спочатку до Берліна, потім до Берна (Швейцарія), де встановив зв'язки з редакцією газети «Іскра». Член РСДРП з 1903 року. У 1903 повернувся до Російської імперії, спочатку до Києва, потім переїхав до м. Гомель (Білорусь), де очолив Гомельський комітет РСДРП, що охоплював своїм впливом частину Могилівської, Чернігівської і Полтавської губерній. Делегат III (Лондонського) з'їзду РСДРП. Примкнув до групи «примиренців». У листопаді 1905 як агент ЦК РСДРП відряджається на південь Російської імперії в Україну. Працював в Одесі та Катеринославі. 1907 був заарештований і засуджений до заслання в Іркутськ. 1909 втік за кордон (у Відень). Після Лютневої революції 1917 поїхав в Росію, де разом із «міжрайонцями» був прийнятий до РСДРП(б). Працював у Петроградській продовольчій управі. Після Жовтневої революції 1917 член колегії наркомату продовольства РСФРР, потім - член Всеросійської евакуаційної комісії. У 1919 році - член РВР Південного фронту. З лютого 1920 по березень 1922 - нарком продовольства Української СРР, а потім нарком землеробства Української СРР. Був одним із головних організаторів і натхненників комуністичної продовольчої диктатури й терору в Україні. Проводив в Україні репресивну хлібозаготівельну політику, насамперед, в інтересах Москви. Організовував системні відправки мільйонів пудів українського зерна в РСФРР упродовж 1920 - початку 1922 рр. Був безпосередньо причетним до виникнення й поглиблення масового штучного голоду в Україні в 1921-1923 рр. 1922 за рекомендацією В.Леніна призначений заступником наркома фінансів РСФРР. Один із керівників грошової реформи 1922-1924 років. Від 1924 - заступник голови Вищої ради народного господарства СРСР. Член ВУЦВК. Помер у місті Нерві, поблизу Генуї (Італія). Похований на Красній площі у Кремлівській стіні (м. Москва). == Література == Кульчицький С. В. Історія одного законопроекту. «Наука і суспільство», 1988, No 2. == Посилання == О. I. Ганжа. Владимиров (Шейнфинкель) Мирон Костянтинович // Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. - К. : Наукова думка, 2003. - Т. 1 : А - В. - С. 585. - ISBN 966-00-0734-5. С. В. Кульчицький. Владимиров Мирон Костянтинович [Архівовано 3 червня 2016 у Wayback Machine.] // Енциклопедія сучасної України / ред. кол.: І. М. Дзюба [та ін.] ; НАН України, НТШ. - К. : Інститут енциклопедичних досліджень НАН України, 2001­-2025. - ISBN 966-02-2074-X. Довідник з історії Компартії та Радянського Союзу [Архівовано 12 квітня 2019 у Wayback Machine.]",uk,Random,,https://uk.wikipedia.org/?curid=806480,453,806480.0,['uk'],False,Random,Aléatoire
,Візен (Золотурн),"Візен (нім. Wisen) - громада в Швейцарії в кантоні Золотурн, округ Госген. == Географія == Громада розташована на відстані близько 60 км на північний схід від Берна, 34 км на північний схід від Золотурна. Візен має площу 4,8 км², з яких на 6% дозволяється будівництво (житлове та будівництво доріг), 54,1% використовуються в сільськогосподарських цілях, 39,9% зайнято лісами, 0% не є продуктивними (річки, льодовики або гори). == Демографія == 2019 року в громаді мешкало 433 особи (+4,3% порівняно з 2010 роком), іноземців було 6,7%. Густота населення становила 90 осіб/км². За віковим діапазоном населення розподілялося таким чином: 20,1% - особи молодші 20 років, 63,3% - особи у віці 20-64 років, 16,6% - особи у віці 65 років та старші. Було 188 помешкань (у середньому 2,3 особи в помешканні). Із загальної кількості 89 працюючих 26 було зайнятих в первинному секторі, 6 - в обробній промисловості, 57 - в галузі послуг.",uk,Random,,https://uk.wikipedia.org/?curid=4830116,150,4830116.0,['uk'],False,Random,Aléatoire
,Адаєв Дмитро Ількович,"Ада́єв Дмитро Ількович (20.10.1882, с. Учейкино Волзького р-ну Республіки Марій Ел - 14.06.1938, Москва) - марійський політичний діяч. Закінчив Казанську вчительську семінарію (1901), Казанську духовну семінарію (1906), юридичний факультет Казанського університету (1917), юридичний факультет Московського державного університету (1925). З 1906 р. член партії есерів. За революційну діяльність неодноразово зазнавав арештів та висилок. У 1917 р. учасник з'їзду Союзу малих народів Поволжя та І Всеросійського з'їзду марі. У 1917-1918 рр. - редактор газети «Ужара». Під псевдонімом Метрі публікував у часописі найважливіші політичні видання. Переконаний прихильник Тимчасового уряду, не сприйняв та засудив Жовтневий переворот. Після 1917 р. став на бік Білого руху та пішов на службу до армії Колчака. На початку 1920-х років переселився до Москви. Працював юрисконсультом у різних організаціях. У лютому 1938 р. заарештований та розстріляний. Реабілітований у 1959 р. == Література == Марийская биографическая энциклопедия / Авт.-сост. В. А. Мочаев. - Йошкар-Ола: Марийский биографический центр, 2007. - С. 15. - 2032 экз. - ISBN 5-87898-357-0.",uk,Random,,https://uk.wikipedia.org/?curid=3499599,156,3499599.0,['uk'],False,Random,Aléatoire
,Морсен (Марна),"Морсе́н (фр. Morsains) - муніципалітет у Франції, у регіоні Гранд-Ест, департамент Марна. Населення - 145 осіб (01.01.2021). Муніципалітет розташований на відстані близько 90 км на схід від Парижа, 65 км на захід від Шалон-ан-Шампань. == Історія == До 2015 року муніципалітет перебував у складі регіону Шампань-Арденни. Від 1 січня 2016 року належить до нового об'єднаного регіону Гранд-Ест. == Демографія == Динаміка населення (INSEE ): Розподіл населення за віком та статтю (2006): == Економіка == 2010 року серед 86 осіб працездатного віку (15-64 років) 61 була активною, 25 - неактивними (показник активності 70,9%, у 1999 році було 64,2%). З 61 активної мешканців працювало 57 осіб (31 чоловік та 26 жінок), безробітними було 4 (2 чоловіки та 2 жінки). Серед 25 неактивних 7 осіб було учнями чи студентами, 11 - пенсіонерами, 7 були неактивними з інших причин. == Посилання == посилання] == Див. також == Список муніципалітетів департаменту Марна",uk,Random,,https://uk.wikipedia.org/?curid=608436,158,608436.0,['uk'],False,Random,Aléatoire
,Чернігово-Токмачанськ,"Черні́гово-Токмача́нськ - село в Україні, у Чернігівській селищній громаді Бердянського району Запорізької області. Населення становить 104 осіб (1 січня 2015). До 2016 орган місцевого самоврядування - Чернігівська селищна рада. Село тимчасово окуповане російськими військами 24 лютого 2022 року. == Географія == Село Чернігово-Токмачанськ знаходиться біля витоків річки Бегим-Чокрак, нижче за течією на відстані 9 км розташоване село Степове. Річка в цьому місці пересихає, на ній зроблена загата. == Історія == 1825 - дата заснування. 12 червня 2020 року, відповідно до розпорядження Кабінету Міністрів України No 713-р «Про визначення адміністративних центрів та затвердження територій територіальних громад Запорізької області», село увійшло до складу Чернігівської селищної громади. 17 липня 2020 року, в результаті адміністративно-територіальної реформи та ліквідації Чернігівського району, село увійшло до складу Бердянського району. == Джерела == Єременко, М. Край шляху Муравського: Нариси з історії Чернігівського району. - Запоріжжя : Лана-друк, 2006. - 436 с. Банк даних Державної служби статистики України [Архівовано 31 липня 2014 у Wayback Machine.](укр.) Результати перепису населення 2001. Запорізька область [Архівовано 21 квітня 2017 у Wayback Machine.] == Посилання == Погода в селі Чернігово-Токмачанськ [Архівовано 5 березня 2016 у Wayback Machine.]",uk,Random,,https://uk.wikipedia.org/?curid=298005,195,298005.0,['uk'],False,Random,Aléatoire
,Роберт Гаренчар,"Роберт Гаренчар (чеськ. Róbert Harenčár; 10 лютого 1931 - 14 липня 2010) - чеський і словацький дипломат. Надзвичайний і Повноважний Посол Чехії в Києві. == Біографія == Народився 10 лютого 1931 року. У 1955 році закінчив Московський економічний інститут, політична економія. З 1955 по 1962 - викладач Вищої економічної школи в Братиславі. З 1962 по 1963 - викладач Вищої економічної школи у Празі. З 1966 по 1969 - голова ЦК Спілки молоді Словаччини. У 1970 - виявив незгоду з окупацією Чехословаччини військами країн-учасниць Варшавського договору, після чого був звільнений із роботи. З 1970 по 1971 - працював асистентом з питань науково-технічного співробітництва з країнами РЕВ у канцелярії уряду Чехословаччини. З 1971 по 1989 - працював економістом на підприємствах Чехословаччини. У 1989 - кооптований у депутати Федеральних зборів Чехословаччини. З 1990 по 1992 - заступник міністра закордонних справ Чехословацької Федеративної Республіки З 1992 по 1993 - тимчасово повірений у справах Чехословаччини в Україні. З 1993 по 1995 - Надзвичайний і Повноважний Посол Словаччини в Києві (Україна). Він також був членом правління Словацького союзу прав людини та миру та віце-президентом Товариства Олександра Дубчека, серед багатьох інших ролей. Він брав участь у американській конференції лідерства у Вашингтоні. Посол Гаренчар представляв Словаччину на багатьох міжнародних конференціях і заходах, а також був членом Глобальної ради миру Федерації універсального миру. У жовтні 2009 року він разом із дружиною Галиною взяв участь у Всесвітній церемонії благословення миру в Кореї. == Див. також == Посольство Словаччини в Україні Посольство Чехії в Україні == Посилання == Українська дипломатична енциклопедія: У 2-х т./Редкол.:Л. В. Губерський (голова) та ін. - К.:Знання України, 2004 - Т.1 - 760с. ISBN 966-316-039-X",uk,Random,,https://uk.wikipedia.org/?curid=856074,271,856074.0,['uk'],False,Random,Aléatoire
,Mustela,"Мустела (Mustela) - рід хижих ссавців з родини мустелових (Mustelidae). Українська назва роду Mustela є неусталеною, оскільки значна частина видів і видових груп має свої власні назви (ласка, тхір, норка, колонок тощо). Рід фігурує в літературі під дуже різними назвами, як правило назвами однієї з груп: «горностай», «ласка», «тхір», «тхори і ласки». Типовим видом роду Mustela і найвідомішим його представником є горностай (Mustela erminea). == Групи Mustela в Україні == Різноманіття назв пов'язано з доброю відомістю видів (видових груп) та з поділом роду на низку підродів, яким нерідко надають ранг окремих родів: група (підрід/рід) Mustela s. str. - горностай (в Україні два види - горностай і ласиця) група (підрід/рід) Putorius - тхір (в Україні два види - тхір темний і тхір степовий) група (підрід/рід) Lutreola - норка (в Україні один вид - норка [норка європейська]) група (підрід/рід) Neovison - візон (в Україні один вид - візон [норка американська]) Останню групу з 2000 року розглядають окремо від роду Mustela, як рід «американських тхорів» («американських норок») - візон. Попри таку віддаленість від інших видів, у практиці ведення мисливського господарства в Україні візона і норку облікують разом під спільною назвою «норка вільна» (державна статистична звітність за формою «2тп-мисливство»). == Сучасна систематика == За зведенням «Види ссавців світу» (2005), у складі роду Мустела визнають такі 17 видів (в дужках - назви підвидів): Рід Мустела - Mustela (типовий вид роду: Mustela erminea - горностай) Підрід Mustela (Linnaeus, 1758) - білочерева мустела, горностай Мустела алтайська, солонгой - Mustela altaica (altaica, birulai, raddei, temon) Горностай - Mustela erminea (erminea, aestiva, alascensis, anguinae, arctica, augustidens, bangsi, celenda, cigognanii, fallenda, ferghanae, gulosa, haidarum, hibernica, initis, invicta, kadiacensis, kaneii, karaginensis, lymani, martinoi, minima, mongolica, muricus, nippon, ognevi, olympica, polaris, richardsonii, ricinae, salva, seclusa, semplei, stabilis, streatori, teberdina, tobolica) Мустела жовтошия - Mustela kathiah (kathiah, caporiaccoi) Мустела ласиця - Mustela nivalis (nivalis, allegheniensis, boccamela, campestris, caucasica, eskimo, heptneri, mosanensis, namiyei, numidica, pallida, pygmaea, rixosa, rossica, russelliana, stoliczkana, tonkinensis, vulgaris) Мустела єгипетська - Mustela subpalmata. Підрід Putorius (Cuvier, 1817) - тхір Тхір степовий - Mustela eversmanni (eversmanni, admirata, amurensis, hungarica, larvatus, michnoi, talassicus) Тхір чорноногий, мустела американська - Mustela nigripes Тхір лісовий - Mustela putorius (putorius, anglia, aureola, caledoniae, furo, mosquensis, rothschildi) Підрід Lutreola (Wagner, 1841) - норка Мустела (норка) європейська - Mustela lutreola (lutreola, biedermanni, binominata, cylipena, novikovi, transsylvanica, turovi) Мустела (норка) ітатсі - Mustela itatsi Мустела (норка) сибірська, колонок - Mustela sibirica (sibirica, canigula, charbinensis, coreanus, davidiana, fontanierii, hodgsoni, manchurica, moupinensis, quelpartis, subhemachalana) Мустела (норка) яванська - Mustela lutreolina Мустела (норка) малайська - Mustela nudipes (nudipes, leucocephalus) Мустела (норка) білосмуга - Mustela strigidorsa Вимерлі види: M. buwaldi Merriam 1919 - Мохаве, Каліфорнія M. jacksoni Storer 2004 - ранній плейстоцен території Юкон, Канада M. meltoni Bjork 1973 - верхній пліоцен південно-західного Канзасу M. ogygia Matthew 1901 - верхній міоцен Колорадо M. palaeattica Weithofer 1888 - міоцен Греції й Молдови M. palermina Petényi 1934 - середній плейстоцен центральної та східної Європи M. praenivalis Kormos 1934 - четвертинний період Бельгії, Угорщини, Румунії; пліоцен - плейстоцен Франції; пліоцен Угорщини M. rexroadensis Hibbard 1950 - 4.9 - 1.8 Ma США M. spelaea Holl 1829 - Чехія == Джерела == Абелєнцев В. I. Куницеві. - Київ: Наукова думка, 1968. - 280 с. - (Фауна України. Том 1, випуск 2). Загороднюк І. Роди звірів східноєвропейської фауни та їх українські назви. Частина 1. Загальні положення. Комахоїдні, кажани та хижі // Вісник Національного науково-природничого музею НАН України. - 2001. - Вип. 1. - С. 113-132. [1] [Архівовано 4 квітня 2022 у Wayback Machine.] Панов Г. Динаміка ареалів та чисельності напівводяних хутрових звірів в Україні у другій половині XX століття // Вісник Львівського національного університету. Серія біологічна. - 2002. - No 30. - С. 119-132. [2][недоступне посилання з травня 2019] Рід Mustela у монографії «Види ссавців світу» (MSW3 2005) [3] [Архівовано 12 серпня 2011 у Wayback Machine.]",uk,Random,,https://uk.wikipedia.org/?curid=378409,627,378409.0,['uk'],False,Random,Aléatoire
,Прилепський Валентин Васильович,"Валентин Васильович Прилепський (нар. 16 жовтня 1946, Євпаторія, Кримська область, РРФСР - пом. 27 січня 2019) - радянський футболіст та тренер, виступав на позиції нападника. Більшу частину кар'єри провів у сімферопольській «Таврії». Більшість м'ячів протягом кар'єри забив з близької відстані, завдяки вдалій грі на випередження. == Життєпис == Народився в Євпаторії, потім нетривалий період часу проживав з батьками в Сімферополі, проте незабаром ріс з бабусею в Армянську. Саме в цьому місті й закінчив школу. Футболом захопився з юних років, грав з однолітками в м'яча на спортивному майданчуку. Під час навчання в старшій школі тренувався зі старшокласниками. По завершенні навчання виступав за аматорський колектив «Торпедо» (Приморський). На завершальному матчі чемпіонату Криму 1965 року був присутній Анатолій Заяєв, який по завершенні матчу запросив 19-річного Валентина до «Таврії», яка того сезону виступала в 3-й зоні класу «Б». Дебютував у футболці сімферопольського колективу в переможному (2:0) останньому матчі фінального етапу Класу «Б» проти тернопільського «Авангарду». У тому поєдинку Прилепський відзначився голом після результативної передачі Георгія Міхохоса. Сімферопольці вибороли путівку до Класу «А», проте місця в складі для молодого нападника не знайшлося. Новий головний тренер Євген Шпиньов вирішив зробити ставку на досвідчених футболістів. Тому Валентина вирішили відправити набиратися досвіду та майстерності до керчинського «Авангарду», який напередодні цього виборов путівку до Класу «Б». У новій команді став одним з основних гравців. У чемпіонаті зіграв 38 матчів, в яких відзначився 5-а голами, ще 1 поєдинок провів у кубку СРСР. У 1967 році Прилепського вирішили повернути до «Таврії», того сезону на поле він виходив нечасто й переважно з лави запасних. У сезонах 1968 та 1969 років на поле виходив частіше, проте високою результативністю не відзначвся (по 5 голів у кожному з вище вказаних сезонів). Ситуація змінилася в 1970 році, коли тодішній тренер «таврійців» Валентин Бубкін почав довіряти Прилепському місця в стартовому складі, як результат - 20 голів за сезон у чемпіонаті СРСР та 3 голи в національному кубку. Наступного сезону Валентин знову відзначився 20-а голами, а в 1972 році бомбардирський доробок Валентина був дещо скромнішим - 15 голів. У 1973 році призваний на військову службу, яку проходив у тираспольській «Зірці» (на той час команда СКА змінила свою назву та переїхала до Тирасполя). Наступного року повернувся до Сімферополя. Дебютував у футболці «Таврії» 6 березня 1974 року в нічийному (2:2) домашньому поєдинку 1/32 фіналу кубку СРСР проти кемеровського «Кузбасу». Валентин вийшов на поле в стартовому складі та відіграв увесь матч. У Класі «Б» дебютував за сімферопольців 15 липня 1974 року в нічийному (0:0) домашньому поєдинку 2-о туру проти липецького «Металурга». Прилепський вийшов на поле в стартовому складі, а на 81-й хвилині його замінив Андрій Черемісін. Дебютним голом у новому сезоні відзначився 2 травня 1974 року на 63-й хвилині переможного (4:1) домашнього поєдинку 5-о туру Першої ліги проти пермської «Зірки». Прилепський вийшов на поле в стартовому складі, замінивши Миколу Климова У сезоні 1974 року відзначився 15-а голами. Після чого поступово почав втрачати своє місце, окрім цього не відзначася високою результативністю. У 1975 році відзначився 3-а голами в 33-х матчах чемпіонату. 4 квітня 1978 року, напередодні старту нового сезону, отримав на тренувальних зборах важку травму коліна, через яку пропустив пів року. Одужав після травми, проте колишньої форми набрати не вдалося. У 1976 році в 11-и матчах чемпіонату відзначився 4-а голами (ще 2 матчі та 2 голи провів у кубку країни). Сезон 1979 року розпочав у складі «Таврії» провів 3 матчі у Першій лізі та 1 поєдинок (1 гол) у кубку СРСР. Другу половину сезону розпочав у [Електрометалург-НЗФ|«Колосі»]]. У нікопольському клубі провів близько 2-х років, за цей час у Другій лізі СРСР зіграв 51 матч (15 голів), ще 3 матчі (1 гол) провів у кубку СРСР.. По ходу сезону 1979 року повернувся до «Таврії», у футболці якої дебютував 28 червня того ж року в нічийному (1:1) домашньому поєдинку 21-о туру Першої ліги проти фрунзенської «Алги». Валентин вийшов на поле на 70-й хвилині, замінивши Євгена Короля. У футболці «таврійців» загалом зіграв 307 матчів у чемпіонатах СРСР (89 голів), ще 16 матчів (6 голів) провів у кубку СРСР. Через наслідки травми завершив професіональну кар'єру. Сезон 1980 року розпочав у складі аматорського колективу «Титан» (Армянськ), у футболці якого провів 10 матчів (5 голів). По ходу сезону 1980 року перейшов у сімферопольський «Метеор», у складі якого до 1987 року був граючим головним тренером. Потім працював у сімферопольській ДЮСШ, з 1990 по 1991 рік допомагав тренувати «Сиваш» (Ішунь). Працював у Федерації футболу АРК Крим. Помер 27 січня 2019 року. == Досягнення == «Таврія» (Сімферополь) Друга ліга СРСР Срібний призер (1): 1973 (фінальний раунд) == Посилання == Профіль футболіста на сайті FootballFacts.ru (рос.) Профіль гравця на сайті «Український футбол» Профіль гравця на сайті footbook.ru Профіль гравця [Архівовано 30 квітня 2017 у Wayback Machine.] на сайті «Історія Таврії» Валентин Прилепский: «Футболист должен хорошо играть в любой ситуации. Тогда его будут уважать болельщики» [Архівовано 20 січня 2021 у Wayback Machine.] (рос.) Валентин Прилепский: «Если б не был я футболистом, то, наверное, стал бы поетом...» [Архівовано 24 жовтня 2020 у Wayback Machine.] (рос.)",uk,Random,,https://uk.wikipedia.org/?curid=3432247,814,3432247.0,['uk'],False,Random,Aléatoire
,Нічого не трапилося,"«Нічого не трапилося» - радянський художній фільм 1989 року, знятий режисером Мухамедом Союнхановим на кіностудії «Туркменфільм». == Сюжет == За мотивами повісті Байрама Абдуллаєва «Зоряний дощ». Співробітник КДБ Галканов прибуває в одну з європейських країн з метою з'ясувати, яким чином у закордонні банки потрапляють на зберігання золоті монети від високопоставлених осіб із СРСР. Галканов виходить на корумповане керівництво своєї республіки і незабаром вирушає до Туркменії. Тут герой продовжує вести розслідування і зрештою виявляє місце карбування монет. == Знімальна група == Режисер - Мухамед Союнханов Сценаристи - Світлана Гараніна, Юрій Папоров, Мухамед Союнханов Оператор - Батир Атаєв Композитор - Реджеп Реджепов Художник - Гусейн Гусейнов == Посилання == Нічого не трапилося на сайті IMDb (англ.)",uk,Random,,https://uk.wikipedia.org/?curid=4911245,118,4911245.0,['uk'],False,Random,Aléatoire
,Бистров Сергій Михайлович,"Сергі́й Миха́йлович Бистро́в (31 березня 1911 - 9 листопада 1936) - радянський військовик, молодший командир. Герой Радянського Союзу (1936). == Життєпис == Народився в селі Стуніно, нині Бабаєвського району Вологодської області Росії, в багатодітній селянській родині. Росіянин. Здобув початкову освіту. Працював пастухом, лісорубом, комірником у сільгоспкомуні. У 1931 році переїхав у Ленінград, працював на заводі. У лавах РСЧА з 1933 року. Після закінчення школи молодших командирів проходив службу механіком-водієм танка у 4-й окремій механізованій бригаді Білоруського військового округу. Учасник громадянської війни в Іспанії з жовтня 1936 року, механік-водій танка Т-26 у складі іспанських республіканських військ. 29 жовтня брав участь у першому в світі танковому бою біля Сесеньї (за 30 км на південь від Мадрида). У подальших боях екіпажем танка під командуванням П. О. Купріянова було знищено 2 танки, 8 гармат і близько 200 солдатів і офіцерів супротивника. Загинув у танковому бою на околиці Мадрида, поблизу парку Каса-дель-Кампо. == Нагороди == Постановою Центрального виконавчого комітету СРСР від 31 грудня 1936 року «за зразкове виконання спеціальних і найважчих завдань Уряду зі зміцнення оборонної могутності Радянського Союзу та виявлений у цій справі героїзм», молодшому командиру Бистрову Сергію Михайловичу присвоєне звання Героя Радянського Союзу (посмертно). == Вшанування пам'яті == Ім'ям Сергія Бистрова названо одну з вулиць в селі Борисово-Судське. == Посилання == Бистров Сергій Михайлович (рос.). // Сайт «Герои страны».",uk,Random,,https://uk.wikipedia.org/?curid=4031906,216,4031906.0,['uk'],False,Random,Aléatoire
,Клері (Савоя),"Клері́ (фр. Cléry) - муніципалітет у Франції, у регіоні Овернь-Рона-Альпи, департамент Савоя. Населення - 381 особа (01.01.2021). Муніципалітет розташований на відстані близько 470 км на південний схід від Парижа, 115 км на схід від Ліона, 31 км на схід від Шамбері. == Історія == До 2015 року муніципалітет перебував у складі регіону Рона-Альпи. Від 1 січня 2016 року належить до нового об'єднаного регіону Овернь-Рона-Альпи. == Демографія == Динаміка населення (INSEE ): Розподіл населення за віком та статтю (2006): == Економіка == 2010 року серед 268 осіб працездатного віку (15-64 років) 207 були активними, 61 - неактивною (показник активності 77,2%, у 1999 році було 75,0%). З 207 активних мешканців працювали 193 особи (105 чоловіків та 88 жінок), безробітними було 14 (9 чоловіків та 5 жінок). Серед 61 неактивної 30 осіб було учнями чи студентами, 20 - пенсіонерами, 11 були неактивними з інших причин. У 2010 році в муніципалітеті числилось 158 оподаткованих домогосподарств, у яких проживали 444,0 особи, медіана доходів виносила 19 231 євро на одного особоспоживача == Див. також == Список муніципалітетів департаменту Савоя",uk,Random,,https://uk.wikipedia.org/?curid=697989,183,697989.0,['uk'],False,Random,Aléatoire
,Наєнко Михайло Кузьмович,"Михайло Кузьмович Наєнко (нар. 21 листопада 1938(19381121), с. Гуляйполе, Черкащина) - літературознавець, доктор філологічних наук, професор. Член Спілки письменників та Спілки журналістів України. Заслужений діяч науки і техніки України, лауреат Національної премії України імені Т. Г. Шевченка та Української міжнародної премії імені Григорія Сковороди. == Біографія == Народився 21 листопода 1938 року у селі Гуляйполі на Черкащині. Освіта: Лубенський сільськогосподарський технікум (1961), філологічний факультет Київського державного університету імені Тараса Шевченка (1966). 1966-1970 роках викладав українську літературу у Київському музичному училищі ім. Р. Глієра. Упродовж 1970-1973 років завідував відділом журналу «Знання та праця», від 1973 - відповідальний секретар, заступник головного редактора журналу «Українська мова і література в школі». 1977 року захистив кандидатську дисертацію на тему «Проблеми розвитку української радянської новелістики в період становлення літератури соціалістичного реалізму (двадцяті роки)» та з 1979 до 1991 рр. працює старшим науковим співробітником, ученим секретарем, провідним науковим співробітником Інституту літератури ім. Т. Г. Шевченка НАН України. 1989 року захистив докторську дисертацію «Лірико-романтична стильова течія в українській радянській прозі» (1989). Відтоді 15 років очолював кафедру теорії літератури і компаративістики Київського національного університету імені Тараса Шевченка. Упродовж 1992-2001 років був деканом філологічного факультету цього університету. На цій посаді дбав про якісний викладацький склад, запрошуючи на роботу перспективних викладачів периферійних вузів, створюючи умови для наукового зростання. Відроджував на факультеті традиції київської філологічної школи. Заохочував до наукових пошуків талановиту молодь. Відкрив низку нових спеціальностей. Зокрема, особливим досягненням стало відкриття 1998 року спеціальностей «літературна творчість» - аналогу Московського літературного інституту. Для підготовки творчої молоді залучив відомих вітчизняних митців: В.Кордуна, В.Яворівського, Г.Штоня, О. Астаф'єва, В.Фольварочного та інших. З 2004 до 2009 року - професор кафедри теорії літератури та компаративістики цього університету. Читав курси «Історія української літератури ХХ століття». «Історія українського літературознавства», «Теорія і практика літературної творчості», спецкурси «Романтизм», «Специфіка праці письменника». У доробку Михайла Наєнка понад 500 наукових та літературно-критичних праць. Найвагоміші з них - «Краса вірності» (1981), «Романтичний епос» (1988, 2000), «Григорій Косинка» (1989), «Українське літературознавство. Школи. Напрями. Тенденції» (1997). Повернув у науковий обіг, підготувавши до друку і видавши із своїми передмовами фундаментальні праці «Історія української літератури» Д.Чижевського (1994), «Історія українського письменства» С.Єфремова (1996), «Реалізм в українській літературі» Д.Чижевського. Брав активну участь у поверненні українському читачеві творів письменників Розстріляного відродження та осмисленні їхнього доробку: упорядкував, підготував передмови та видав твори І.Дніпровського. О.Слісаренка та Г.Косинки. Один з авторів підручників та академічних видань: «Українська література» (1976. 1980), «Українська радянська література» (1979), «Історія української літератури. В 2-х томах» (1987-1988), «Історія української літератури ХХ століття. В 2-х томах» (1996, 1998). Також Михайло Наєнко - автор ряду статей до УЛЕ, ЕСУ та інших енциклопедичних видань. Окремі статті та рецензії на праці М.Наєнка публікувалися в Польщі, Росії. Хорватії. Чехії, США. Визнаний «Людиною року» біографічними інституціями США та Великої Британії. Голова редакційної колегії щорічника «Філологічні семінари» (Київ), редакційної ради альманаху «Рідний край» (Полтава), член редколегії журналу «Слово і Час» (Київ). Нині - на пенсії. Має двох доньок та трьох онуків. === Праці === Наєнко М. К. Історія українського літературознавства посилання з вересня 2019] Інтерв'ю. Галина Білик. Річище і береги літературознавчої діяльності професора Михайла Наєнка. До 75-річчя від дня народження / Рідний край. Альманах ПНПУ. No 2 (29) 2013, с. 130-140. - Режим доступу: == Література == Бурій В. Михайлові Наєнку - 75 / Валерій Бурій // Катеринопільський вісник. - 2013. - 22 лист. - С. 2. - (Наші земляки-ювіляри). Бурій В. Професор Слово: Михайлові Наєнку - 75 / Валерій Бурій // Містечко над Тікичем (Катеринопіль). - 2013. - 22 листоп. - С. 8. - (Наші земляки-ювіляри). Бурій В. Михайлові Наєнку - 65 / Валерій Бурій // Місто робітниче (Ватутіне). - 2003. −5 груд. - С. 4 ; Те саме // Катеринопільський вісник. - 2003. - 28 лист. - С. 2. Бурій В. Михайлові Наєнку - 60 / Валерій Бурій // Шевченків край. - 1998. - 25 лист. - С. 3. Бурій В. Книга Михайла Наєнка про рідний край / Валерій Бурій // Місто робітниче: Ватутінська міська громадсько-політична газета. - 2015. - 17 лип. - С. 6. Бурій В. Книга Михайла Наєнка про рідний край і не тільки... / Валерій Бурій // Катеринопільський вісник: громадсько-політичне видання району. - 2015. - 14 серп. - С. 3. Наєнко М. К. // Бурій, В. М. Вибрані розвідки, статті та замітки. Вип. 2: Катеринопільщина: події, факти, персоналії / Валерій Бурій. - Черкаси: Вертикаль, 2016. - С. 9 - 14. == Посилання == Наєнко Михайло Кузьмович // ЕСУ Наєнко Михайло Кузьмович // Шевченківська енциклопедія: - Т.4:М-Па : у 6 т. / Гол. ред. М. Г. Жулинський.. - Київ : Ін-т літератури ім. Т. Г. Шевченка, 2013. - С. 410.",uk,Random,,https://uk.wikipedia.org/?curid=841636,745,841636.0,['uk'],False,Random,Aléatoire
,Весела наука,"«Весела наука» (нім. «Die fröhliche Wissenschaft») - книга Фрідріха Ніцше, вперше опублікована в 1882 році. Друге видання 1887 року, після завершення «Так казав Заратустра» і «По той бік добра і зла», включало п’яту книгу на додаток до наявних чотирьох книг «Веселої науки», а також додаток пісень. Ніцше назвав її «найособистішою з усіх своїх книг». Книга містить більше віршів, ніж будь-який інший його твір. == Історія == Ідея «Веселої науки» виникла у філософа влітку 1881 року в Зільс-ім-Енгандіні після уважного знайомства з працями Спінози. Сама книга була написана взимку 1881-1882 в Генуї. 28 січня Ніцше відправив початковий текст композитору Петеру Гасту як продовження «Ранкової зорі». У назві книги в оригіналі німецькою мовою (нім. «Die fröhliche Wissenschaft») використано фразу, яка на той час була добре відома в багатьох європейських культурах і мала специфічне значення. Одне з найперших його літературних використань (фр. gai sçavoir) було у «Ґарґантюа і Пантаґрюель» Рабле. Воно походить від провансальського виразу (фр. gai saber) для технічних навичок, необхідних для написання віршів, і його використовували провансальські трубадури для позначення свого поетичного мистецтва. Цей вислів виявився стійким і його використання є зафіксованим у письменників Ральфа Волдо Емерсона і Енеас Світленд Даллас в їх творах кінця XIX століття. Його також використав у навмисно перевернутій формі («похмура наука») Томас Карлайл у своєму творі 1849 року «Occasional Discourse on the Negro Question» для критики нової дисципліни економіки в порівнянні з поезією. У «Ecce Homo» Ніцше посилається на вірші в додатку до «Веселої науки», кажучи, що вони були...написані здебільшого на Сицилії, досить чітко нагадують провансальську концепцію gaia scienza - ту єдність співака, лицаря та вільного духу, яка відрізняє чудову ранню культуру провансальців від усіх нечітких культур. Найостанніший вірш, «До Містраля», розкішна танцювальна пісня, в якій, якщо можна так сказати, танцюють прямо над мораллю, є досконалим провансальством.Це також є алюзією на народження сучасної європейської поезії, що відбулося в Провансі біля XI століття. У книзі По той бік добра і зла Ніцше зазначив, що:...кохання як пристрасть - що є нашою європейською особливістю - [було винайдено] провансальськими лицарями-поетами, тими чудовими й винахідливими людськими істотами «gai saber», яким Європа зобов’язана багатьма речами і майже зобов’язана сама собою. == Структура та проблематика == Книгу зазвичай поміщають у середній період Ніцше, протягом якого його праці звеличували переваги науки, скептицизм та інтелектуальну дисципліну як шляхи до свободи розуму. У «Веселій науці» Ніцше експериментує з поняттям влади, але не висуває жодної систематичної теорії. Книзі передує прелюдія з 63 епіграм. Основна частина складається з 383 уривків, об'єднаних в п'ять книг різної довжини. Завершують «Веселу науку» 14 віршів («Пісні принца Фогельфрай»). П'ята книга та вірші з'явилися лише в другому виданні. У цьому творі Ніцше розглядає, зокрема, такі питання, як сутність зла (перша книга), зв'язок мистецтва з природою (друга книга), «тінь Бога», тобто впорядкованість світу згідно з законами логіки (третя книга) та ін. Саме в ній з'являється відомий афоризм «Бог помер». === Amor fati === Утвердження провансальської традиції в книзі (на що є посиланням сама назва книги) також є радісним утвердженням життя (нім. Bejahung), що є концепцією філософії Ніцше. Любов Ніцше до долі (фатума), спонукає його протистояти реальності страждання радикальним чином. Бо щоб любити те, що є необхідним, потрібно не тільки любити погане разом із хорошим, але й розглядати їх як нерозривний зв’язок. У розділі 3 передмови він пише:Лише великий біль є остаточним визволителем духу... Я сумніваюся, що такий біль робить нас «кращими»; але я знаю, що це робить нас більш глибокими.Це відображає його загальний погляд на життя (amor fati), який він формулює в розділі 276:Я хочу дізнаватися все більше і більше аби бачити красу, що є необхідною в речах; тоді я буду одним із тих, хто робить речі красивими. Amor fati: нехай це буде моя любов відтепер! Я не хочу воювати проти того, що є потворним. Я не хочу звинувачувати; я навіть не хочу звинувачувати тих, хто звинувачує. Дивитися в сторону буде моїм єдиним запереченням. І зрештою і в цілому: колись я хочу бути тим, хто каже тільки Так. === Вічне повторення === У книзі міститься перший розгляд Ніцше ідеї вічного повторення, концепція, яка стане критичною в його наступній праці «Так казав Заратустра» і лежить в основі багатьох пізніших робіт.Що, якби одного дня чи ночі демон прокрався до вас у вашу найсамотнішу самотність і сказав би вам: «Це життя, яким ви зараз живете і прожили його, вам доведеться прожити ще раз і потім незліченну кількість разів»... Чи не кинувся б ти, скрегочучи зубами і не проклинаючи демона, який так говорив? Або ви одного разу пережили надзвичайну мить, коли ви б відповіли йому: «Ти бог, і я ніколи не чув нічого більш божественного». === «Бог помер» === У цій книзі є також перше вживання відомого формулювання Ніцше «Бог помер», спочатку в розділі 108.Після смерті Будди люди показували його тінь протягом століть згодом у печері, - величезна страшна тінь. Бог мертвий: але так як людська раса вже складена, то, мабуть, ще протягом тисячоліть будуть печери, у яких люди будуть показувати його тінь. -А ми-ми маємо ще подолати його тінь!Розділ 125 описує «Притчу про божевільного», який шукає Бога. Він звинувачує нас усіх у вбивстві Бога.«Де Бог?» - скрикнув він; - Я тобі скажу. Ми вбили його - ти і я. Усі ми його вбивці...» == Український переклад == Ніцше, Фрідріх. Весела наука / пер. з нім. В.Б. Чайковського; худож.-оформлювач О.А. Гугалова-Мєшкова. Харків: Фоліо, 2020. - 284 с. ISBN 978-966-03-9212-0. == Див. також == Похмура наука == Посилання == Книги Ф. Ніцше, на сайті nietzschesource.org.(нім.) Die fröhliche Wissenschaft, на сайті zeno.org.(нім.)",uk,Random,,https://uk.wikipedia.org/?curid=1814011,895,1814011.0,['uk'],False,Random,Aléatoire
,Кульбіда Микола Іванович,"Микола Іванович Кульбіда (нар. 22 травня 1955, с. Северинівка, Україна) - український географ-метеоролог. Кандидат географічних наук. Директор (вересня 2011 - серпень 2024) Українського гідрометеорологічного центру. == Життєпис == Микола Кульбіда народився 22 травня 1955 року в селі Северинівці Таращанського району Київської области України. Закінчив Київський національний університет імені Тараса Шевченка (1977, спеціальність - метеорологія). Працював інженер-синоптиком Київського відділу метеорологічних прогнозів Українського бюро погоди (1977-1983), старшим інженером Київського відділу метеорологічних прогнозів Українського гідрометеорологічного центру (1983-1988), головним синоптиком Українського гідрометеорологічного центру (1988-1992), начальником (1992-2011) та директором (з вересня 2011 - серпня 2024) Українського гідрометеорологічного центру. == Відзнаки == Бронзова медаль ВДНГ СРСР, медаль «За трудовое отличие», орден «За заслуги» ІІІ ступеня (1 грудня 2011) звання «Почесний працівник гідрометслужби України» Відзнака «Почесний працівник Держводгоспу України», Почесна грамота Кабінету Міністрів України (15 жовтня 2003) == Джерела == Кульбіда Микола Іванович [Архівовано 20 січня 2021 у Wayback Machine.] // Український гідрометеорологічний центр",uk,Random,,https://uk.wikipedia.org/?curid=1356713,150,1356713.0,['uk'],False,Random,Aléatoire
,Дунаєвський Зиновій Йосипович,"Зіновій Йосипович Дунаєвський (1908-1981) - радянський композитор. Заслужений діяч мистецтв Української РСР. Автор пісень і естрадної музики, більшу частину свого творчого життя присвятив Донбасу. Автор знаменитого «Шахтарського вальсу». Співпрацював з донецьким поетом С. Р. Цвангом. Народився 17 (30) грудня 1908 року в Лохвиці Полтавської губернії (нині Полтавської області України). Брат І. Й. Дунаєвського. У 1929 році закінчив Харківську консерваторію по класу композиції С. С. Богатирьова. З цього ж року брав уроки у М. Ф. Гнесіна в Москві. У 1938-1939 роках - організатор і музичний керівник Шахтарського ансамблю пісні і танцю Донбасу, в 1940-1944 роках - художній керівник Центрального ансамблю пісні і танцю НКВС СРСР. У роки Великої Вітчизняної війни був художнім керівником ансамблів 2-го Українського і Забайкальського фронтів. У 1958-1964 роках - художній керівник ансамблю пісні і танцю «Моряна» в Астрахані, в 1964-1969 роках - шахтарського ансамблю пісні і танцю УРСР «Донбас» в Донецьку. Член КПРС з 1953 року. Помер в 1981 році. Похований на Калитніковському цвинтарі. == Посилання == Дунаєвський Зіновій Йосипович // Українська музична енциклопедія / Гол. редкол. Г. Скрипник. - Київ : ІМФЕ НАНУ, 2006. - Т. 1 : [А - Д]. - С. 673.",uk,Random,,https://uk.wikipedia.org/?curid=4088891,188,4088891.0,['uk'],False,Random,Aléatoire
,Бірадикал,"Бірадика́л, дирадика́л (рос. бирадикал, англ. biradical) - хімічна частинка з парним числом електронів та із двома радикальними центрами, які є практично незалежними. == Бірадикал. Загальний опис. == Бірадикали можуть мати принаймні два різні електронні стани з різною мультиплетністю - синглетний (спарені електрони) або триплетний (неспарені електрони). Найнижчий енергетичний триплетний рівень бірадикала лежить нижче або трошки вище від його синглетного рівня. Вільні радикали, що містять два неспарені електрони на двох окремих атомах, істотно стабілізуються, якщо ці атоми розділені кон'югованою ароматичною системою зв'язків (наприклад, бірадикал Чичибабіна). Слід відрізняти від бірадикалоїдів, де два радикальні центри взаємодіють між собою, та триплетних карбенів, де два радикальних центри локалізовані на одному й тому ж атомі. == Джерела == Глосарій термінів з хімії / укладачі: Й. Опейда, О. Швайка ; Ін-т фізико-органічної хімії та вуглехімії ім. Л. М. Литвиненка НАН України, Донецький національний університет. - Донецьк : Вебер, 2008. - 738 с. - ISBN 978-966-335-206-0.",uk,Random,,https://uk.wikipedia.org/?curid=2005526,151,2005526.0,['uk'],False,Random,Aléatoire
,Оберто Доріа,"|imagesize= Оберто Доріа або д'Оріа (італ. Oberto Doria о D'Oria; помер у 1306 р.) - політичний і військовий діяч Генуезької республіки з впливової аристократичної родини Доріа. Був адміралом генезького флоту і керував республікою на посаді капітано-дель-пополо. == Біографія == Оберто Доріа народився в Генуї перед 1230 роком і був старшим із чотирьох синів в родині П'єтро Доріа та Мабілії Касіччі. Належав до впливової аристократичної родини Доріа та був братом Ламби Доріа, генуезького адмірала, який переміг венеційців у битві при Курцолі, та хроніста Якопо Доріа. === Початок комерційної та політичної кар'єри === Родина Доріа, одна з наймогутніших династій в історії Генуї, завжди була пов'язана з політичними подіями Генуезької республіки, однак батько Оберто, П'єтро, вирішив залишатися поза політикою. Це дозволило йому заснувати процвітаючу торгову компанію разом зі своїм партнером Понсіо Річчо. Свою юність Оберто провів як помічник в комерційних справах свого батька, а згодом став незалежним підприємцем. Збережені документи показують різноманітність його комерційної діяльності, починаючи з прибл. 1250 р., що простягається від Франції до Північної Африки, часто в тісному партнерстві з батьком і Річчо. У той же час він почав брати участь у політичному житті Генуї, займаючи винятково привілейовану позицію: не тільки його батько і дід Оберто були членами Великої ради, але й подеста Генуї (головний магістрат міста) в цей час розміщувався у палаці родини Доріа. Оберто фігурує як консиліатор (радник) Комуни під час укладення договору 22 березня 1252 року, в актах про відправку посла до Флоренції 15 липня 1254 року та в договорі з Санта-Ігія 17 листопада 1256. === Перше морське командування === Після поразки та захоплення в полон генуезької флотилії під командуванням Ланфранко Борбоніно в битві біля Трапані 23 червня 1266 року, Оберто прийняв своє перше військово-морське командування, прийнявши під свою команду флотилію з 25 кораблів. Це призначення, згідно з генуезькою середньовічною хронікою Анналі Дженовезі було зумовлене його популярністю серед торговельних класів, які мали підстави бути незадоволеними мізерними успіхами фракції гвельфів після скинення прогібелінівського капітано-дель-пополо Гульєльмо Бокканегра. Як зазначає історик Джованні Нуті, гілка родини Доріа, заснована дідом Оберто, була тісно пов'язана з комерційними інтересами самої Генуї, на відміну від інших традиційних дворянських сімей, які прагнули придбати володіння за межами самого міста, на узбережжі італійської рив'єри або островах Тірренського моря. Скориставшись бездіяльним перебуванням переможного венеційського флоту у Венеції, Оберто на початку серпня відплив і рушив на схід. Після захоплення кількох венеційських торговельних суден десь у вересні його флот розграбував місто Канея на Криті (тоді венеційська колонія). На зворотному шляху його флот зустрів венеційський торговий конвой, який плив на схід в напрямку Модона під захистом тридцяти галер Марко Зенона. Чисельно менший і обтяжений захопленими в Канеї здобиччю та полоненими, генуезький флот Оберто уникнув бою та втік. Незважаючи на чисельну перевагу над своїм ворогом, Зенон був задоволений фактом відступу генуезців і не став їх переслідувати. Після розвантаження своєї здобичі в Мессіні, Оберто повернувся додому. Хоча головна морська мета - венеційський торговий конвой, уникла його, його пограбування Канеї підвищило моральний дух після послідовних поразок від венеційців. === На чолі Генуезької республіки === 28 жовтня 1270 року Доріа разом з Оберто Спінолою, членом іншої важливої генуезької родини, заснував серію урядів з двох осіб, очолюваних їхніми родинами, з диктаторськими повноваженнями як капітано-дель-пополо. Правив протягом 15 років під час того, що було названо золотим віком генуезців у Середньовіччі. Його кроки були спрямовані на захист цілісності Генуезької республіки від зазіхань гвельфських генуезьких родин Фієскі, які хотіли створити особисту сеньйорію в Леванте-Лігуре, і Грімальді, які узурпували частину Поненте. Він особисто виступив проти Ніколо Фієскі в 1273 році, штурмуючи його столицю Ла-Спецію, в той час як його брат Якопо в той же час переможно воював проти Грімальді. У той же час він вів розумну поведінку проти французького Карла Анжуйського, тодішнього короля Неаполя та Сицилії, а також могутнього феодала в північно-західній Італії та Провансі. == Розгром Пізи в битві при Мелорії == Однак Оберто Доріа прославився як адмірал генуезького флоту в битві при Мелорії (6 серпня 1284 р.), в якій разом з Бенедетто Дзаккарія та Коррадо Спінола (син його співдиктатора Оберто Спіноли) він розгромив пізанців, тоді головного суперника Генуї в морській торгівлі в Середземномор'ї разом з Венецією. Ця перемога дозволила Генуї повернути Корсику та Сардинію, а Піза стала другорядним статусом у Середземному морі. У 1285 році він добровільно відмовився від співдиктаторства, але зберіг свою роль у генуезькій політиці. 15 квітня 1288 року в його будинку було підписано мир з Пізою. Оберто Доріа помер незадовго до 6 вересня 1306 р. == Див. також == Ламба Доріа Пагано Доріа == Джерела == Balard, Michel (2017). 1284 - Oberto Doria, amiral génois, écrase la flotte de Pise à la bataille de la Meloria. Gênes et la mer - Genova e il mare (PDF) (French) . Genova: Società Ligure di Storia Patria. с. 215-225. ISBN 978-88-97099-42-0. Manfroni, Camillo (1902). Storia della marina italiana, dal Trattato di Ninfeo alla caduta di Constantinopoli (1261-1453) [History of the Italian Navy, from the Treaty of Nymphaeum to the Fall of Constantinople (1261-1453)] (Italian) . Livorno: R. Accademia navale. OCLC 265927738.",uk,Random,,https://uk.wikipedia.org/?curid=4735273,814,4735273.0,['uk'],False,Random,Aléatoire
,40-й меридіан західної довготи,"40-й меридіан західної довготи - лінія довготи, що лежить на 40 градусів західніше Гринвіцького меридіана. Вона проходить від Північного полюса через Північний Льодовитий океан, Гренландію, Атлантичний океан, Південну Америку, Південний океан та Антарктиду до Південного полюса. 40-й меридіан західної довготи формує велике коло разом із 140-вим меридіаном східної довготи. == Список географічних об'єктів, що перетинає 40° зх. д. == Починаючи на Північному полюсі та рухаючись до Південного полюса, 40-й меридіан західної довготи проходить через: == Див. також == 39-й меридіан західної довготи 41-й меридіан західної довготи",uk,Random,,https://uk.wikipedia.org/?curid=5325871,86,5325871.0,['uk'],False,Random,Aléatoire
,Працівник,"Працівник - трудяща людина, трудівник. Фізична особа, яка працює на підставі трудового договору на підприємстві, в установі, організації чи у фізичної особи, котра використовує найману працю. == Див. також == Пролетаріат Робітник == Посилання == Працівник [Архівовано 20 листопада 2016 у Wayback Machine.] // Юридична енциклопедія : [у 6 т.] / ред. кол.: Ю. С. Шемшученко (відп. ред.) [та ін.]. - К. : Українська енциклопедія ім. М. П. Бажана, 2003. - Т. 5 : П - С. - 736 с. - ISBN 966-7492-05-2. Працівник // Великий тлумачний словник сучасної української мови (з дод. і допов.) / уклад. і гол. ред. В. Т. Бусел. - 5-те вид. - К. ; Ірпінь : Перун, 2005. - ISBN 966-569-013-2. Відповідальний працівник // Термінологічний словник з питань запобігання та протидії легалізації (відмиванню) доходів, одержаних злочинним шляхом, фінансуванню тероризму, фінансуванню розповсюдження зброї масового знищення та корупції / А. Г. Чубенко, М. В. Лошицький, Д. М. Павлов, С. С. Бичкова, О. С. Юнін. - Київ : Ваіте, 2018. - С. 162-163. - ISBN 978-617-7627-10-3.",uk,Random,,https://uk.wikipedia.org/?curid=390260,171,390260.0,['uk'],False,Random,Aléatoire
,Курс лекцій,"Курс лекцій - повний виклад тем навчальної дисципліни, яка вивчається в навчальному закладі. Як правило, курс лекцій розрахований на один чи кілька семестрів. Студенти, які прослухали курс лекцій, здають залік чи іспит для визначення засвоєння навчального матеріалу. == Курс лекцій як навчальна література == В Україні на сьогодні склалася наступна практика підготовки навчальної літератури: з певної навчальної дисципліни, як правило, лектором готується конспект, який часто видається друком у вигляді книги із зазначенням: курс лекцій. Після апробації друкованого курсу лекцій його доопрацьовують, вдосконалюють і видають посібник з навчальної дисципліни, а згодом, у той самий спосіб, - підручник. Таким чином, «курс лекцій» належить до первинної навчальної літератури, яка в ряді галузей прирівнюється до посібника. == Див. також == Лекція Конспект навчальний курс == Джерела == посилання з липня 2019]",uk,Random,,https://uk.wikipedia.org/?curid=268628,127,268628.0,['uk'],False,Random,Aléatoire
,Брюссельська шротова вежа,"Брюссельська шротова вежа - це вежа, розташована в Брюсселі, Бельгія. Вона побудована у 1885 або 1898 році на місці колишнього порохового заводу, який датується 1832. Шротова вежа використовувалася до 1962 року, ставши останньою у Бельгії. Брюссельську вежу було класифіковано як Національну спадщину (номер 2043-0092/0) у 1984 році. == Опис == Кругла цегляна конструкція 46 метрів заввишки. Основа 470 см в діаметрі, звужена до 310 см нагорі. Початково на вершині знаходився купол та ліхтар. Використовувалася для виплавлення шроту.",uk,Random,,https://uk.wikipedia.org/?curid=2212704,80,2212704.0,['uk'],False,Random,Aléatoire
,Крим-Рокс,"Крим-Рокс (англ. Crim Rock) - невеличкі скелясті острови в архіпелазі островів Сіллі, Велика Британія, омивається Кельтським морем. Скелі Крим є найзахіднішими із Західних скель архіпелагу, що робить їх найзахіднішою точкою Англії. Вони знаходяться приблизно за 1,5 милі (2,4 км) на північ від Скелі Бішопа і приблизно за 0,25 милі (0,40 км) на південний захід від Скелі Зантмана. Назва може бути споріднена з середньо-валлійським «crimp», що означає «гомілка, хребет або виступ». Найпомітніша зі скель Крим - це Пікова скеля. Відомо, що щонайменше тридцять кораблів зазнали аварії на Кримських скелях. == Джерела == Paddy Dillon: «Walking in the Isles of Scilly»: Cumbria: «Cicerone Press», 2015, Weight 110g, Pages 96, ISBN 9781852848064",uk,Random,,https://uk.wikipedia.org/?curid=2421870,112,2421870.0,['uk'],False,Random,Aléatoire
,NGC 1211,"NGC 1211 - галактика типу SB0-a у сузір'ї Кит. Відкривачем цього об'єкта є Едуард Жан-Марі Стефан, який уперше спостерігав за об'єктом 27 листопада 1880. Цей об'єкт входить до оригінальної редакції Нового загального каталогу. == Посилання == NGC 1211 в Новому загальному каталозі: англійською, французькою Інформація про NGC 1211 в каталозі Revised NGC and IC Catalog(англ.) NGC 1211 в базі SIMBAD(англ.) NGC 1211 в базі Vizier(англ.) NGC 1211 в базі NASA Extragalactic Database(англ.) Бази даних про об'єкти NGC/IC(англ.)",uk,Random,,https://uk.wikipedia.org/?curid=63363,77,63363.0,['uk'],False,Random,Aléatoire
,Сонджо (ван Чосону),"Сонджо (кор. 선조, 宣祖, Seonjo, Sŏn-jo); ім'я при народженні Лі Йон (кор. 이연, 李昖, I Yeon, Yi Yŏn; 26 листопада 1552 - 16 березня 1608) - корейський правитель, чотирнадцятий володар держави Чосон. == Правління == Був сином і спадкоємцем вана Мьонджона. Зійшов на трон після смерті батька 1567 року. За його правління становище в країні було нестабільним, також державі загрожувала й військова загроза ззовні. Сонджо продовжував підтримувати дипломатичні зв'язки з Мін та Японією, а також із князівством Цусіма. До столиці імперії Мін щороку прибувало корейське посольство, а до Японії - раз на декаду. Під час однієї з зустрічей з корейськими посланцями японський військовий лідер Тойотомі Хідейосі попрохав дозволу на прохід японської армії через землі Чосону під час кампанії проти Китаю. Сонджо відмовив, що стало приводом для вторгнення японських військ до меж Чосону. 1592 року почалась війна. Ван Сонджо та його двір були змушені тікати на північ і шукати союзу з Мін. Однак імператор Чжу Їцзюнь відмовився надавати допомогу корейцям у боротьбі проти Японії. Сонджо разом з мінськими дипломатами намагались залагодити конфлікт та укласти мирну угоду. 1596 року до Японії вирушило чергове посольство, якому було відмовлено в прийомі. Тойотомі Хідейосі зажадав, щоб на перемовини прибув спадковий принц. Тривала війна завершилась після смерті Тойотомі Хідейосі. Завершення конфлікту також було зумовлено внутрішньою боротьбою за владу в Японії. 1599 року новий правитель, Токуґава Ієясу, бажав відновити відносини між державами, тому доручив правителю Цусіми Со Йосітосі вести перемовини з ваном Сонджо про мир. Перемовини завершились 1607 року, після чого до Японії було відряджено корейське посольство на чолі з Йо Укілем. 1608 року Сонджо помер, після чого трон зайняв його син Кванхегун. == Література == Концевич Л. Р. Хронологія країн Східної та Центральної Азії = Хронология стран Восточной и Центральной Азии. - Москва : Восточная литература РАН, 2010. - 806 с. - ISBN 978-5-02-036350-2. (рос.) == Посилання == 선조 (кор.) . Doopedia. Архів оригіналу за 26 квітня 2020. Процитовано 21 червня 2020.",uk,Random,,https://uk.wikipedia.org/?curid=3766525,316,3766525.0,['uk'],False,Random,Aléatoire
,Носиловський Антон Броніславович,"Антон Броніславович Носиловський (1917(1917) - 2005, місто Мінськ, Білорусь) - радянський діяч, 1-й секретар Мінського промислового обласного комітету КП Білорусії, 1-й секретар Мінського міського комітету КП Білорусії. Депутат Верховної Ради СРСР 6-го скликання. == Життєпис == Народився в родині наймита. З 1932 року працював робітником. У 1941 році закінчив Мінський політехнічний інститут. У 1941-1953 роках - молодший технолог, технолог, старший технолог, начальник цеху, головний інженер заводу. Член ВКП(б) з 1949 року. У 1953-1954 роках - секретар Центрального районного комітету КП Білорусії міста Гомель. У 1954-1956 роках - секретар Гомельського міського комітету КП Білорусії. У 1956-1958 роках - слухач Вищої партійної школи при ЦК КПРС. У 1958-1960 роках - заступник завідувача промислово-транспортного відділу ЦК КП Білорусії. У 1960 - січні 1963 року - 1-й секретар Мінського міського комітету КП Білорусії. У січні 1963 - грудні 1964 року - 1-й секретар Мінського промислового обласного комітету КП Білорусії. У грудні 1964 - 1969 року - секретар Мінського обласного комітету КП Білорусії. У 1969 - жовтні 1972 року - 2-й секретар Мінського обласного комітету КП Білорусії. Подальша доля невідома. Помер у Мінську в 2005 році. == Нагороди == орден Жовтневої Революції (25.08.1971) орден Трудового Червоного Прапора (1964) медалі == Джерела == Носиловский Антон Брониславович (рос.)",uk,Random,,https://uk.wikipedia.org/?curid=5327364,204,5327364.0,['uk'],False,Random,Aléatoire
,Аччаюолі (значення),"Франческо II Аччаюолі (італ. Francesco II Acciaiuoli; 1430-1460) - останній герцог Афінський в 1454-1456 роках. Аччаюолі, Аччайолі, або Аччайуолі (Аччаюолі), Аччайуолі (Аччаюолі), та Акциайолі (Акциаюолі, Акциайуолі) (італ. Acciaioli, Acciaiuoli, Acciajuoli) - старовинний флорентійський рід, який за переказами, походив із Брешії. Неріо I Аччаюолі, повне ім'я Райнеріо I Аччаюолі (? - 25 вересня 1394) - герцог Афінський, італійський аристократ зі старовинного флорентійського роду. Антоніо I Аччаюолі (італ. Antonio I Acciaiuoli; бл. 1370-1435) - герцог Афінський в 1402-1435 роках. Антоніо II Аччаюолі (італ. Antonio II Acciaiuoli; д/н - 1441) - герцог Афінський в 1439-1441 роках. Неріо II Аччаюолі (італ. Neri II Acciaiuoli; 1416-1451) - герцог Афінський в 1435-1439 і 1441-1451 роках. Франческо I Аччаюолі - герцог Афінський в 1451-1454 роках.",uk,Random,,https://uk.wikipedia.org/?curid=5340376,118,5340376.0,['uk'],False,Random,Aléatoire
,Улі Штайн,"Ульріх «Улі» Штайн (нім. Ulrich ""Uli"" Stein, нар. 23 жовтня 1954, Гамбург) - німецький футболіст, що грав на позиції воротаря, зокрема за клуби «Гамбург» та «Айнтрахт», а також національну збірну Німеччини. По завершенні ігрової кар'єри - тренер. Дворазовий чемпіон Німеччини. Дворазовий володар Кубка Німеччини. Володар Кубка чемпіонів УЄФА. == Клубна кар'єра == У дорослому футболі дебютував 1976 року виступами за команду «Армінія» (Білефельд), в якій провів чотири сезони, взявши участь у 134 матчах чемпіонату. Своєю грою за цю команду привернув увагу представників тренерського штабу клубу «Гамбург», до складу якого приєднався 1980 року. Був основним воротарем команди в один із найуспішніших періодів її історії, протягом якого було здобуто два чемпіонських титули, Кубок європейських чемпіонів і Кубок Німеччини. Контракт голкіпера із клубом було розірвано 1987 року після декількох інцидентів, в одному з яких він відзначився непристойним жестом у бік вболівальників команди-суперника, а в іншому вдарив суперника. 1987 року перейшов до «Айнтрахта», з яким у першому ж сезоні здобув свій другий Кубок Німеччини і в якому був основним голкіпером протягом семи сезонів. У сезоні 1994/95 знову захищав ворота «Гамбурга», а завершував професійну ігрову кар'єру в «Армінії» (Білефельд) протягом 1995-1997 років. == Виступи за збірну == 1983 року дебютував в офіційних матчах у складі національної збірної Німеччини. Протягом наступних чотирьох років у збірній був дублером Гаральда Шумахера і провів у її формі лише 6 матчів. Був у заявці національної команди на чемпіонаті світу 1986 у Мексиці, де німці здобули «срібло», а сам Штайн на поле не виходив. Після мундіалю до лав збірної не викликався через конфлікт з наставником команди Францом Бекенбауером, якого воротар, не задоволений своїм статусом резервіста, публічно назвав «посміховиськом». == Кар'єра тренера == Розпочав тренерську кар'єру невдовзі по завершенні кар'єри гравця, 2000 року, очоливши тренерський штаб клубу «Целле», в якому пропрацював протягом сезону. Згодом 2007 року був запрошений Берті Фогтсом приєднатися до очолюваного ним тренерського штабу національної збірної Нігерії, де опікувався підготовкою воротарів. Наступного року разом з Фогтсом перебрався до тренерського штабу збірної Азербайджану, де також був тренером воротарів та помічником головного тренера до 2014 року. == Титули й досягнення == Чемпіон Німеччини (2): «Гамбург»: 1981-1982, 1982-1983 Володар Кубка Німеччини (2): «Гамбург»: 1986-1987 «Айнтрахт»: 1987-1988 Володар Кубка чемпіонів УЄФА (1): «Гамбург»: 1982-1983 Збірні Віце-чемпіон світу: 1986 == Посилання == Улі Штайн на сайті transfermarkt.com (англ.) Улі Штайн на сайті National-Football-Teams.com (англ.) Улі Штайн на сайті worldfootball.net (англ.) (нім.) (фр.) (ісп.) (порт.) (італ.) (нід.) (пол.) Улі Штайн на сайті fussballdaten.de (нім.)",uk,Random,,https://uk.wikipedia.org/?curid=3492449,401,3492449.0,['uk'],False,Random,Aléatoire
,Баннвіль,"Баннвіль (нім. Bannwil) - громада в Швейцарії в кантоні Берн, адміністративний округ Верхнє Ааргау. == Географія == Громада розташована на відстані близько 39 км на північний схід від Берна. Баннвіль має площу 4,8 км², з яких на 8,9% дозволяється будівництво (житлове та будівництво доріг), 46,7% використовуються в сільськогосподарських цілях, 39,3% зайнято лісами, 5,1% не є продуктивними (річки, льодовики або гори). == Демографія == 2019 року в громаді мешкало 661 особа (-1,8% порівняно з 2010 роком), іноземців було 8,5%. Густота населення становила 138 осіб/км². За віковим діапазоном населення розподілялося таким чином: 20,4% - особи молодші 20 років, 58,7% - особи у віці 20-64 років, 20,9% - особи у віці 65 років та старші. Було 294 помешкань (у середньому 2,2 особи в помешканні). Із загальної кількості 238 працюючих 45 було зайнятих в первинному секторі, 109 - в обробній промисловості, 84 - в галузі послуг.",uk,Random,,https://uk.wikipedia.org/?curid=4827802,145,4827802.0,['uk'],False,Random,Aléatoire
,Лоїс Макмастер Буджолд,"Лоїс Макмастер Буджолд (англ. Lois McMaster Bujold; нар. 2 листопада 1949, Колумбус, Огайо) - американська письменниця-фантастка. Володарка численних літературних відзнак, зокрема, 4 премій і 10 номінацій на «Г'юго» за найкращий роман. Прославилась як авторка циклу фантастичних творів про Майлза Форкосигана. За заслуги перед жанром Буджолд нагороджено премією «Гросмейстер фантастики» (2020). == Життєпис == Лоїс Буджолд народилася в Колумбусі, штат Огайо, у 1949 році. В 1967 році закінчила вищу школу міста Верхній Арлінгтон (Upper Arlington High School). З 1968 до 1972 рр. навчалася в Університеті Штату Огайо. Народила двох дітей: Анну (1979) і Пола (1981). З 1980 до 1995 рр. мешкала в місті Маріон, Огайо. В 1995 році сім'я переїхала в Міннеаполіс, штат Міннесота. З дитинства була ненаситною читачкою. Дитячу наукову фантастику почала читати в дев'ять, успадкувавши пристрасть до неї від батька, професора та інженера, що часто купував фантастичні журнали та інші подібні цікавинки. == Літературна кар'єра == Перші твори написала у школі. У восьмому класі, наслідуючи улюбленим письменникам, з найкращою подругою Лілліан Стюарт вигадували різні фрагментарні історії та епізоди. Знаменною подією для 15-річної Лоїс стала подорож Європою автостопом зі старшим братом. В коледжі вибрала англійську профілюючим предметом в коледжі, але пізніше втратила інтерес до неї. Пізніше брала участь в шеститижневому біологічному навчальному турі Східною Африкою. Після коледжу працювала фармацевткою у лікарні Університету Штату Огайо. Коли її подруга Лілліан Стюарт Карл почала писати й продала перше оповідання, безробітна і з двома дітьми Лоїс Буджолд також звернулась до письма. Попрактикувавшись на повісті, почала роботу над першим романом з допомогою і порадами Лілліан і Патриції Рід, письменниці в жанрі фентезі з Міннеаполіса. Насичений період навчання вимогливого мистецтва письма складався з постійного переписування і врахування редакторських правок. Роман «Уламки честі» (англ. Shard of Honor) був закінчений в 1983 р.; другий - «Учень воїна» (англ. Warrior’s Apprentice) - в 1984; третій - «Етан із планети Ейтос» (англ. Ethan of Athos) у 1985 р. Всі три романи належали до «Саги про Форкосиганів», яка складає основний доробок авторки. Також Буджолд написала кілька оповідань, з якими мала намір вийти на ринок журналів. Наприкінці 1984 року три з них вдалося продати журналу Twilling Zone, це був перший професійний успіх. В жовтні 1985 року всі три романи придбало видавництво Baen Books. Друком романи вийшли в червні, серпні й грудні 1986 року. Четвертий роман «У вільному падінні» (англ. Falling Free) надрукував Analog Magazine взимку 1987-88 років і приніс першу Неб'юлу. «Гори скорботи» (англ. The Mountains of Mourning) також з'явився в Analog Magazine і приніс Г'юго і Неб'юлу за найкращу повість 1989 року. А «Гра форів» (англ. Vor Game) і «Барраяр» (англ. Barrayar) отримали премії Г'юго один за одним - у 1991 і 1992 роках. Книги Лоїс Макмастер Буджолд були перекладені на 14 мов. В 1992 році з'явилася книга «Кільце духів» (англ. The Spirit Ring), написана в стилі історичного фентезі. Після чого письменниця повернулася до всесвіту і часу Майлза Форкосигана з книгою «Танок відображень» (англ. Mirror Dance), яка здобула Г'юго і Локус в 1995 році. Роман «Цетаганда» (англ. Cetaganda) був опублікований спочатку в Analog Magazine - стартувавши у вересневому випуску 1995 року, а потім - в січні 1996 року окремою книгою в видавництві Baen Books. Перший редакторський досвід Лоїс Буджолд отримала в 1995 році, укладаючи з Рональдом Гріном антологію «Жінка на війні» («Woman at War») для видавництва Tor Books. Продовженням «Танка відображень» став роман «Пам'ять» (англ. Memory), опублікований у жовтні 1996 року і номінований на Г'юго і Неб'юлу. В червні 1998 року книга вийшла «Комарр» (англ. Komarr), яка отримала Minnesota Book Award в категорії «наукова фантастика й фентезі». Продовження книги «Комарр» - «Громадська компанія» (англ. A Civil Campaign) опубліковане в вересні 1999 року. === Сага про Форкосиганів === Уламки честі (англ. Shard of Honor), 1986 Учень воїна (англ. Warrior's Appreantice), 1986 Етан з Афона (англ. Ethan of Athos), 1986 Вільне падіння (англ. Falling Free), 1987 (Неб'юла 1988) Гори скорботи (англ. The Mountains of Mourning), 1989 (Г'юго 1990, Неб'юла 1989) Лабіринт (англ. Labyrinth), 1989 Межі нескінченності (англ. The Borders of Infinity), 1989 Брати по зброї (англ. Brothers in Arms), 1989 Гра форів (англ. Vor Game), 1990 (Г'юго 1991) Барраяр (англ. Barrayar), 1991 (Г'юго 1992) Танок віддзеркалень (англ. Mirror Dance), 1994 (Г'юго 1995) Цетаганда (англ. Cetaganda), 1995 Пам'ять (англ. Memory), 1996 Комарр (англ. Komarr), 1998 Цивільна кампанія (англ. A Civil Campaign), 1999 Дипломатична недоторканість (англ. Diplomatic Immunity), 2002 Подарунки до зимових свят (англ. Winterfair Gifts), 2004 Кріоопік (англ. CryoBurn), 2010 Альянс капітана Форпатріла (англ. Captain Vorpatril's Alliance), 2012 Джентльмен Джоул та Червона Королева (англ. Gentleman Jole and the Red Queen) (2016) === Фентезі === Кільце духів (The Spirit Ring), 1993 світ циклу «Шаліон»: Прокляття Шаліона (The Curse of Chalion), 2001 Паладин душ (Paladin of Souls), 2003 (продовження Прокляття Шаліона) (Г'юго 2004, Неб'юла 2004, Локус 2004) Священне полювання (The Hallowed Hunt), 2005 Пенрік та Дездемона (у тому ж світі, але окремі новели) Демон Пенріка (Penric's Demon), 2015 Пенрік та Шаман (Penric and the Shaman), 2016 цикл (Sharing Knife) (Beguilement) (2006) (Legacy) (2007) (Passage) (2008) (Horizon) (2009) == Посилання == The Bujold Nexus - сторінка Лоїс Макмастер Буджолд [Архівовано 15 червня 2006 у Wayback Machine.]",uk,Random,,https://uk.wikipedia.org/?curid=45803,835,45803.0,['uk'],False,Random,Aléatoire
,Тур WTA 2013,"Кубок Гопмана, організатором якого є ITF і на якому не розігруються рейтингові очки. == Графік == Нижче наведено повний розклад турнірів на 2013 рік, включаючи перелік тенісистів, які дійшли на турнірах щонайменше до чвертьфіналу. Легенда == Статистична інформація == Ці таблиці показують кількість виграних турнірів кожною окремою гравчинею та представницями різних країн. Враховані одиночні (S), парні (D) та змішані (X) титули на турнірах усіх рівнів: Великий шолом, чемпіонати закінчення сезону (Чемпіонат Туру WTA і Турнір Чемпіонок), Турніри WTA Premier (Premier Mandatory, Premier 5 і звичайні Premier), а також Турніри WTA International. Гравчинь і країни розподілено за такими показниками: Загальна кількість титулів (титул в парному розряді, виграний двома тенісистками, які представляють одну й ту саму країну, зараховано як лише один виграш для країни); Сумарна цінність усіх виграних титулів (одна перемога на турнірі Великого шолома, дорівнює двом перемогам на турнірі Premier Mandatory/Premier 5, одна перемога на чемпіонаті закінчення сезону дорівнює півтора перемогам на Premier Mandatory/Premier 5, одна перемога на Mandatory/Premier 5 дорівнює двом перемогам на звичайних Premier, одна перемога на Premier дорівнює двом перемогам на International); Ієрархія розрядів: одиночний > парний > змішаний; Алфавітний порядок (для гравчинь за прізвищем). === Інформація про титули === Наведені нижче гравчині виграли свій перший титул рівня Туру WTA в одиночному, парному або змішаному розряді: Одиночний розряд Марина Еракович - Мемфіс (сітка) Симона Халеп - Нюрнберг (сітка) Івонн Мойсбургер - Бад-Гастайн (сітка) Моніка Нікулеску - Флоріанополіс (сітка) Еліна Світоліна - Баку (сітка) Кароліна Плішкова - Куала-Лумпур (сітка) Олена Весніна - Гобарт (сітка) Чжан Шуай - Гуанчжоу (сітка) Парний розряд Лара Арруабаррена - Катовиці (сітка) Мона Бартель - Штутгарт (сітка) Ешлі Барті - Бірмінгем (сітка) Чжань Цзіньвей - Сеул (сітка) Кейсі Деллаква - Паттайя (сітка) Чжань Хаоцін - Шеньчжень (сітка) Оксана Калашникова - Баку (сітка) Сандра Клеменшиц - Бад-Гастайн (сітка) Андрея Клепач - Бад-Гастайн (сітка) Менді Мінелла - Богота (сітка) Гарбінє Мугуруса - Гобарт (сітка) Катажина Пітер - Palermo (сітка) Кароліна Плішкова - Лінц (сітка) Крістина Плішкова - Лінц (сітка) Марія Тереса Торро Флор - Гобарт (сітка) Штефані Фогт - Luxembourg (сітка) Яніна Вікмаєр - Luxembourg (сітка) Сюй Їфань - Сеул (сітка) Mixed doubles Ярміла Ґайдошова - Відкритий чемпіонат Австралії (сітка) Андреа Главачкова - Відкритий чемпіонат США (сітка) Луціє Градецька - Відкритий чемпіонат Франції (сітка) Крістіна Младенович - Вімблдон (сітка) Наведені нижче гравчині захистили свій торішній титул в одиночному, парному або змішаному розряді: Одиночний розряд Вікторія Азаренко - Відкритий чемпіонат Австралії (сітка), Доха (сітка) Сара Еррані - Акапулько (сітка) Магдалена Рибарикова - Вашингтон (сітка) Марія Шарапова - Штутгарт (сітка) Серена Вільямс - Чарлстон (сітка), Мадрид (сітка), Відкритий чемпіонат США (сітка), Чемпіонат Туру WTA 2013 (сітка) Парний розряд Аояма Сюко - Вашингтон (сітка) Ірина Бурячок - Баку (сітка) Чжан Кайчжень - Куала-Лумпур (сітка) Ракель Копс-Джонс - Carlsbad (сітка) Надія Петрова - Маямі (сітка) Луціє Шафарова - Чарлстон (сітка) Абігейл Спірс - Carlsbad (сітка) Катарина Среботнік - Сідней (сітка) == Рейтинг == Рейтинг гонки до Чемпіонату WTA визначає гравчинь, які візьмуть участь у Чемпіонаті Туру WTA в жовтні. Рейтинг WTA враховує результати на турнірах за сотанні 52 тижні. === Одиночний розряд === Парний розряд == Лідери за статистикою == станом на 4 листопада 2013 == Завершили кар'єру == Нижче наведено список відомих гравчинь (переможниць головних титулів Туру, і/або тих, які перебували в першій сотні рейтингу WTA в одиночному або парному розряді впродовж щонайменше тижня), які оголосили про завершення кар'єри, стали неактивними (після відсутності ігрової практики понад 52 тижні), або дискваліфіковані пожиттєво, впродовж сезону 2013: == Відновили кар'єру == Нижче наведено тенісисток, які повернулися після припинення кар'єри, під час Туру WTA 2013: Мартіна Хінгіс (born September 30, 1980, in Кошиці, Чехословаччина), turned professional in 1994. She is a former world No. 1 in singles and doubles, is a 15-time Grand Slam champion (5 in singles, 9 in doubles and 1 in mixed) and holds 43 singles and 37 doubles titles. She returned to the doubles tour to play with Даніела Гантухова in 2013. == Нагороди == Володарок нагороди WTA 2013 оголошено на останньому тижні листопада. Гравчиня року - Серена Вільямс Пара року - Сара Еррані & Роберта Вінчі Найбільший прогрес - Симона Халеп Comeback Гравчиня року - Аліса Клейбанова Новачка року - Ежені Бушар Diamond Aces - Вікторія Азаренко Приз глядацьких симпатій в одиночному розряді - Агнешка Радванська Приз глядацьких симпатій у парному розряді - Катерина Макарова & Олена Весніна Приз глядацьких симпатій у Твіттері - Марія Шарапова ([1]) Приз глядацьких симпатій у Фейсбуці - Марія Шарапова ([2]) Fan Favorite Video - 40 LOVE Story Episode 10 ([3]) Fan Favorite WTA Live Show - Cincinnati ([4]) Вигране очко року глядацьких симпатій - Агнешка Радванська (Маямі QF) ([5]) Fan Favorite Match Of The Year - Марія Шарапова Vs Вікторія Азаренко (French Open SF) ([6]) == Див. також == 2013 WTA Awards Світовий Тур ATP 2013 Світовий Тур ATP Challenger 2013 Серія WTA 125K 2013 Цикл жіночих турнірів ITF 2013 Цикл чоловічих турнірів ITF 2013 Асоціація тенісистів-професіоналів Міжнародна тенісна федерація == Примітки == ^ Jump up to: a b ""Happy retirement Marie-Ève!"". Tennis Canada. Retrieved 2013-01-12. == Посилання == Офіційний вебсайт Жіночої тенісної асоціації (WTA)(англ.) Офіційний вебсайт Міжнародної",uk,Random,,https://uk.wikipedia.org/?curid=2628399,1000,2628399.0,['uk'],False,Random,Aléatoire
,Під захистом каменю,"і Джондалар, і деякі інші поважні члени Зеландонії вже мали деякі сумніви щодо цього хибного судження. Два члени племені Зеландонії, Екозар та Брукевал, були частково спорідненими з неандертальцями і дуже соромилися цього. Але Екозар, принаймні, став менше перейматися цим завдяки життєвій історії самої Ейли та власним шлюбом з Джоплайєю, близькою родичкою Джондалара. Брукеваль, навпаки, повністю відкидає свою спорідненість з Кланом і дуже переживає через своє походження. Перша любов Джондалара, раніше відома як Золена, тепер стала Першою серед духовних лідерів Зеландонії. Вона першою підтримує прийняття Ейли у їхню громаду, хоча не в останню чергу за її багаті знання цілющих трав і великий досвід в мистецтві лікування, хоча Ейла також сама повинна була подолати відчуття незручності і пустих страхів при входження в родину Джондалара. Після того, як Ейла допомагає смертельно пораненому на полюванні мисливцеві Шевонару прожити досить довго, щоб діждатися прибуття своєї дружини і попрощатися з нею, всі погоджуються, що Ейлу потрібно прийняти до складу їхнього племені як цілителя всіх членів печери. Одного разу Ейла переконує матерів не полишати напризволяще своїх слабих новонароджених немовлят, доводячи їм, що навіть «плоскоголові» на їхньому місці не лишають своїх кволих дітей. Ця новина дуже потрясла їх (як зазначила невістка Джондалара Пролева) і змушує дещо переглянути свої погляди на складену віками традицію стосовно безнадійно хворих новонароджених дітей. Ейла стає все ближче до ще не визначеної її ролі в житті Дев'ятої Печери Зеландонії. Знання молодої жінки в зціленні, а також велика майстерність в полюванні змушують її взяти участь у духовному керівництві Дев'ятої Печери. А Джондалар з нетерпінням чекає літньої зустрічі та весільного ритуалу, який нарешті пов'яже їх в подружньому житті. Це була його найзаповітніша мрія ще з часів життя в «Долині коней». Їх новонароджена дочка Джонейла, названа за частинами їх імен, підтверджує, що Джондалар та Ейла, кожен з них є частинкою їх дитини в фізичному плані, а не лише в духовному. Невдовзі після народження дитини Ейла остаточно вирішує стати аколітом Зеландонії, хоча б тому, що члени її нової родини прийняли її як цілительку. Події цієї книга описують життя доісторичних людей в теперішній долині річки Везер, поблизу комуни Лес-Ейзіс, у департаменті Дордонь, в південно-західній Франції. Цей район був відносно густонаселений ще в доісторичні часи, з багатьма відкритими оселями, що були розташовані у скелях, які ще можна побачити і дотепер, деякі з них перетворені на туристичні пам'ятки. У цій долині розташований національний музей передісторії. Тут же Ейла також відкриває всесвітньо відому печеру Ласко, яку згодом розмальовують члени її нової родини. === Дев'ята Печера Зеландонії === Ейла - з Дев'ятої Печери Зеландонії, колишній член табору Лева Мамутоїв, Дочка вогнища мамонта, обрана Духом Печерного Лева, захищена Печерним ведмедем Джондалар - з Дев'ятої Печери Зеландонії, чоловік Ейли, син колишнього ватажка, брат вождя, Джохаррана Зеландоні - (Золена), колишня кохана Джондалара Тонолан (помер) - молодший брат Джондалара, загинув у «Великій Подорожі» Фолара - молодша сестра Джондалара Мартона - мати Джондалара, колишній вождь, також мати Джохаррана, Фолари і Тонолана Вілломар - чоловік Мартони, майстер торгівлі, мандрівник Тівонан - учень Вілломара Джоконан (помер) - перший чоловік Мартони, чоловік з вогнища Джохаррана Джохарран - старший брат Джондалара, ватажок Дев'ятої Печери Пролева - дружина Джохаррана Джарадал - син Пролеви, дитина вогнища Джохаррана Левела - молодша сестра Пролеви, дружина Джондекама Джондекам - чоловік Левели, племінник Кімерана і син Зеландоні з Другої Печери Велима - мати Пролева та Левели Солабан - мисливець, радник і друг Джохаррана Рамара - товариш Солабана Робенан - син Рамари Рушемар - мисливець, радник і друг Джохаррана Салова - дружина Рушемара Марсола - дочка Салови Марона - колишня подруга Джондалара Вилопа - зведена сестра Марони Портула - подруга Марони Лорава - молодша сестра Портули Раміла - подруга Фолари Галея - подруга Фолари Шарезал - новий член Дев'ятої Печери, незнайомий Джондалару Шевонар (помер) - мисливець, яка гине під час полювання Релона - дружина Шевонара Ранокол - брат Шевонара Брюкеваль - далекий двоюрідний брат Джондалара (його дід був належав клану) Мадроман - раніше називався Ладроман, аколіт П'ятої Печери Ларамар - чоловік, який робить березовицю Тремеда - дружина Ларамара Бологан - старший син Тремеди (дванадцять років Ланога - десятирічна дочка Тремеди Лорала - дочка Тремеди (півроку) Стелона - літня жінка, яка годує Лоралу Тефона - молода жінка, кращий дозорець і слідопит Третьої Печери Тевола - виробник панелей з сириці. Ланідар - хлопчик Дев'ятнадцятої Печери з недорозвиненою правою рукою (дванадцять років) Мардена - мати Ланідара. Денода - мати Мардени. Яніда - дружина Перідала. Перидал - чоловік Яніди. Матаган - юнак, покалічений носорогом. Тішона - дружина Маршевала. Маршевал - чоловік Тішони. Палідар - товариш Тівонана. Вінні - кінь Ейли, золотиста кобила. Молодець - кінь Джондалара, гнідий жеребець. Вовк - вовк Ейли. === Вожді печер === Манвелар - вождь Третьою Печери, Скелі Дворіччя. Морізан - син дружини Манвелара, син його вогнища. Смілая - вождь Одинадцятої Печери, Рівер-Плейс. Дорова - мати Смілаї. Брамевал - вождь Чотирнадцятої Печери, Долини Мілкоріччя. Кімеран - вождь Другої Печери Зеландонії, найстаршого вогнища, брат Зеландоні Другої Печери, дядько Джондекама. Денанна - головний вождь об'єднання Трьохскельної Двадцять Дев'ятої Печери. Тормаден - вождь Дев'ятнадцятого Печери. === Осередок Зеландоні === Зеландоні Одинадцятої Печери, Річкової - гомосексуал. Маролан - друг і співмешканець Одинадцятого Зеландоні. Зеландоні Третьою Печери (Скелі Дворіччя - літній чоловік. Зеландоні Чотирнадцятої Печери, Долини Мілкоріччя - жінка середнього віку. Зеландоні Другої Печери, Старшого вогнища - мати Жондекама, старша сестра Кімерана. Зеландоні Сьомої Печери, Кінської Скелі - сивочолий старець, дідусь Зеландоні Другої Печери і Кімерана. Зеландоні Дев'ятнадцятого Печери - сива літня жінка. Зеландоні П'ятої Печери, Стародавньої Долини - чоловік середніх років. Зеландоні Трьохскельної Двадцять Дев'ятої Печери - головний радник трьох підлеглих їй Зеландоні і трьох вождів окремих володінь об'єднаної Двадцять Дев'ятої Печери. Помічник Зеландоні Двадцять Дев'ятої Печери, Зеландоні Скелі Відображення (Південне володіння) - чоловік середніх років. Помічник Зеландоні Двадцять Дев'ятої Печери, Зеландоні Південного Входу (Північне володіння) - молодий чоловік. Помічник Зеландоні Двадцять Дев'ятої Печери, Зеландоні Літнього Табору (Західне володіння) - жінка середніх років. Перша учениця Другої Печери (підготовлена Зеландоні) - молода жінка. Джоконол - перший учень Дев'ятої Печери, художник, молодий чоловік. Миколан - другий учень Чотирнадцятої Печери, юнак. Меджеру - учениця Третьої Печери (спочатку Чотирнадцятої Печери), молода жінка. Мадроман - учень П'ятої Печери (раніше Ладроман з Дев'ятої Печери), молодий",uk,Random,,https://uk.wikipedia.org/?curid=3299484,1000,3299484.0,['uk'],False,Random,Aléatoire
,Самбука,"Самбу́ка (італ. sambuca) - італійський лікер з ароматом анісу. Зазвичай це прозора солодка рідина з вмістом спирту 38-42 %, є темні і навіть червоні різновиди самбуки. Виготовляється з пшеничного спирту, цукру, зірчастого анісу, витяжки з ягід бузини і набору ароматичних трав, точний склад яких тримається в секреті. == Назва == Назва самбука дуже схожа з назвою бузини чорної - Sambucus nigra. І основною версією є те, що для урівноваження анісового аромату в самбуку додається витяг з ягід бузини. Однак найбільший виробник самбуки, компанія Молінарі, стверджує, що бузина не має ніякого відношення ні до назви, ні до вмісту напою, що породило низку версій походження назви: Можливо, назва напою походить від арабського слова «zammut», що перекладається як « зірчастий аніс» - основний елемент самбуки. Є версія, що назва самбуки походить від назви італійського міста (Самбука-Пістоїєзе чи Самбука-ді-Сицилія). Крім того, можливо, що так називався арабський тип корабля, на якому привозили цей алкогольний напій. == Історія == У Середньовіччі сарацини привезли в Рим напій на основі зірчастого анісу. Його використовували як лікарський засіб і заради задоволення, в кінці снідання. Цей напій вважається прабатьком сучасної самбуки. Італійське слово Самбука було вперше використано як ім'я іншого лікеру на основі анісу, який було створено в Чівітавеккії близько 130 років тому. Перша комерційна версія такого напою вийшла наприкінці 1800 року в Чівітавеккії завдяки Луїджі Манзі, що почав продавати Самбуку Манзі (Sambuka Manzi), яка й виробляється до цього часу. В 1945 році Анджело Молінарі експериментуючи у змішуванні трав'яних настоїв з винами і спиртами, розробив рецептуру лікеру на основі анісу і назвав його Sambuca Extra Molinari. Він заснував компанію з виробництва цього напою в маленькому прибережному містечку Чівітавеккія в 50 милях на північ від Риму. Завдяки зусиллям, докладеним спочатку Анжело, а потім послідовно трьома його синами - Мафалда, Марчелло і Антоніо, лікер Sambuca Extra Molinari сьогодні займає 70 % італійського ринку самбуки. == Способи вживання == В жодному разі не намагайтесь пити палаючу самбуку. Інакше можна обпекти губи, обличчя та волосся. Існує безліч способів вживання самбуки, ось кілька з них: Традиційний італійський спосіб приготування - самбука con mosca (буквально «з мухами»); самбука подається з трьома кавовими зернами, кинутими у напій. Вони уособлюють здоров'я, багатство і щастя. Самбуку п'ють і в чистому вигляді як діжестів. Напій підпалюють в стопці, дають горіти. Вогонь через деякий час гасне, і самбуку швидко випивають, поки вона тепла. Беруть два келихи, в один наливають лікер, підпалюють і переливають у другий келих (або ж келих повертається навколо своєї осі - для того, щоб не лопнуло скло), потім перший келих перевертають і ставлять на блюдце. Між тим блюдцем і келихом повинна бути паперова серветка, в неї вставлена пластмасова трубочка. Напій п'ють, а потім вдихають вміст другого келиха через трубочку. Кавові зерна розгризають. Також самбуку вживають у складі коктейлів. Наприклад, «вогнянний» - у високу рівну чарку наливають кілька шарів алкогольних напоїв у порядку зростання градусу, а саме: будь-який легкий лікер, шампанське, самбука, горілка, абсент. Напій підпалюється і п'ється через трубочку. Запивається, якщо треба, лимонним соком. == Див. також == Лікери на основі анісу широко поширені в Середземномор'ї. Є такі аналоги самбуки: Узо (Греція) Пастис (Франція) Раки (Туреччина) Мастика (Болгарія) Арак",uk,Random,,https://uk.wikipedia.org/?curid=615065,514,615065.0,['uk'],False,Random,Aléatoire
,Кубок Футбольної ліги 1994—1995,Кубок Футбольної ліги 1994-1995 - 35-й розіграш Кубка Футбольної ліги. Змагання проводилось за системою «плей-оф» серед 92 найкращих клубів Англії та Уельсу. Титул вп'яте у своїй історії здобув Ліверпуль. == 1/16 фіналу == Перегравання == 1/8 фіналу == Перегравання == Посилання == Кубок Футбольної ліги на rsssf[недоступне посилання з липня 2019] (англ.) Кубок Футбольної ліги на soccerbase [Архівовано 26 червня 2017 у Wayback Machine.] (англ.),uk,Random,,https://uk.wikipedia.org/?curid=2873118,87,2873118.0,['uk'],False,Random,Aléatoire
,Землетрус у Сичуані (2014),"Землетрус у Сичуані 23 листопада 2014 року мав магнітуду 6,5 за шкалою Ріхтера. Локалізація - на південному заході Китаю у провінції Сичуань. Загинули 5 людей, майже півсотні травмовані. Найбільше травмованих - серед дітей. Під час землетрусу вони були в школі, і коли вчителі наказали негайно залишити приміщення - зчинилася штовханина. У регіоні землетрусу вже зима, уночі морози сягають −10 °C. == Джерела == Число жертв землетрясения в Китае возросло до пяти [Архівовано 29 листопада 2014 у Wayback Machine.] Потужний землетрус у Китаї - постраждало багато дітей",uk,Random,,https://uk.wikipedia.org/?curid=1819987,86,1819987.0,['uk'],False,Random,Aléatoire
,Даррен Дутчишин,"Даррен Дутчишин (англ. Darren Dutchyshen; 19 грудня 1966, Реджайна, Саскачеван Канада - 15 травня 2024) - канадський спортивний коментатор українського походження. Ведучий передачі SportsCentre на каналі TSN. == Біографія == Народився 1966 року у м. Реджайна, Саскачеван та виріс у містечку Порк'юпайн-Плейн. Закінчив Коледж коментаторства Західної академії в Саскатуні. Після навчання працював на каналах STV та Global Edmonton. З 1995 року працює на TSN. В рамках передчі SportsCentre веде репортажі про Канадську футбольну лігу під час футбольного сезону, коментує хокейні матчі НХЛ. 2010 року працював кореспондентом TSN на Зимових Олімпійських іграх 2010, а 2012 року - на олімпійських іграх у Лондоні.",uk,Random,,https://uk.wikipedia.org/?curid=2473251,104,2473251.0,['uk'],False,Random,Aléatoire
,Замутов,"Замутов (словац. Zámutov) - село в Словаччині, Врановському окрузі Пряшівського краю. Розташоване в східній частині Словаччини на східних схилах Солоних гір в долині Замутовського потоку, що впадає до Топлі. Уперше згадується у 1402 році. == Храми == У селі є римо-католицький костел 1912 року з готичними та бароковими елементами, протестантська церква (1920) та греко-католицька церква Покрови Пресвятої Богородиці 1974 року, перебудована у 1990 році. Первісна греко-католицька парафіяльна церква з 1920 року була знищена. == Населення == У селі проживає 3009 осіб. Національний склад населення (за даними перепису 2001 року): словаки - 95,28 %, цигани - 3,94 %, чехи - 0,15 %, українці - 0,07 %, угорці - 0,04 %. Склад населення за приналежністю до релігії станом на 2001 рік: греко-католики - 58,53 %, римо-католики - 28,04 %, протестанти - 7,96 %, православні - 0,11 %, не вважають себе вірянами або не належать до жодної вищезгаданої конфесії - 2,27 %. == Джерела == сайт села [Архівовано 27 грудня 2013 у Wayback Machine.] дані про село на сайті www.e-obce.sk [Архівовано 26 грудня 2013 у Wayback Machine.] дані про національний та конфесійний склад населення села на сайті Статистичного уряду Словаччини",uk,Random,,https://uk.wikipedia.org/?curid=1635483,190,1635483.0,['uk'],False,Random,Aléatoire
,Да (річка),"Да (в'єт. sông Đà, «чорна») або Лісяньцзян (кит.: 李仙江) - річка в Китаї та В'єтнамі, головна притока річки Хонгха. Бере початок від злиття Амоцзяна та Чусуньчуаньхе (Бабяньцзян), протікає переважно у глибокій долині з північного заходу на південний схід. Мусонний режим з літньо-осінніми повенями. У низовинах займаються вирощуванням рису. Річка тече через наступні в'єтнамські провінції: Лайтяу, Дьєнб'єн, Шонла, Хоабінь. На берегах річки Да розташовані в'єтнамські міста Ван'єн, Хоабінь, Кішон, Тханьтхюї. Притоки на території В'єтнаму (за напрямком течії): По, На, Мок, Му, Пан, Шап. На річці також розташовано кілька чинних гідроелектростанцій (як у Китаї, так і у В'єтнамі), в тому числі й найбільша гідроелектростанція Південносхідної Азії - в'єтнамська ГЕС Шонла. Повний каскад гідровузлів на річці Да на в'єтнамській території складатиметься з ГЕС Лайтяу (1200 МВт), ГЕС Шонла (2400 МВт), ГЕС Хоабінь (1920 МВт), ГЕС Бантят (220 МВт) і ГЕС Гуойкуанг (520 МВт), частину з яких уже введено в експлуатацію.",uk,Random,,https://uk.wikipedia.org/?curid=4046106,150,4046106.0,['uk'],False,Random,Aléatoire
,Чемпіонат U-19 України з футболу 2015—2016,4-та юнацька першість України з футболу проходила з серпня 2015 року і завершилася у травні 2016. == Регламент == Змагання проходять за класичною схемою у 2 кола з роз'їздами - матчі вдома та у гостях. Загалом кожна команда проведе по 30 матчів. == Учасники == У турнірі беруть участь 16 юнацьких команд: - нові команди. == Див. також == Чемпіонат України з футболу 2015-2016 Кубок України з футболу 2015-2016 == Посилання == Першість серед юнацьких команд 2015/2016 на офіційному сайті ПЛ Чемпіонат U-19 України 2015-2016 - Офіційний сайт ФФУ,uk,Random,,https://uk.wikipedia.org/?curid=1979195,100,1979195.0,['uk'],False,Random,Aléatoire
,Бігас Луна,"Хуа́н Хосе́ Бі́гас Лу́на (ісп. José Juan Bigas Luna; нар. 19 березня 1946(19460319) - пом. 6 квітня 2013) - іспанський кінорежисер і сценарист. == Кар'єра == У його фільмі «Шинка, шинка», що вийшов 1992 року, дебютувала на великому екрані Пенелопа Крус. У цій картині Крус зіграла разом з Хав'єром Бардемом, який 2010 року став її чоловіком. «Шинка, шинка» була удостоєна «Срібного лева» Венеційського кінофестивалю та була номінована на чотири національні іспанські кінопремії «Гойя». Всього за свою кінокар'єру, що почалася в кінці 1970-х, Бігас Луна зняв як режисер майже 20 фільмів. Найбільш відомими з них є «Татуювання» («Tatuaje»), показаний в 1978 на Канському фестивалі, а також «Покоївка з 'Титаніка'» («La Femme de chambre du 'Titanic'», 1997), який отримав премію «Гойя» за найкращий сценарій, стрічка «Оголена Маха» («Volaverunt», 1999), висунута на чотири премії «Гойя», і «Золоті яйця» («Huevos de oro», 1993), удостоєні спецпризу журі МКФ у Сан-Себастьяні. Остання прижиттєва робота Бігаса Луни - «Хочу в Голлівуд» («Di Di Hollywood») - вийшла на екрани в 2010. В останні місяці життя режисер готувався в своїй рідній Барселоні до зйомок фільму «Друге начало» - науково-фантастичної стрічки про Землю після вторгнення інопланетян. == Посилання == Бігас Луна на сайті IMDb (англ.)",uk,Random,,https://uk.wikipedia.org/?curid=1528441,198,1528441.0,['uk'],False,Random,Aléatoire
,Городищенська сільська рада (Луцький район),"Городищенська сільська рада Городищенської сільської територіальної громади (до 2017 року - Городищенська сільська рада Луцького району Волинської області) - орган місцевого самоврядування Волинської області з розміщенням у с. Городище. == Склад ради == Рада складається з 14 депутатів та голови. Перші вибори депутатів ради громади та сільського голови відбулись 29 жовтня 2017 року. Було обрано 14 депутатів ради, з них (за суб'єктами висування): самовисування - 5, УКРОП - 4, Всеукраїнське об'єднання «Батьківщина» та Аграрна партія України - по 2, БПП «Солідарність» - 1 депутат. Головою громади обрали позапартійну самовисуванку Світлану Соколюк, тоді чинного Городищенського сільського голову. В раді створені три постійні депутатські комісії: з питань планування бюджету, фінансів; з питань будівництва та архітектури, земельних відносин, екології, благоустрою і житлово-комунального господарства; з питань депутатської етики, протидії корупції, дотримання прав людини, законності, регламенту, соціального захисту населення, освіти, культури, молоді і спорту. == Історія == До 14 листопада 2017 року - адміністративно-територіальна одиниця в Луцькому районі Волинської області з підпорядкуванням сіл Городище, Григоровичі та Мартинівка. Рада складалась з 12 депутатів та голови. === Керівний склад сільської ради === Примітка: таблиця складена за даними джерела === Населення === Згідно з переписом УРСР 1989 року чисельність наявного населення села становила 760 осіб, з яких 332 чоловіки та 428 жінок. За переписом населення України 2001 року в селі мешкали 843 особи. === Мова === Розподіл населення за рідною мовою за даними перепису 2001 року: == Посилання == Картка ради на сайті ВРУ [Архівовано 26 червня 2020 у Wayback Machine.]",uk,Random,,https://uk.wikipedia.org/?curid=1683193,246,1683193.0,['uk'],False,Random,Aléatoire
,Експеримент Квотермаса,"20:55, третього та четвертого з 20:45 до 21:15 і останніх двох з 21:00 до 21:30. Через живу трансляцію епізоди закінчувались пізніше, аніж заплановано, наприклад, четвертий епізод закінчився на 2 хвилини пізніше. Фінальна серія тривала аж на 6 хвилин довше, бо мікрофон вийшов з ладу. Ніл стверджував, що оператори навіть погрожували припинити знімати через такі значні затримки, на що Картієр відповів: «Просто дайте їм ще одну спробу!» У документації BBC вказано, що як мінімум в одному регіоні передавачі обрізали фінальний епізод серіалу. Використання кіноплівки шириною 35 мм, яка давала змогу проводити трансляцію наживо, - одне з нововведень BBC при зйомках цього серіалу. Було затверджено продаж серіалу Корпорації радіомовлення Канади, крім цього Картієр хотів дозволити використання матеріалу для трейлерів та додаткових показів. Під час запису другого епізоду муха сіла на об'єктив камери і її можна було бачити при перегляді упродовж декількох хвилин. Копії перших двох епізодів є одними з найстаріших прикладів британських серіалів. У листопаді 1953 було запропоновано використати існуючі два епізоди для спеціального різдвяного повтору серіалу. Цю ідею також не було втілено у життя, хоча Картієр та актор Рейнальд Тейт прагнули повторного прокручування серіалу по телебаченні. У 1963 році один з епізодів було вибрано для презентації ранньої діяльності британського телебачення на Фестивалі світового телебачення у Національному театрі кіно у Лондоні. == Актори та зйомки == Через успіх «Експерименту Квотермаса» Найджел Ніл став одним з найкращих сюжетних письменників у історії британського телебачення. У додаток до чисельних відгалужень та сиквелів до «Експерименту Квотермаса», він написав відомі сюжети до «Тисяча дев'ятсот вісімдесят четвертий» (1954 року) і до «Кам'яної стрічки» (1972). У 2006 році BBC News Online опублікували статтю Марка Ґетіса, у якій він описував внесок Нігела Ніла у історію британського телебачення. «Він є серед найкращих - я впевнений, що Ніл є не менш важливим за Деніса Поттера, Девіда Мерсера, Алана Блісдейла та Алана Бенетта», - писав він. Ніла у дії можна було побачити на екрані впродовж останнього епізоду «Експерименту Квотермаса» - він керував монстром під час сцени у Вестмінстерському абатстві. Монстр, зроблений Нілом та його дівчиною Джуді Кер (в майбутньому вони побрались), насправді складався з рукавиць, покритих різноманітними рослинами та іншими матеріалами. Пара зберегла рукавиці як спогад і навіть була показана через 50 років у документальному фільмі про кар'єру Ніла. Рудольф Картієр емігрував з Німеччини у 1930-х роках, щоб втекти від нацистського режиму і приєднався до BBC за рік до випуску «Експерименту Квотермаса». Він спільно з Нілом брав працював над кількома роботами і став головною фігурою у британській телевізійній індустрії. Він знімав такі відомі серіали як «Тисяча дев'ятсот вісімдесят четвертий», наступні два серіали Квотермаса та фільми «Залізний Хрест» (1961 року) і «Лі Освальд: Убивця» (1966 року). У його некролозі написаному у Таймс згадувався його внесок у телевізійні серіали 1950-х років: «У час, коли студійна продукція була в більшості одноманітною він широко поважав і впроваджував креативність, що дало британському телебаченню новий поштовх». У статті також вказувалось, що Експеримент Квотермаса був вершиною його кар'єри. Сам Квотермас був зіграний досвідченим актором Рейнальдом Тейтом, який також виконував ролі у багатьох фільмах серед яких «Шлях Вперед» (1944 року). Він помер двома роками пізніше, коли готувався до ролі професора у «Квотермас II». Тейт був другим претендентом на цю роль: Картієр перед цим запропонував її Андре Мореллю, який відхилив його пропозицію. Проте Морель зіграв професора у третій частині серіалу, «Квотермас і котлован». Віктора Каруна зіграв шотландський актор Дункан Ламонт, який пізніше також знімався у фільмі «Заколот на «Баунті» (1962 року). Він настільки захоплювався «Експериментом Квотермаса», що приїхав до Александра паласу під час зйомок останнього епізоду для моральної підтримки акторів. Вілфрид Брамбель, який мав невелику роль п'янички у серіалі, пізніше знімався у ролі бродяги у «Квотермас II». Брамбель також знімався у «Тисяча дев'ятсот вісімдесят четвертий» і відтак став широко відомим через його ролі у комедії «Степто та Син» (1962-1974 років) та у фільмі «Вечір важкого дня» (1964 року). 74 річна акторка Кеті Джонсон грала другорядну роль у серіалі, проте пізніше вона стала широко відомою і отримала Нагороду британського кіно за роль місіс Луіси Вільберфорс у фільмі «Замочити бабцю» (1955 року). == Оцінка та відгуки == «Експеримент Квотермаса» отримав звання найпопулярнішого серіалу 1953 року. Перший його епізод дивилось близько 3.4 мільйона людей, останні два - вже близько 5 мільйонів, що в середньому склало 3.9 мільйона на серію. Таймс зазначали, що рік перед початком трансляції «Експерименту Квотермаса», у жовтні 1952 року, загальна кількість людей, що періодично дивились телевізор складала близько 4 мільйонів людей. У березні цього ж року BBC зазначили, що в середньому 2.25 мільйонів населення дивляться їх передачі щовечора. 1954 року Сісил МакГіверн, виконавчий продюсер BBC, посилався на успіх серіалу у розмові про початок нового комерційного телевізійного каналу, який би поставив крапку монополії BBC. «Якби на телебаченні існувала конкурентоспроможність, то ми б знищували її під час показу «Експерименту Квотермаса» по суботніх вечорах. У нас є потреба у передачах, схожих на «Експеримент Квотермаса». Після смерті Ніла у 2006 році, кіноісторик Роберт Сімпсон сказав, що серіал був «подією на екрані, яка спустошувала вулиці і паби упродовж шести тижнів, протягом яких його показували». Після того як цифровий телеканал BBC Four перезняв серіал у 2005, ревізор каналу Дженіс Хедлоу описала оригінал як обов'язковий для перегляду. Загалом, відгуки глядачів були позитивними. Листи похвали від глядачів приходили до Радіо Таймс - журналу з розкладом телепередач BBC. Згадуючи статтю про «Експеримент Квотермаса» у The Times, журналіст Джефрі Вонсел підмітив закінчення: «Вестмінстерське абатство без сумнівів домінувало на телебаченні упродовж літа 1953, але це не було викликано лише коронацією королеви, що мені зараз згадується. На це також вплинув професор Бернард Квотермас, який боровся з пульсуючою гігантською рослиною, яка загрожувала знищити світ починаючи з абатства... «Експеримент Квотермаса» налякав до смерті чисельних молодих глядачів, які сідаючи за телевізор сподівались побачити коронацію... «Експеримент» був одним з першим британських серіалів, який міг нажахати аж до глибини душіПодальші опитування глядачів показали, що технічні проблеми, які переривали показ останнього епізоду мали негативний вплив на погляди публіки щодо серіалу. За їх словами кінцівку було зіпсуто. Незважаючи на ці проблеми, а також наявність лише перших двох епізодів у архівах, «Експеримент Квотермаса» продовжував отримувати похвалу від критиків упродовж десятиліть після трансляції. Сайт Британського інституту кінематографії «Screenonline» описує серіал як один з",uk,Random,,https://uk.wikipedia.org/?curid=2083282,1000,2083282.0,['uk'],False,Random,Aléatoire
,Атлі Ейнарссон,"Атлі Ейнарссон (нар. 20 жовтня 1966, Ісландія) - ісландський футболіст, атакувальний півзахисник. З 1990 по 1992 рік зіграв 4 матчі у футболці національної збірної Ісландії. У 1991 році в складі «Вікінгура» (Рейк'явік) став чемпіоном Ісландії. == Особисте життя == Батько Атлі, Ейнар Валур Крістіанссон, був гірськолижником, який брав участь у двох змаганнях на зимових Олімпійських іграх 1956 року. Також займався футболом, виступав за ІБІ та «Вікінгур» (Рейк'явік). == Досягнення == Урвалсдейлд Чемпіон (1): 1991 == Посилання == Візитна картка футболіста на офіційному сайті ФАІ (ісл.) Атлі Ейнарссон на сайті transfermarkt.com (англ.) Атлі Ейнарссон на сайті PlaymakerStats.com (англ.) Профіль гравця на сайті footballdatabase.eu Профіль гравця на сайті worldfootball.net Профіль гравця на сайті fbref.com",uk,Random,,https://uk.wikipedia.org/?curid=4736830,115,4736830.0,['uk'],False,Random,Aléatoire
,Касьянов Володимир Васильович,"Володи́мир Васи́льович Касья́нов (1929-1992) - диригент, домрист, педагог. Професор (1990), заслужений артист УРСР (1982). == Життєпис == Народився 1929 року в селі Сетраки (нині Ростовська область РФ). 1955 року став лауреатом Всеукраїнського конкурсу виконавців. 1957 року закінчив Одеську консерваторію (1957; клас домри Валентина Єфремова, диригування - Олександра Касьянова), в якій вже 1956 році став викладачем. У 1961-1974 роках був завідувачем, а у 1988 став професором кафедри народних інструментів. У 1975 році став художнім керівником і головним диригентом оркестру народних інструментів Одеської філармонії. Для репертуару оркестру ним було зроблено низек обробок та інструментовок. Солістами оркестру у цей час були М. Огренич, Г. Поливанова, А. Бойко, А. Дуда, Л. Ширіна. Учнями Володимира Касьянова є, зокрема, В. Івко, Н. Ксіда, Д. Орлова, народний артист Росії В. Красноярцев. Помер 1992 року в Одесі. Проводяться конкурси виконавців на народних інструментах імені заслуженого артиста України В. В. Касьянова. == Джерела == ЕСУ [Архівовано 25 вересня 2020 у Wayback Machine.] IV конкурс виконавців на народних інструментах імені заслуженого артиста України В. В. Касьянова [Архівовано 16 грудня 2019 у Wayback Machine.]",uk,Random,,https://uk.wikipedia.org/?curid=3356330,173,3356330.0,['uk'],False,Random,Aléatoire
,Бай Мудань,"Бай Мудань (кит.: 白牡丹; піньїнь: bái mǔ dān; літ.: 'біла півонія') - листовий білий чай «нового стилю». Він проводиться з першого листочка чайної рослини. Чайну сировину підсушують в тіні і тільки після цього піддають термічній обробці, але його не смажать як багато інших чаї. Чай Бай Мудань виробляється на півночі провінції Фуцзянь у Китаї і складається з бруньки і першого листочка зібраних на початку весни. Чай «Біла півонія», як будь-який білий, готують вручну. Зібраний чайний флеш підвуджують, сушать, не допускаючи ферментації і цим забезпечують збереження всіх природних якостей продукту. Чай недорогий, п'ється легко. Заварювати потрібно у воді не більше 70-75 °C, витримує кілька заварювань. Чайний настій виходить світлого відтінку, з солодким рослинним присмаком іноді трохи горіхового смаку. Цей рідкісний і водночас широко відомий чай часто використовують для проведення китайської чайної церемонії «гун-фу», коли п'ють його з маленьких чашок і заварюють кілька разів. Настоюють вперше менше ніж хвилину, збільшуючи час настоювання при наступних заварках. Настій цього чаю блідий, прозорий, дуже ароматний в першій заливці. Найсильніший смак, злегка терпкий і оксамитовий, відчувається у другій і третій зливках. Бай Мудань, на думку китайських фахівців, ідеально прибирає надлишковий жар, регулює емоційний стан, одночасно тонізує і розслабляє, створюючи відчуття приємного комфорту і спокою. Ідеально підходить для чаювання в теплу і жарку пору року. == Посилання == Master Lam Kam Cheun et al. (2002). The way of tea. Gaia Books. ISBN 1-85675-143-0. Christopher Roberson (2000), White tea (China) [Архівовано 10 січня 2008 у Wayback Machine.] from Usenet's rec.food.drink.tea FAQ, via pages.ripco.net",uk,Random,,https://uk.wikipedia.org/?curid=2053782,245,2053782.0,['uk'],False,Random,Aléatoire
,Чемпіонат Польщі з футболу 1935,"Чемпіонат Польщі з футболу 1935 проводився з 31 березня по 1 грудня. У змаганні брали участь одинадцять команд. Чемпіоном Польщі став клуб «Рух» (Хожув). Для команди цей титул став третім в історії. Найкращий бомбардир турніру - гравець львівської «Погоні» Міхал Матіяс, який забив 22 голи у ворота суперників. == Найкращі бомбардири == 22 - Міхал Матіяс («Погонь») 16 - Артур Возняк («Вісла»), Каєтан Кришкевич («Варта») == Чемпіони == «Рух»: Ерік Татусь, Генрік Гила; Ян Бадура, Кароль Дзівіш, Едмунд Гемса, Вальтер Панхиж, Теодор Петерек, Антоній Руранський, Евальд Урбан, Губерт Вадас, Герард Водаж, Францішек Зожицький, Ернест Вілімовський, Губерт Гурка, Едмунд Малхерек, Павел Малхерек, Зігфрід Чемпиш, Ернест Кубіш, Сильвестер Новаковський, Евальд Лоеве, Юзеф Шлосарек, Юзеф Ібром, Стефан Катзи. Тренер - Густав Візер. == Джерела == Чемпіонат Польщі на сайті RSSSF",uk,Random,,https://uk.wikipedia.org/?curid=1595119,140,1595119.0,['uk'],False,Random,Aléatoire
,Майкл Учебо,"Майкл Учебо (англ. Michael Uchebo, нар. 3 лютого 1990, Енугу) - нігерійський футболіст, нападник бельгійського «Серкля» (Брюгге) та національної збірної Нігерії. == Клубна кар'єра == Народився 3 лютого 1990 року в місті Енугу. Вихованець футбольної школи клубу «Енугу Рейнджерс». Дорослу футбольну кар'єру розпочав 2008 року в основній команді того ж клубу, в якій провів один сезон, взявши участь у 31 матчі чемпіонату. Більшість часу, проведеного у складі «Енугу Рейнджерс», був основним гравцем атакувальної ланки команди. Своєю грою за цю команду привернув увагу представників тренерського штабу нідерландського «ВВВ-Венло», до складу якого приєднався 2009 року. Відіграв за команду з Венло наступні три сезони своєї ігрової кар'єри. Граючи у складі «ВВВ-Венло» також здебільшого виходив на поле в основному складі команди. До складу«Серкля» приєднався 2012 року. Відтоді встиг відіграти за команду з Брюгге 52 матчі в національному чемпіонаті. == Виступи за збірні == Протягом 2008-2009 років залучався до складу молодіжної збірної Нігерії. 2014 року дебютував в офіційних матчах у складі національної збірної Нігерії. == Посилання == Профіль гравця на TransferMarkt[недоступне посилання з липня 2019] (італ.), (нім.), (англ.) Майкл Учебо на сайті worldfootball.net (англ.) (нім.) (фр.) (ісп.) (порт.) (італ.) (нід.) (пол.) Профіль футболіста на сайті soccerway.com (англ.) (нім.)",uk,Random,,https://uk.wikipedia.org/?curid=1689171,193,1689171.0,['uk'],False,Random,Aléatoire
,ZFP57,"ZFP57 (англ. ZFP57 zinc finger protein) - білок, який кодується однойменним геном, розташованим у людей на короткому плечі 6-ї хромосоми. Довжина поліпептидного ланцюга білка становить 452 амінокислот, а молекулярна маса - 51 919. Кодований геном білок за функціями належить до репресорів, білків розвитку. Задіяний у таких біологічних процесах, як транскрипція, регуляція транскрипції, альтернативний сплайсинг. Білок має сайт для зв'язування з іонами металів, іоном цинку, ДНК. Локалізований у ядрі. == Див. також == Хромосома 6",uk,Random,,https://uk.wikipedia.org/?curid=2504384,80,2504384.0,['uk'],False,Random,Aléatoire
,Уряди двірські,"Уряди двірські (пол. Urzędy dworskie) - у Речі Посполитій загальна назва посадових осіб і їх відомств, які відповідали за справне функціонування двору монарха. Уряди двірські поділялися на такі групи: Уряди надвірні - були пов'язані безпосередньо із обслугою монарха. У свою чергу оділялися на: Уряди королівського столу, в склад яких входили: Кухмістр великий коронний кухмістр великий литовський стольник великий коронний стольник великий литовський підчаший великий коронний підчаший великий литовський крайчий великий коронний крайчий великий литовський підстолій великий коронний підстолій великий литовський чашник великий коронний чашник великий литовський Уряди, які представляли велич монарха, в склад яких входили: хорунжий великий коронний хорунжий великий литовський хорунжий надвірний коронний хорунжий надвірний литовський мечник великий коронний мечник великий литовський Конюший великий коронний конюший великий литовський ловчий великий коронний ловчий великий литовський ловчий надвірний коронний ловчий надвірний литовський Уряди двору - це: маршалок двірський маршалок господарський підкоморій надвірний коронний підкоморій великий литовський ложничий шамбелян (камергер) приватний секретар короля секретар королівський капелан надвірний шафар спижарний пивничий візничий полковник двірських рот капітан королівської гвардії охмістр охмістрини == Джерела та література == Старченко Н. Кухмістр, уряд при дворі монарха [Архівовано 20 серпня 2016 у Wayback Machine.] // Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. - К. : Наукова думка, 2009. - Т. 5 : Кон - Кю. - С. 541. - ISBN 978-966-00-0855-4.",uk,Random,,https://uk.wikipedia.org/?curid=279557,227,279557.0,['uk'],False,Random,Aléatoire
,Єкименко Таїсія Андріївна,"Таїсія Андріївна Єкименко (нар. 1925(1925), село Івот, тепер Шосткинського району Сумської області - ?) - українська радянська діячка, новатор виробництва, робітниця, бригадир бригади Шосткинського заводу хімічних реактивів Сумської області. Депутат Верховної Ради УРСР 6-7-го скликань. == Біографія == Під час німецько-радянської війни перебувала в евакуації, з 1942 року працювала у їдальні села Сіверського Свердловської області РРФСР. З 1944 року - робітниця, бригадир бригади комуністичної праці Шосткинського заводу хімічних реактивів міста Шостки Сумської області. == Нагороди == медаль «За трудову доблесть» == Джерела == газета «Ленінська правда» (Суми) - лютий 1963 року.",uk,Random,,https://uk.wikipedia.org/?curid=2934331,91,2934331.0,['uk'],False,Random,Aléatoire
,Розпора,"Розпо́ра, ро́зстріл (шахтний) (рос. расстрел, англ. bunton, нім. Stoßluge, Einstrich) - тримальна балка, що замурована кінцями (двома або одним) в стінки шахтного ствола (стовбура). == Загальний опис == Розпора призначена для кріплення провідників, помостів сходового відділення і трубопроводу. Розпори розташовуються по стволу ярусами, в одній площині по вертикалі та горизонталі. Розрізняють Р. головні, що служать для кріплення провідників, і допоміжні - для кріплення в стволі помостів, трубопроводів та драбин. Застосовуються Р. металеві (двотаврові балки NoNo 20-36, швелерні балки та балки спеціального профілю) і дерев'яні (бруси). Переріз ствола за допомогою Р. поділяється на відділення: підйомне, сходове, трубно-кабельне та ін. == Ярус розпор == Ярус розпор - система головних та допоміжних розстрілів (розпор), які розташовані в одній горизонтальній площині і являють собою жорстку стержньову систему. Ярус розпор є основою різних схем перерізів стовбура шахти з жорстким армуванням, визначаючи різноманітність існуючих конструкцій армувань. Контрольний ярус розпор - при армуванні ствола ярус розстрілів (розпор), який встановлено на 1,5-2,0 м нижче рівня нульового майданчика; на кожному розстрілі контрольного ярусу з високою точністю закріплюють кронштейни зі стулками, в які пропускають шахтні армувальні виски для проєкціювання і розміщення в перерізі стовбура (у відповідності з проектом) розстрілів наступних ярусів. == Література == Мала гірнича енциклопедія : у 3 т. / за ред. В. С. Білецького. - Д. : Донбас, 2007. - Т. 2 : Л - Р. - 670 с. - ISBN 57740-0828-2.",uk,Random,,https://uk.wikipedia.org/?curid=1708592,225,1708592.0,['uk'],False,Random,Aléatoire
,Аргудяєв Сергій Миколайович,"Сергій Миколайович Аргудяєв (рос. Сергей Николаевич Аргудяев; 11 лютого 1963, Кімри, Калінінська область, РРФСР - 1 червня 2003) - радянський та український футболіст російського походження, нападник. == Життєпис == Перший професіональний клуб у кар'єрі - московський «Спартак», вихованцем якого він і був. У 17 років дебютував у Вищій лізі. Грав рідко, тому довелося змінити команду для отримання ігрової практики. Цією командою став орджонікідзенський «Спартак», який виступав на той час у Першій лізі. Забивши 13 м'ячів за неповний сезон, знову отримав можливість грати у Вищій лізі - його запросили в московське «Динамо». Проте, в основі не закріпився й через декілька сезонів, знову грав в Орджонікідзе. Надалі виступав за хмельницьке «Поділля», владивостоцький «Промінь», шепетівський «Темп». Після розпаду СРСР грав в українських клубах «Поділля» (Хмельницький), «Космос» (Павлоград) та «Кристал» (Чортків), де й завершив кар'єру. У Вищій лізі СРСР провів 28 ігор, забив 3 м'ячі. У Кубку УЄФА провів 8 ігор, забив 1 м'яч. == Досягнення == Вища ліга СРСР Срібний призер (1): 1981, 1983 Бронзовий призер (1): 1982 Кубок СРСР Володар (1): 1984 Фіналіст (1): 1982 == Посилання == Статистика виступів на офіційному сайті ФФУ Візитна картка футболіста на офіційному сайті УПЛ Аргудяєв Сергій Миколайович на сайті transfermarkt.com (англ.) Профіль футболіста на сайті FootballFacts.ru (рос.) Профіль гравця на сайті worldfootball.net Профіль гравця на сайті «УКРАЇНСЬКИЙ ФУТБОЛ (історія та статистика)» Профіль гравця на сайті footbook.ru Профіль гравця [Архівовано 23 серпня 2017 у Wayback Machine.] на сайті fratria.ru Профіль гравця [Архівовано 3 лютого 2018 у Wayback Machine.] на сайті fanat1k.ru Профіль гравця [Архівовано 14 травня 2013 у Wayback Machine.] на сайті spartakmoskva.ru Профіль гравця на сайті sportbox.ru Профіль гравця [Архівовано 31 січня 2018 у Wayback Machine.] на сайті klisf.net Профіль гравця на сайті historyfootball.ru",uk,Random,,https://uk.wikipedia.org/?curid=2651682,279,2651682.0,['uk'],False,Random,Aléatoire
,Торонто (Айова),"Торонто (англ. Toronto) - місто (англ. city) в США, в окрузі Клінтон штату Айова. Населення - 102 особи (2020). == Географія == Торонто розташоване за координатами 41°54′10″ пн. ш. 90°51′46″ зх. д. (41.902889, -90.862757). За даними Бюро перепису населення США в 2010 році місто мало площу 0,48 км², уся площа - суходіл. == Демографія == Згідно з переписом 2010 року, у місті мешкали 124 особи в 48 домогосподарствах у складі 36 родин. Густота населення становила 257 осіб/км². Було 59 помешкань (122/км²). Расовий склад населення: До двох чи більше рас належало 0,0 %. Частка іспаномовних становила 2,4 % від усіх жителів. За віковим діапазоном населення розподілялося таким чином: 21,8 % - особи молодші 18 років, 65,3 % - особи у віці 18-64 років, 12,9 % - особи у віці 65 років та старші. Медіана віку мешканця становила 47,0 року. На 100 осіб жіночої статі у місті припадало 117,5 чоловіків; на 100 жінок у віці від 18 років та старших - 110,9 чоловіків також старших 18 років. Середній дохід на одне домашнє господарство становив 47 382 долари США (медіана - 45 000), а середній дохід на одну сім'ю - 49 234 долари (медіана - 48 750). За межею бідності перебувало 6,6 % осіб, у тому числі 19,4 % дітей у віці до 18 років та 0,0 % осіб у віці 65 років та старших. Цивільне працевлаштоване населення становило 75 осіб. Основні галузі зайнятості: роздрібна торгівля - 29,3 %, транспорт - 21,3 %, освіта, охорона здоров'я та соціальна допомога - 13,3 %, мистецтво, розваги та відпочинок - 9,3 %.",uk,Random,,https://uk.wikipedia.org/?curid=3209850,259,3209850.0,['uk'],False,Random,Aléatoire
,Світлотривкість,"Світлотривкість (рос. светостойкость, англ. light resistance, [light fastness]) - здатність речовин витримувати протягом певного часу дію світла без помітних змін властивостей, кількісним критерієм чого є час експозиції, протягом якого відбувається певна зміна заданих властивостей в стандартизованих умовах. Пр., світлотривкість барвників. == Література == Глосарій термінів з хімії // Й. Опейда, О. Швайка. Ін-т фізико-органічної хімії та вуглехімії ім. Л. М. Литвиненка НАН України, Донецький національний університет. - Донецьк : Вебер, 2008. - 758 с. - ISBN 978-966-335-206-0",uk,Random,,https://uk.wikipedia.org/?curid=2207300,80,2207300.0,['uk'],False,Random,Aléatoire
,Дробот Василь Леонідович,"|мсце народження= Василь Леонідович Дробот (02. 09. 1942, с. Федорівка ІІ, Оренбурзської області, Російська Федерація - 18. 06. 2020, Київ, Україна) - відомий український поет, перекладач, Член Національної Спілки письменників України з 1995 р., член Правління НСПУ, керівник творчого об'єднання російськомовних поетів України ""Схід"" при НСП України. == Біографія == Народився у сім'ї художника, висланого з Києва до Оренбурзької області перед війною. У 1944 році сім'я повернулася до Києва. У 1972 році Василь Дробот закінчив Київський державний університет (філософський факультет). За освітою - філософ, психолог. 1980 році - спецкурс Київського політехнічного інституту (гірничий інженер), а потім аспірантуру. Працював у Національній Академії наук України на посаді вченого секретаря. З 1980 р. почав писати вірші. Писав російською мовою. Друкувався від 1985р. - поет лірико-романтичного спрямування з філософськими та автобіографічними домінантами. Займався перекладами творів українських поетів російською мовою. Випустив 12 авторських збірок віршів, в 5 збірниках був співавтором перекладів. Перевів на російську мову знамениті твори Тараса Шевченка: ""Кавказ"", ""Тополя"", ""Причинна"", ""Гайдамаки"", цикл ""В казематі"". Окремі вірші В. Терена, В. Лучука, М. Романченка, Р. Чілачави. Починаючи з 1989 р. вийшло 12 авторських збірників, у 5 збірниках брав участь як перекладач, випустив 4 антологічні збірки російських поетів Києва та України, брав участь приблизно у 20 колективних збірниках. Публікувався в різних альманахах, журналах в Україні, а також у періодиці, у тому числі в літературних журналах Росії, США, Канади. 2001 - Лауреат конкурсу мережевої поезії (вид-тво ""Гелікон плюс"", Санкт-Петербург) за книгу ""Автопортрет"". 2004 - Лауреат поетичної премії для авторів України ім. Миколи Ушакова за книгу «Озирнися на себе» (за найкращу поетичну книгу російською мовою). 2010 р. - Лауреат літературної премії ім. А.С. Грибоєдова «За честь і віру» із врученням медалі А.С. Грибоєдова Спілки письменників Росії. 2012 р. - Нагороджений медаллю «Почесна відзнака» за особисті досягнення у літературній творчості, за вагомий внесок у відродження духовності та культури українського народу 2015р. - Лауреат літературної премії «Планета поета» ім. Л. Вишеславського Лауреат літературної премії імені Миколи Ушакова (2004), ім. Квітницької (2017).[1] [2] [3] == Нагороди == У 2012 році був нагороджений медаллю за особисті досягнення в літературній творчості, за значний внесок відродження духовності та культури українського народу.[4] == Твори == Мост над временем. 1993; Росы на фресках. 1994; Благословляю неизбежность. 1995; Если хочешь меня застать. 1996; На круги своя. 1998; В направлении взгляда. 1999; На другом языке. 2000; Автопортрет. С.-Петербург, 2001; Пока мы есть. 2002; Оглянись на себя. 2003; Дорога пролегает здесь. 2005; Старый дом. Вінниця., 2007р. - Найсвіжіша видана авторська збірка (Вінниця, Континент-прим, серія «Знайомство з автором»). == Джерела == ЕСУ",uk,Random,,https://uk.wikipedia.org/?curid=4835773,415,4835773.0,['uk'],False,Random,Aléatoire
,Кріпченко Віктор Іванович,"Ві́ктор Іва́нович Крі́пченко (нар. 10 липня 1948, Львів - пом. 22 жовтня 2019, Київ) - радянський, український кінооператор, кінорежисер. Лауреат Державної премії СРСР (1989), Національної премії України ім. Т. Г. Шевченка (1993). Заслужений діяч мистецтв України (2007). == Життєпис == Народився 10 липня 1948(19480710) р. у Львові в родині вчителів. Закінчив операторський факультет Всесоюзного державного інституту кінематографії (1974). З 1974 р. - оператор, кінорежисер «Укркінохроніки». Член Національної спілки кінематографістів України. Помер 22 жовтня 2019 року у Києві. Похований на Північному кладовищі. == Фільмографія == Зняв стрічки: == Література == Спілка кінематографістів України. К., 1985. - С.85; Шевченківські лауреати: 1962-2001. К., 2001. - С.281. == Посилання == Віктор Кріпченко на сайті IMDb (англ.)",uk,Random,,https://uk.wikipedia.org/?curid=546387,115,546387.0,['uk'],False,Random,Aléatoire
,Лаврова Наталія Олександрівна,"Наталія Олександрівна Лаврова (рос. Наталья Александровна Лаврова; 4 серпня 1984, Пенза - 23 квітня 2010, Пензенська область) - російська спортсменка, перша дворазова олімпійська чемпіонка з художньої гімнастики. Заслужений майстер спорту Росії (2000). Наталія Лаврова стала займатися спортом у віці 5 років, перший тренер - Ольга Стебенєва. Закінчила Пензенський державний педагогічний університет ім. В. Г. Бєлінського. У збірній команді Росії з 1998. Тренер - Тетяна Васильєва. У 1999 на чемпіонаті світу посіла 1-е місце у групових вправах. 30 вересня 2000 на Олімпійських іграх в Сіднеї (Австралія) завоювала золоту медаль у змаганнях з художньої гімнастики у групових вправах. У 2004 в Афінах Наталія знову завоювала золоту медаль, ставши першою дворазової олімпійської чемпіонкою з художньої гімнастики. Виступала за ВФСТ «Динамо», Пенза. Неодноразовий переможець міжнародних змагань серії Гран-прі у групових вправах. Нагороджена орденом Дружби (2001). Була головним тренером спортклубу «Динамо» з художньої гімнастики, а також тренером центру олімпійської підготовки з художньої гімнастики. Загинула в автокатастрофі під Пензою 23 квітня 2010 разом зі своєю молодшою сестрою.",uk,Random,,https://uk.wikipedia.org/?curid=685020,164,685020.0,['uk'],False,Random,Aléatoire
,"Портер Тауншип (округ Джефферсон, Пенсільванія)","Портер Тауншип (англ. Porter Township) - селище (англ. township) в США, в окрузі Джефферсон штату Пенсільванія. Населення - 295 осіб (2020). == Демографія == Згідно з переписом 2010 року, у селищі мешкало 305 осіб у 110 домогосподарствах у складі 80 родин. Було 145 помешкань Расовий склад населення: До двох чи більше рас належало 0,0 %. Частка іспаномовних становила 0,0 % від усіх жителів. За віковим діапазоном населення розподілялося таким чином: 27,5 % - особи молодші 18 років, 58,7 % - особи у віці 18-64 років, 13,8 % - особи у віці 65 років та старші. Медіана віку мешканця становила 40,8 року. На 100 осіб жіночої статі у селищі припадало 108,9 чоловіків; на 100 жінок у віці від 18 років та старших - 104,6 чоловіків також старших 18 років. Середній дохід на одне домашнє господарство становив 56 844 долари США (медіана - 42 344), а середній дохід на одну сім'ю - 64 640 доларів (медіана - 47 083). Медіана доходів становила 42 500 доларів для чоловіків та 32 500 доларів для жінок. За межею бідності перебувало 11,2 % осіб, у тому числі 11,0 % дітей у віці до 18 років та 14,6 % осіб у віці 65 років та старших. Цивільне працевлаштоване населення становило 134 особи. Основні галузі зайнятості: освіта, охорона здоров'я та соціальна допомога - 26,9 %, будівництво - 14,9 %, сільське господарство, лісництво, риболовля - 14,9 %.",uk,Random,,https://uk.wikipedia.org/?curid=3334907,234,3334907.0,['uk'],False,Random,Aléatoire
,Колективна поведінка,"Колекти́вна поведі́нка (англ. collective behaviour) - теорія поведінки натовпу, яка стверджує, що в період соціального занепаду та дезінтеграції суспільству загрожує влада натовпу. У натовпі психологія індивіда підпорядкована «колективної ментальності», що радикальним чином трансформує його власну поведінку. Уперше була запропонована Г. Ле Боном у 1895 році. У сучасній соціології теорія поведінки натовпу викликає менший інтерес. На даний час під колективною поведінкою соціологи розуміють мобілізацію маси людей на зміну загальної структури суспільства. Більша частина соціальної поведінки відбувається регулярними та усталеними формами, через те, що звичайно люди поводять себе відповідно до норм, що визначають очікувану поведінку у різноманітних ситуаціях. Приклад: Соціальна поведінка в аудиторії у звичайній ситуації (як приходять, сідають, слухають, пишуть тощо) у досить передбачений спосіб. Розумовий експеримент: Уявіть поведінку в аудиторії у незвичайній ситуації (як: «пожежа») - норми «відкладаються», соціальна поведінка стає неструктурованою й непередбачуваною. Може навіть, хоча й необов'язково, спалахнути паніка. I якщо паніка виникне спільна (кооперативна) поведінка зникне. З'явиться безладний навальний рух до виходів, хоча це знищує для кожного шанс врятуватися. Можливий і інший варіант, коли паніка буде незначною, особливо, якщо з""являться лідери, щоб спрямувати упорядкований вихід. Але незалежно від того, чи панікуватиме натовп, чи ні, його поведінка більше не спрямовуватиметься повсякденними нормами. У такій ситуації, коли соціальні норми неясні або відсутні, виникає специфічна соціальна поведінка. Дуже часто це виглядає так, ніби люди прямо на місці колективно імпровізують нову форму поводження. Соціологи називають це явище колективною поведінкою (collective behavior). Колективна поведінка - це відносно спонтанні соціальні дії, які мають місце, коли люди намагаються виробити спільні реакції на неясні ситуації. Це, наприклад, соціальне заворушення (unrest), бунти (riot), маніакальна поведінка, слідування моді, дивацтво (fads), поширення чуток, паніка (panics), масова втеча (mass flights), лінчування (lynchings), повстання (rebellions) тощо.",uk,Random,,https://uk.wikipedia.org/?curid=132827,279,132827.0,['uk'],False,Random,Aléatoire
,Тимчасовий уряд Республіки Південний В'єтнам,"Тимчасовий революційний уряд Республіки Південний В'єтнам (в'єт. Chính phủ Cách mạng lâm thời Cộng hoà miền Nam Việt Nam) було створено 1969 року силами, опозиційними до чинного режиму. == Історія == 1960 року було створено Національний фронт звільнення Південного В'єтнаму. Упродовж наступних 9 років організація воювала проти сайгонського режиму. 8 липня 1969 року Конгрес народних представників сформував Тимчасовий революційний уряд Республіки Південний В'єтнам. Більшу частину часу уряд перебував за межами Південного В'єтнаму й позиціонував себе як уряд у вигнанні. 30 квітня 1975 року війська Тимчасового уряду увійшли до Сайгона. 2 липня наступного року відбулось злиття Півночі та Півдня В'єтнаму у Соціалістичну Республіку В'єтнам. == Джерела == Тимчасовий революційний уряд Південного В'єтнаму Правителі (В'єтнам) [Архівовано 12 січня 2006 у Wayback Machine.] Правителі світу [Архівовано 12 лютого 2012 у WebCite] [1]",uk,Random,,https://uk.wikipedia.org/?curid=1503747,129,1503747.0,['uk'],False,Random,Aléatoire
,Дверницький (струмок),"Дверницький - струмок в Україні, у Перечинському районі Закарпатської області. Права притока Ужа (басейн Дунаю). == Опис == Довжина струмка приблизно 7 км. Формується з багатьох безіменних струмків. == Розташування == Бере початок на північно-східних схилах гори Скала (766 м). Тече переважно на південний схід і на північній околиці присілку Зарічово впадає в річку Уж, ліву притоку Лаборцю. Річку перетинають автошлях Н13 і залізниця. На відстані приблизно 1 км від гирла річки розташована станція Зарічово. == Джерела == Словник гідронімів України - К.: Наукова думка, 1979. - С. 165",uk,Random,,https://uk.wikipedia.org/?curid=2625665,92,2625665.0,['uk'],False,Random,Aléatoire
,Артіонім,"Артіонім (від англ. art - «мистецтво, малюнок» і грец. όνομα - «ім'я, назва») - вид ідеонімів, власна назва твору образотворчого мистецтва (живопису, пластики, графіки), театру, кіно та музики. === Типи артіонімів === До складу артіонімів входять такі класи номінацій: імажіоніми (від лат. imago - «зображення, картина, портрет») - власні назви витворів образотворчого мистецтва (наприклад, картина Сергія Васильківського «Чумацький шлях», скульптура «Янгол» Івана Пінзеля). музиконіми (від лат. mūsika - «музика, музичне мистецтво») - власні назви музичних творів (наприклад, пісня «Водограй» В. Івасюка). сценоніми (від грец. scaena - «сцена, естрада, п'єдестал») - власні назви сценічних творів (наприклад, п'єса «Між двох сил» В. Винниченка). фільмоніми - (від англ. film - «плівка») - власні назви кінофільмів (наприклад, фільм «Тіні забутих предків» С. Параджанова). === Посилання === Власні назви Ономастика === Література === Торчинський М.Структура онімного простору української мови: монографія / М. Торчинський. - Хмельницький: Авіст, 2008. - 548 с.",uk,Random,,https://uk.wikipedia.org/?curid=2606038,145,2606038.0,['uk'],False,Random,Aléatoire
,Ґ'ялпо Пехар,"Згідно з тибетським буддійським міфом, Ґ'ялпо Пехар (тиб. རྒྱལ་པོ་དཔེ་ཧར, Вайлі: rgyal po dpe har [pe kar & dpe dkar]) - це дух, що належить до класу ґ'ялпо(Gyalpo spirits). Коли Падмасамбгава прибув до Тибету у восьмому столітті, він підкорив усіх духів ґ'ялпо та віддав їх під контроль Ґ'ялпо Пехара, який пообіцяв не завдавати шкоди жодним живим істотам і був призначений головним духом-охоронцем Сам'є під час правління Трісонга Дойцена. Пехар є лідером групи з п'яти духів ґ'ялпо, а пізніше він стане божеством-захисником монастиря Нечунг у XVII столітті під егідою П'ятого Далай-лами. Після падіння Західної Ся приплив тангутських біженців до Тибету призвів до прийняття Пехара в тибетський буддизм, зрештою до виконання важливої ролі державного оракула, Оракула Нечунг. == Посилання == (англ.)Буддійський мирський захисник: Пехар - на HimalayanArt.org (англ.)Король божества Пехар (англ.)Пехар (англ.)Вотивна дошка Дордже Легпи в Музеї мистецтв Мічиганського університету Pehar Gyalpo",uk,Random,,https://uk.wikipedia.org/?curid=4645884,142,4645884.0,['uk'],False,Random,Aléatoire
,Папуліно (Владимирська область),"Папуліно (рос. Папулино) - присілок у Мелєнковському районі Владимирської області Російської Федерації. Входить до складу муніципального утворення Денятинське сільське поселення. Населення становить 651 особу (2010). == Історія == Присілок розташований на землях фіно-угорського народу мещери. Від 10 квітня 1929 року належить до Мелєнковського району, утвореного спочатку у складі Івановської промислової області, а відтак від 14 серпня 1944 року у складі новоутвореної Владимирської області. Згідно із законом від 11 травня 2005 року входить до складу муніципального утворення Денятинське сільське поселення.",uk,Random,,https://uk.wikipedia.org/?curid=3437631,85,3437631.0,['uk'],False,Random,Aléatoire
,Сан-Жоржі (сир),"Сан-Жоржі (порт. queijo São Jorge) - твердий або напівтвердий сир, який виробляють на острові Сан-Жоржі, що входить до складу Азорських островів. Цей сир виготовляють з непастеризованого коров'ячого молока, і він має невеликі дірочки. Голівка сиру важить від 7 до 12 кг, має темно-жовту скоринку, яка іноді покрита парафіном. Сир Сан-Жоржі почали проводити після колонізації Азорських островів фламандцями. На острові побудували фабрику, яка у XVIII столітті забезпечувала сиром вже всі острови. == Посилання == EU PDO Status - S. Jorge Сири Португалії",uk,Random,,https://uk.wikipedia.org/?curid=2642460,81,2642460.0,['uk'],False,Random,Aléatoire
,Мураково,"Мураково (рос. Мураково) - присілок у Гороховецькому районі Владимирської області Російської Федерації. Входить до складу муніципального утворення Денисовське сільське поселення. Населення становить 5 осіб (2010). == Історія == Присілок розташований на землях фіно-угорського народу мещери. Від 10 квітня 1929 року належить до Гороховецького району. Спочатку у складі Івановської промислової області, а від 1944 року - Владимирської області. Згідно із законом від 13 травня 2005 року входить до складу муніципального утворення Денисовське сільське поселення.",uk,Random,,https://uk.wikipedia.org/?curid=3427098,79,3427098.0,['uk'],False,Random,Aléatoire
,Морський клімат,"Морський клімат (океанічний клімат) - клімат регіонів, близьких до моря, що відрізняється невеликими добовими та річними амплітудами температури повітря, високою відносною вологістю, прохолодним літом і м'якою зимою (в помірних широтах), великою хмарністю, викликаною інтенсивною циклонічною діяльністю, сильними вітрами. В умовах морського клімату час настання найвищих і найнижчих температур запізнюється (у порівнянні з областями з континентальним кліматом) на 1-2 місяці, а весна буває холоднішою за осінь. Формується в умовах переважаючого впливу на атмосферу океанічних просторів. Чіткий морський клімат має Західна Європа, де цілий рік панує перенесення повітря з Атлантичного океану. На крайньому заході Європи річні амплітуди температури повітря становлять лише декілька градусів. З віддаленням від Атлантичного океану вглиб материка річні амплітуди температури зростають, інакше кажучи, росте континентальність клімату. Аналогічний клімат, принаймні, в температурному діапазоні, також існує в тропічних високогір'ях навіть на значній відстані від будь-якого узбережжя. Як правило, згідно з кліматичною класифікацією Кеппена, його відносять до Cfb або Cwb (океанічний клімат). Невелике коливання температур не є результатом близькості до берегової лінії й між сезонами характеризує також тропічні низовини. Високогір'я знаходиться досить високо над рівнем океану, тому один місяць на рік має середню температуру нижчу за 18 °C і не може класифікуватись як справжній тропічний клімат. На відміну від реального океанічного клімату, ці місця з вологим високогірним тропічним кліматом можуть мати помітні зимові посухи, як, наприклад, в Мехіко. Як і у випадку з океанічним кліматом, зима в цих районах порівняно тепла, а літо - прохолодне, тому сільськогосподарський потенціал в океанічного клімату і вологого тропічного високогірного клімату практично ідентичний. Океанічний клімат найхарактерніший для Європи, де він поширюється набагато далі, ніж на інших континентах. == Опади == В районах з океанічним кліматом опади випадають постійно, за винятком деяких гірських районів, які повинні класифікуватися як тропічні савани або території з напівпустельним кліматом (через сухий сезон взимку), але мають низькі температури через високе відносно рівня моря розташування (за класифікацією Кеппена Cwb). Згідно з деякими положеннями системи класифікації Кеппена частина північно-західного узбережжя Тихого океану і південно-центральна частина Чилі іноді розглядається як різновид середземноморського клімату (за класифікацією Кеппена Csb) через літню посуху. == Температура == Існують вельми великі температурні варіації у районах з океанічним кліматом; у низьких широтах клімат майже субтропічний з температурної точки зору, але середня температура має відмінність: прохолодну, але не холодну, зиму і тепле, але не спекотне, літо. Середня температура в найтепліший місяць не перевищує 22 °C, а у найхолодніший місяць підіймається вище −3 °C (Хоча американські вчені вважають найнижчою температурною відміткою 0 °C в найхолодніший місяць). Погодні умови в зоні приполярного океанічного клімату (за класифікацією Кеппена Cfc) характеризуються довгою, але порівняно м'якою зимою (в найхолодніший місяць тепліше ніж −3 °C або 0 °C) і коротким та прохолодним літом (середня температура не нижча за 10 °C) протягом чотирьох місяців; прикладами такого клімату є прибережні райони Ісландії в Північній півкулі та крайній південь Чилі в Південній півкулі. == Додаткова інформація == Велика Британія має морський клімат, з домінацією південно-західних вітрів з Атлантичного океану. Середньорічне коливання температур у Великій Британії становить близько 24 °C. Хоча західне узбережжя Аляски має морський клімат, відсутність потужної теплої тихоокеанської течії в верхніх середніх широтах призводить до того, що цей регіон має холоднішу зиму та більше опадів у вигляді снігу. Іншим прикладом є прибережні райони південно-східної частини Західної Австралії. == Країни та регіони з помірним морським кліматом == Північна та Західна Франція Нідерланди Бельгія Західна та північно-західна частина Німеччини Західна Швейцарія (низинні райони) Північна Іспанія (так звана «Зелена Іспанія») Крайня Північ Португалії Південно-західна Норвегія Частина Данії Ірландія Велика Британія Північна Туреччина Нова Зеландія Тасманія, (Австралія) Південна частина штату Вікторія і Новий Південний Уельс, (Австралія) Західні райони на півдні узбережжя Західної Австралії Центральна Аргентина Південне Чилі Західна частина штату Орегон, Вашингтон і середнє узбережжя Аляски (США) Північно-західний край штату Каліфорнія (США) Західна частина Британської Колумбії (Канада) Високогір'я у деяких тропічних країнах (наприклад високогір'я Індійського субконтиненту, Латинської Америки, південної та центральної Африки, за класифікацією Кеппена Cwb) Частина південної та південно-східної території ПАР Деякі гірські райони по всій південній Європі Частина Гімалаїв Регіони, що взимку мають середню температуру між −3 °C й 0 °C і за всіма іншими показниками мають морський клімат: Східна Німеччина Люксембург Ліхтенштейн Західна Польща Частина західної та південно-західної України - захід Закарпаття, частина Одеської області та захід Криму. Східна Швейцарія і частини Австрії Західні Альпи на висоті між 700 і 1000 метрів. Центральні та Східні Альпи на висоті між 500 і 800 метрів. Південна Швеція Узбережжя фіордів внутрішніх районів південно-західної частини Норвегії та деяких частин південно-східного узбережжя Норвегії Данія Південне узбережжя Аляски Більша частина Чехії Частина західної Словаччини Північно-західна частина Румунії Більша частина Угорщини Більша частина Словенії Частина Боснії та Герцеговини Гірські райони по всій Південній Європі Гімалаї Частина південного узбережжя Нової Англії Високогір'я південних Аппалачів == Країни / регіони з приполярним океанічним кліматом == Частина узбережжя Ісландії Фарерські острови Північно-західні прибережні райони Норвегії, що сягають 70 ° п.ш. та деякі острови Південні острови Аляски та деякі райони південно-східної Аляски Крайній південь Чилі та Аргентини Частина Анд і Гімалаїв (в КХО) Гірські райони Європи, в тому числі на Шотландському нагір'ї та височини на південно-західному узбережжі Норвегії",uk,Random,,https://uk.wikipedia.org/?curid=11163,825,11163.0,['uk'],False,Random,Aléatoire
,Гурамі шоколадний,"Шокола́дний гура́мі (Sphaerichthys osphromenoides) - тропічний вид лабіринтових риб з родини осфронемових (Osphronemidae). Був описаний Дж. Канестріні в 1860 році. Родова назва походить від грецьких слів σφαῖρα = «сфера» і ἰχθύς = «риба», тобто буквально означає «сферична риба»; видова назва osphromenoides є посиланням на велетенського гурамі (Osphronemus gorami). == Поширення == Водиться в Південно-Східній Азії: Малайський півострів, острови Суматра та Калімантан. Шоколадні гурамі мешкають у маленьких лісових водоймах, зазвичай це торф'яні болота та пов'язані з ними струмки. Щільний купол тропічного лісу пропускає дуже мало світла до поверхні водойм. Скрізь лежать повалені дерева, а дно водойм встелене гіллям і опалим листям. Маса органічного матеріалу гниє й виділяє гумінові кислоти. Через це вода, в якій мешкають шоколадні гурамі має характерний темно-коричневий колір, майже зовсім демінералізована, а показник pH буває в межах 4,0-6,0, температура 24-27°C. Водяна рослинність практично відсутня. == Опис == Довжина цих риб становить 5-6 см. Вони мають витягнуте, помірно високе тіло, за формою близьке до овального і сильно стиснуте з боків. Контур черева вигнутий більше, ніж контур спини. Морда загострена, рот верхній, маленький. Спинний плавець короткий, анальний, навпаки, довгий, перші промені черевних плавців сильно подовжені. Формула плавців: D VIII-XII/7-10, A VII-X/18-22, P 8-10, V I/5, C 13. У бічній лінії 26-30 лусок. Основне забарвлення варіює від світло-коричневого до темно-коричневого, іноді з червоним відтінком. Тіло перетинають декілька білих вертикальних смужок, які можуть набувати жовтуватого або золотавого забарвлення. Луска має темну облямівку. Плавці коричневі, частково вкриті червонуватими крапочками, мають вузьку світлу облямівку. У молодих рибок чітко помітно світлу поздовжню смугу. Статеві відмінності невиразні. За зовнішніми ознаками розрізнити стать можна лише за доброго самопочуття риб. Кінчик спинного плавця у самців буває загостреним, а у самок закругленим. Самці трохи інтенсивніше забарвлені, горло і груди в них червоні або фіолетові, тоді як у самок сріблясті. Проте всі ці відмінності є ненадійними, тим більше що частину з них можна побачити лише на розправлених плавцях, а буває це доволі рідко. Надійно розрізнити самців і самок можна лише в нерестовий період. Самку тоді легко можна впізнати по товстому череву з визрілою ікрою. Горло в неї набуває червонуватого забарвлення. У самця хвостовий плавець стає оксамитово-чорним, що гарно контрастує з його білою облямівкою. == Утримання в акваріумі == Вперше шоколадні гурамі з'явилися в Європі ще 1905 року. Проте ці привабливі, з цікавою поведінкою рибки нечасто зустрічаються в акваріумах, вони вважаються серед акваріумістів проблемним видом. Рибки чутливі, хворобливі, довго не живуть. Розвести їх в акваріумі непросто, тому більшість екземплярів, що пропонуються торгівлею, були виловлені в природі. Головна проблема полягає в забезпеченні показників води, що відповідають природному середовищу виду. Використовують торфування, фільтрацію, йонізацію, ультрафіолетове опромінювання води. Щотижня рекомендується міняти 30-50 % води. Краще тримати шоколадних гурамі у видовому акваріумі групою з 5-10 риб. Місткість акваріума має становити 80 літрів або більше. Риби рухливі й постійно перебувають у пошуках їжі або сваряться між собою. В групі встановлюється ієрархія. В акваріумі повинно бути достатньо схованок, де слабші риби могли б певний час переховуватись. Шоколадних гурамі тримають також парами, але тоді не можна спостерігати характерної «суспільної» поведінки виду. Риби всеїдні, приймають всі види звичайних кормів. Їх годівля не викликає проблем. == Розмноження == Якщо утримання шоколадних гурамі, за певного досвіду, може бути цілком реальною справою, то розвести цих рибок в акваріумних умовах вдається дуже рідко. Твердість води має становити лише 0,5°dH, показник pH5,5-6,0, температура 26-28°С. Ґрунт піщаний. Нерест парний. Риби шукають захищене місце біля дна і довгий час кружляють навколо нього. Забарвлення риб темнішає. Ікру зазвичай відкладають у неглибоку ямку. Нерест відбувається порівняно швидко, переважно ввечері. Воно складається із декількох окремих актів ікрометання, під час яких пара на мить завмирає в обіймах, рибки здригаються й відкладають порцію ікри. Вид малопродуктивний, самка відкладає максимум 100-150 ікринок. Коли вся ікра буде відкладена, самка збирає її в рот і з сильно роздутим горловим мішком, наповненим ікрою, спливає до поверхні води. Самець збирає залишки ікри й передає їх самці. Протягом двох тижнів самка ховається в затишному місці біля поверхні води. Вона стоїть на одному місці й постійно робить жувальні рухи, тим самим перемішуючи й ущільнюючи ікринки. Приблизно через 14 днів виношування мати випльовує вже готових мальків довжиною близько 5 мм. Чисельність виводка може бути до 50 мальків. Малята відразу беруть наупліуси артемій, проте вони надзвичайно ніжні, чутливі й хворобливі, підняти їх дуже складно. == Джерела == Hans-Joachim Richter. Das Buch der Labyrinthfische. Melsungen [u.a.]: Verlag J. Neumann-Neudamm, 1983, S. 105-107. ISBN 3-7888-0292-8 (нім.) S. osphromenoides. IGL (нім.) Hans Frey. Das Aquarium von A bis Z. Radebeul: Neumann Verlag, 1969, S. 559-560 (нім.) В. Д. Плонский. Энциклопедия аквариумиста. Москва: Престиж, 1997, с. 132: Сферихтис [Архівовано 25 березня 2018 у Wayback Machine.]. ISBN 5-88569-010-3 (рос.) Sphaerichthys osphromenoides Canestrini, 1860 [Архівовано 20 березня 2018 у Wayback Machine.]. Seriously Fish (англ.) Chocolate Gourami (Sphaerichthys osphromenoides) [Архівовано 25 березня 2018 у Wayback Machine.]. Tropical Fish Keeping - Aquarium fish care and resources (англ.) == Посилання == Canestrini, G.,1860. Zur Systematik und Charakteristik der Anabatinen. Verhandlungen der K.-K. zoologisch-botanischen Gesellschaft in Wien, S. 707-708: Sphaerichthys osphromenoides (нім.) Roberts, T. R., 1989. The freshwater fishes of western Borneo (Kalimantan Barat, Indonesia). Memoirs of the California Academy of Sciences No. 14, p. 175-176: Sphaerichthys osphromenoides [Архівовано 12 серпня 2018 у Wayback Machine.] (англ.) Відео на YouTube Chocolate gouramis, Chocolate Gourami, Sphaerichthys osphromenoides, нерест: チョコグラの産卵 (Sphaerichthys osphromenoides spawning) Шоколадний гурамі [Архівовано 28 березня 2018 у Wayback Machine.]. Довідник корисних порад (укр.) Шоколадний гурамі [Архівовано 28 березня 2018 у Wayback Machine.]. Портал про будівництво, ремонт та сільське господарство (укр.)",uk,Random,,https://uk.wikipedia.org/?curid=2686775,893,2686775.0,['uk'],False,Random,Aléatoire
