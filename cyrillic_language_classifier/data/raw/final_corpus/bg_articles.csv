pageid,title,text,language,category,type,url,token_count,page_id
22819.0,Култура,"повествователен, пророчески, поетичен или литургичен. == Култура, мироглед и възпитание == По време на Романтизма, учените в Германия, интересуващи се от националните движения и обединяването на отделните княжества, формулират понятието култура като мироглед, светоглед. Това определение на културата обаче все още съхранява различията между „цивилизованата“ култура и културата на племената или „примитивната“ култура. В края на XIX век понятието култура е разширено от антрополозите така че да включва и други общества. Въз основа на теорията на еволюцията, започва да се счита, че културата е естествено следствие от определението на процеса на човешкото развитие. Тези теории водят до противопоставянето на понятията „човешка природа“ и „възпитание“. В същото време обаче, те показват нежелание да се разглежда биологичната еволюция за илюстриране на разликите между специфични култури – подход, който по-късно води до различни форми на расизъм. Антрополозите твърдят, че в хода на своята еволюция, човекът разработва единна система за получаване и прилагане на знания, както и способността да ги предават на други хора под формата на абстрактни символи. След като човешките индивиди изучават такива символични системи, тези системи започват да се развиват независимо от биологичната еволюция (с други думи, един човек може да придобие знанията на друг, дори ако те не са свързани биологично). Така се разширява спора за „човешката природа“ и „възпитанието/образованието“. Клифорд Гиртз и някои други твърдят, че човешката физиология и мислене се развиват като резултат от първите културни дейности, а Мидълтън стига до заключението, че човешките „инстинкти са формирани от културата“. Днес антропологията не разглежда културата като продукт и следствие на биологичната революция, а като главен механизъм за адаптация към средата т.е. културата търпи развитие и е процес на адаптация към изменящия се външен свят. Днес учените считат, че елементите на културата не бива да се разглеждат само в собствените им рамки, а в широки взаимоотношения с различните култури. На елементите на културата силно влияние оказва миграцията на хората. Явление като колониална експанзия и масова миграция, включително под формата на търговия с роби, е значим фактор в различните култури. В резултат на това някои общества придобиват значителна нееднородност, което води до появата на субкултури и мултикултурализъм. Развитието на доктрината на мултикултурализма съвпада с движението за самоидентичност, което изисква признаването на културната уникалност на социалните подгрупи. == Култура и природа == Взаимодействието между култура и природа е един от най-важните проблеми, изучавани от културологията. Марк Порций Катон Стари въвежда в древността понятието култура във връзка с подобряването на обработването на земята. В този смисъл разбирането на културата представлява сътрудничество на човека с природата, направлявано от взаимна полза. При това сътрудничество човек приема от природата нейната материална съставка, черпи мисли, учи се и в отговор обогатява природата с творчеството на своя труд, придава ѝ одухотворение. Действията, които засягат разрушение на природата не може да не окажат разрушително вличние и върху хората, които живеят в нея. Връзката е двупосочна. Такива действия не са в резултат на висша съзнателна дейност, а културата се проявява само при наличието на такава. Съвременното нерядко срещащо се противопоставяне на култура и природа е възможно само при допускане за отделно, несвързано съществуване на човека от природата и отъжествяване на културата с градския начин на живот, който понякога се счита за синоним на цивилизация. Не е трудно обаче да се намерят примери от градския начин на живот, които не биха могли да се отнесат към областта на културата и дори са пример за упадък на културата или нейната пълна липса. Такива идеи споделят Николай Бердяев и Николай Рьорих. Не е трудно човек да се убеди, че отделянето на човека от принципите на разумно съжителство с природата води до упадък на натрупаното културно наследство, а след това и до упадък на самата човешка цивилизация. == Културни процеси и промени == Културна иновация означава всяко нововъведение, което е полезно за група от хора и изразява тяхното поведение. Човечеството е в глобален период на „акселерирана културна промяна“, предизвикана от експанзията на международната търговия, средствата за масова информация и преди всичко прираста на населението наред с други фактори. Така че културите са вътрешно повлияни едновременно от сили, които окуражават промяната и сили, които я ограничават. Тези два типа сили са свързани със социалните структури и естествени събития, и са включени в запазването на културните идеи от една страна, както и практики в настоящите структури, които сами по себе си са предмет на промяна. Социалните конфликти и развитието на технологиите може да доведе до промени в едно общество като следствие от промяната на социалната динамика и насърчаването на нови културни модели. Тези социални размествания може да се придружават от идеологически и други видове културни промени. Условията на околната среда може също да се включат като фактори. Например, след като тропическите гори се появяват отново в края на последния ледников период, подходящи условия и растения водят до създаването на селското стопанство, което от своя страна води до много културни нововъведения и промени в социалната динамика. Различните социални конфликти са от огромно значение за културата. Войните или конкуренцията за ресурси могат да повлияят на технологичното развитие или социалната динамика. Освен това културните идеи може да се прехвърлят от едно общество към друго чрез дифузия или акултурация. При дифузията формата на нещо се движи от една култура към друга. Елемент от една култура води до изобретение или разпространение в друга. „Директното заемане“ се отнася до технологична или материална дифузия от една култура към друга. Изследователският модел се основава на информацията за това защо и кога лица и култури приемат нови идеи, практики и продукти. Акултурацията има различни значения, но е предимно процес на взаимно влияние на култури, обмен на културни особености, приемането на културата на един народ (частично или пълно) от друг народ. Не бива да се бърка с културна асимилация, при която единият от народите напълно губи своя език и култура при контакта си с друг народ. В същото време акултурацията може да бъде първата стъпка към асимилацията. Енкултурацията е процес, при който човек научава изискванията на културата, с която е заобиколен, и придобива ценности и поведения, които са подходящи или необходими за тази култура. Влиянията, които ограничават, насочват или оформят индивида, включват родители, роднини, приятели и",bg,Култура,ordonné,https://bg.wikipedia.org/?curid=22819,1000,
327551.0,Залезът на Запада,"„Залезът на Запада“ (на немски: Der Untergang des Abendlandes) е най-значимото произведение на немския мислител и културен антрополог Освалд Шпенглер.
Книгата предлага едно ново, неевропоцентрично виждане за световната история. Смисловите единства се откриват не като епохи (Античност, Средновековие, Ново време), които се следват, а като целокупни култури. Своето изследване Шпенглер представя за сравнителен анализ и на базата на изведената от него закономерност прави своя извод за европейската цивилизация. Според него западната култура е преминала към фаза на неизбежен творчески упадък.
Първото издание на книгата се появява в Германия непосредствено след края на Първата световна война. Оттогава то е предмет на систематично критично неодобрение в академичните среди, но се радва на успех пред широката читателска публика. Книгата е била обсъждана и в българските интелектуални кръгове. Превод на обстойното ѝ авторско въведение е бил издаден в отделна книжка през 1931 г.


== Обстоятелства ==
Шпенглер започва своята книга след кризата в Агадир от 1911 г. и завършва първия ѝ вариант след три години. При избухването на Първата световна Война подлага текста на преработка, която завършва в края на 1917 г. Изпрашайки я за печат, в последното изречение от предговора ѝ пише, че се „надявал, че тя няма да изглежда недостойно наред с военните успехи на Германия“.
Излязла от печат през лятото на 1918 г. книгата има огромен търговски успех и през следващите няколко години се продава многохиляден тираж. Междувременно политическите възгледите на Шпенглер се ориентират все по надясно и това се пренамира в допълнителния втори том, който се появява в 1922 г. заедно с основна преработка на предишния.


== Съдържание ==


== Методология ==
Смятайки, че е намерил позиция която му позволява да вижда действителността извън европоцентристките ограничения, Шпенглер счита и че не е обвързан с приетите стандарти на аргументиране и обосноваване. Културологичният материал, с който той борави, бива представян и реконтекстуализиран единствено с оглед на собствените му разглеждания; предсказуемите критики той отклонява още във встъплението като обявява: „Колкото по-велик е човекът, толкова по-истинна е философията – в смисъл на вътрешна правдивост на голямата художествена творба, която е независима от доказуемостта и дори от непротиворечивостта на отделните положения“.
За свои вдъхновители Шпенглер многократно сочи Гьоте и Ницше, като отношението му към първия е безрезервно и само леко критично към втория (т.1. с.458 и сл.). От Гьоте е почерпана идеята за „Морфология“ - метод на описателно сравняване, независимо от съображенията за каузалност. Основно Шпенглер си служи с аналогиите, които в неговите текстове се смесват с разнообразни реторически похвати - внушения чрез метафори и асоциации.
Книгата започва с глава посветена на Математическите знания. За да прокара своята плуралистична теза, Шпенглер оспорва тяхното единство: ""Няма Математика, има само математики(с.124)"", а с това поставя под въпрос и общовалидността на резултати. Същата теза издига и в края на първата книга срещу другата претендираща за общовалидност форма – философията.
[...]


== Основни положения ==

Шпенглер счита, че висшите култури са осем: три извън средиземноморския ареал: Индийска, Китайска и Мексиканска; и пет в него: Египетска, Вавилонска, Антична, Арабска и Европейска; последните три той характеризира специално като аполонична, магическа и фаустовска. За всяка култура може да се посочи нейния „прасимвол“, който задава едно фундаментално отношение към пространството: правия път за Египетската култура, криволичещата градинска пътека за Китайската, пещерата за магическата, обемното тяло за аполоничната и безкрайността за фаустовската.
За всички култури той установява, че в период от около 1000 години те еднообразно възникват, растат, разцъфтяват и залиняват. В последната си фаза всяка култура се превръща в цивилизация. Шпенглер особено акцентира на възприета в немския език словоупотреба, при която 'култура' е положително маркиран термин; цивилизацията се оказва нейна упадъчна и презряна форма.
В книгата реално е разгърнато сравнение на античната и западноевропейската култура, докато сведенията за останалите се ползват за илюстриране на отделни моменти. Натрапчивият мотив е, че европейската култура, започнала в 10 век, е преминала своя апогей след около осем столетия и сега изживява своя край.
[...]
„Залезът на запада“ заедно с „Прусачество и социализъм“ и „Човекът и техниката“ формират своеобразна трилогия.


== Бележки ==


== Вижте също ==
Изследване на историята
Сблъсъкът на цивилизациите и преобразуването на световния ред


== Външни препратки ==
немски оригинал (онлайн)
английски превод (онлайн);",bg,Култура,ordonné,https://bg.wikipedia.org/?curid=327551,680,
136045.0,Либертинство,"и етични норми на по-голямата част от обществото. Тази философия е най-силно разпространена във Франция и Англия през 17, 18 и 19 век, но остава непредставителна на приетата норма за това време. Малобройните и често тенденциозно антисоциални групи скандализират с идеологията си и сексуалното си поведение моралистите и са отхвърляни като противостоящи на обществената структура и правила. Либертинските автори и техните произведения, отличаващи се с твърде остра откровеност спрямо преобладаващите литературни конвенции, са обвинявани в порнография, опасен атеизъм или и в двете. == История == === 17 век === Напредъкът в науката, географските открития, и хуманистичните учения на Античността стимулират появата през XVII век на нов тип философи, които оспорват доминиращата аристотелова схема на мислене и се обръщат към скептичните, изпълнени с въпроси и съмнения учения на Демокрит, Епикур и Лукреций и към философията, която акцентира върху естествените, природни закони. Тези мислители, дистанциращи себе си от догмите на Църквата, са наречени либертинци. Според един от най-острите им критици – йезуитският свещеник Гарас – за тях не съществува „божествена или доминираща сила, различна от природата, в чието име човек е длъжен да задоволи всичко, което тялото и душата искат от него“. Сред либертинските мислители от XVII век проблемът за еротизма остава страничен, но Църквата заклеймява материалистичния принцип на учението им като предпоставка и причина за сексуална разпуснатост. Еротизмът и либертинството са разглеждани като взаимозаменими и на тях се гледа като реална опасност, застрашаваща моралните устои. ==== Либертинската литература в 17 век ==== През 1623 г. „с кралско одобрение“ е публикувана колекция от стихове „Парнас на сатиричните поети“, чийто първи и скандален сонет се приписва на един от най-изтъкнатите драматурзи на епохата Теофил дьо Вио, известен още с критиката си към Църквата, брака и други социални институции. Поетът е обвинен в поквара, безбожност и содомия. Дьо Вио отрича участие в изданието и призовава за съд над неговите съставители, но вместо това сам е арестуван. Осъден на изгаряне на клада, той успява да избяга, но при опита си да напусне страната, е заловен повторно. Следва дълъг процес, две години затвор и окончателно прогонване. Година по-късно, едва на 36, дьо Вио умира в Париж вследствие на лошото отношение в затвора и изтощителния си начин на живот. Процесът срещу него води до още по-стриктно ограничаване на еротичната литература и следващото издание на Le Parnasse des Poètes satyriques е публикувано нелегално. През XVII век Мишел Мило пише „Училище за момичета или философията на дамите“ (L’École des filles ou la Philosophie des dames). Романът, написан като диалог между две жени, отрича общоприетия морал и защитава етиката на удоволствието. Друга влиятелна творба с подобни идеи е Aloysia или „Диалозите на Луиза Сигея“, написана на латински от Никола Шорие през 1660 година. Сюжетът е концентриран около темите за различните сексуални пози, голотата в изкуството, „неестественото“ сексуално желание, важността на дрехите за прелъстяване и секса в и извън брака. Прелъстителят Дон Жуан се появява за първи път през 1630 година в трагедията на Тирсо де Молина „Севилският измамник"" (El burlador de Sevilla), а по-късно в „Дон Жуан, или Каменният гост“, (1665) (Dom Juan, ou le festin de pierre) на Жан-Батист Молиер. === 18 век === Сексуалното престава да се асоциира с греховното и подобно на античността е разглеждано като знак за хармония между тялото и природата. Либертинството се появява първо сред финансово независимата аристокрация като възможна реакция срещу намаленото ѝ влияние под засилената власт на монарха. Съблазняването на непокорните, победата над женската съпротива е възприемано като по-важно от самия сексуален акт. Удоволствието на мъжа и жената са разглеждани като равни по важност, а егоистичният съблазнител – като отвратителен и недостоен. Обвързването с един обект за либертинеца е постоянно самоограничение. ==== Либертинската литература в 18 век ==== Други книги от този период са Thérèse philosophe, написана през 1748 г. както и творбите на Маркиз дьо Сад – „Философия в будоара“ и „120-те дни на Содом“ и „Опасни връзки“ на Шодерло дьо Лакло (1782). Свободомислието и сексуалната освободеност в тези творби води до изземането и изгарянето им. === 19 век === Първата половина на XIX век: либертинството постепенно изчезва вследствие на промените в социалната структура, политиката, икономиката, индустриализацията и урбанизацията. Това води до утвърждаването на средната класа и връщането към морала. Ако либертинството говори за вечно търсещия прелъстител, то буржоазните текстове връщат образа на отчаяния любовник. Пуританското отношение към живота се приема от буржоазията като добродетел, свободната любов се тълкува като разврат. Според някои изследователи, сексуалните инстинкти се превръщат в основна тема на XIX век и са представяни като социална опасност, от която човек може да се спаси единствено в утвърдените граници на брака. Идеализира се образът на съпругата и майка, незасегната от порочно желание. Отречените от Църквата и заклеймени сексуални практики са преименувани в медицински и психически разстройства. От нормативна гледна точка правилно е само репродуктивното използване на брака, всеки друг акт е срещу природата. Едни от книгите, написани в този период са „Мадам Бовари“ на Гюстав Флобер (1856) и „Земя“ на Емил Зола, и двете посрещнати с протести и противоречия. === 20 век === Цензурата продължава да се налага и през миналия век над книги като „Любовникът на лейди Чатърли“ на Д. Х. Лоурънс (1928) или „Песента на червения рубин“ на норвежкия автор Агнар Микле през (1957). През 60-те години на 20 век с разрастването на хипи културата, „свободната любов“ донякъде реабилитира еротиката. === Либертинството днес === През твърде дългия период от античността до втората половина на миналия век, когато в Европа доминиращ е християнският морал, единственото по-значимо и осмислено противопоставяне е либертинството на XVIII век. Недостатъчно познато и разисквано като явление, то е известно по-скоро със своите конкретни представители, сред които Казанова, Лакло, Маркиз дьо Сад и Рочестър. Днес либертинството съществува в несъмнено различна форма – тази на дистанцирането от егоистичното желание и незачитане на партньора. Най-важната идея е признаването на другия, неговото право на удоволствие, реализирано при равнопоставеност в двойката. Либертинската философия често е разглеждана като противоположност на християнския морал. == Известни либертинци == Възстановяването на монархията в Англия през 1660 г. под управлението на Чарлс II разгръща либертинската практика сред дворяните. След връщането си от изгнаничество във",bg,Култура,aléatoire,https://bg.wikipedia.org/?curid=136045,1000,
315307.0,Правна култура,"Правната култура, срещаща се понякога и като Правова култура (макар двете понятия да не се припокриват напълно) е неразделна част от цялостната култура на обществото и индивида. Правната култура се базира на общите начала, изначалните принципи на правото и на ценностната система на общество, като е отражение на цивилизационното ниво на развитие и начина на мислене на хората. Правната култура е и историческа и религиозна категория.
Формирането на правната култура не е самостоятелен процес от развитието на другите култури – политическа, морална, естетическа, и е сложен въпрос. Всички тези култури са обединени от общи предизвикателства - създаването на такъв устойчив морален и правен климат в обществото, който да гарантира истинска свобода на поведението на индивида, която в съчетание с обществената отговорност, да обезпечи правата, социалната закрила, зачитането на човешкото достойнство, т.е. да постави интересите на човекът-гражданин в центъра на икономическия, социалния, политическия, културния живот на обществото, съобразно принципните положения на хуманизма от времето на Ренесанса (виж Ecce Homo).
Правната култура е тясно свързана с понятието за правно съзнание. Тя е присъща на демократичните страни и общества. Системата на социалистическото право в бившите социалистически страни дискредитира и унищожи в голяма степен правното съзнание и чувството за правова държава, а оттук и изгражданата от преди настъплението на марксизма-ленинизма правна култура в населението.
Правото също е продукт на културата на обществото. Правната култура на страните и обществата в съвременната епоха се формира под влиянието на ренесанса и класицизма по времето на Просвещението, като главната цивилизаторска роля в този общоевропейски процес е на абсолютистка Франция (виж разделение на властите и Шарл Монтескьо; обществен договор и Жан-Жак Русо).
Правната култура има две съвременни значения и звучения:

правна култура на обществото;
правна култура на личността,
като някои автори различават и разграничават от тези две базови понятия и

правна култура по социални групи.
Терминът „правна култура“ е продукт на социологията от 60-те и 70-те години на XX век. По принцип правните култури на страните се определят от степента на изграждане на правова държава и спазване върховенството на закона.


== Източници ==
((es)) EL SABER DOGMATICO EN NUESTRA CULTURA JURIDICA Архив на оригинала от 2009-08-30 в Wayback Machine.


== Вижте също ==
Френска правна школа
Немска правна школа
Стара Европа",bg,Култура,aléatoire,https://bg.wikipedia.org/?curid=315307,362,
121776.0,Народопсихология,"Народопсихологията  е наука за психическите явления и процеси, характерни за обособените исторически, политически, културно, териториално, езиково и религиозно, самоосъзнати и самоопределящи се народи или нации.
Включва в своя научноизследователски комплекс множество принадлежащи към различни науки методи и проблеми на изследване, като исторически, културни, демографски, психологически, социални и редица други процеси. По тази причина до известна степен е спорно положението на народопсихологията като самостоятелна наука или система от методи за проучване на определени проблеми, сред които изпъкват народна/национална душевност и народен/национален характер.


== Източници ==

Народопсихология, Лекция по Психология – Pomagalo.com</ref>Народопсихология, лекция


== Вижте също ==
Петър Мутафчиев
Иван Хаджийски
Марко Семов
 Портал „Психология“",bg,Култура,aléatoire,https://bg.wikipedia.org/?curid=121776,103,
132073.0,Следа,"Следа (или диря) на български език е обобщаващо понятие за оставен отпечатък или знак върху заобикалящата среда след случило се събитие. Пример за следи са вдлъбнатините, които човешкият крак оставя върху мокър пясък при ходене. Животните също оставят следи, които помагат на ловците при издирването им.
Думата следа може да бъде използвана както в пряк, така и в преносен смисъл. Учен, писател, или художник може да остави следа (диря) в световната наука и култура с произведенията си.
В медицината терминът следа означаващ наличие на микроскопични количества вещества, елементи или химически съединения във физиологични течности, се използва при диагностиката на някои заболявания – напр. при диабет – следи на ацетон в урината.


== Следи от древността ==

Сред запазените следи от древността са така наречените вкаменелости (фосили), които предствляват отпечатъци на растения, животни и други организми от праисторически времена, оставени върху скали или глина. Те са с различна големина и на различна възраст, но не са твърде срещано явление, поради което играят изключително важна роля в науката и понякога са единственият източник на информация за определени видове.
Други такива следи са петроглифите – издълбани в скалите картинки, обикновено оставени от древни племена. Могат да бъдат намерени почти навсякъде по света, като най-старите са отпреди 10 – 12 хил. години. Няма единно мнение по въпроса за тяхното предназначение, но съществуват различни теории, включително астронимични знаци, описание на жертвоприношения, писменост и изкуство.


=== Известни следи от миналото ===
Следи, оставени от човешки крак върху скала в Кейп Таун (Cape Town), Южна Африка, открити през 1997 г., на възраст около 117 хил. години.
Човешки следи във вулканична скала, намерени през 1978 г. в Лаетоли (Laetoli), Танзания, на възраст около 3,6 млн. години.
Запазена следа (фосил) на скелет на малък динозавър с пера, Золнхофен, Германия, открит през 1861 г.
Вкаменени дървета: сред най-известните места по света, където могат да се видят, са Аризона, САЩ, остров Лесбос, Гърция, и Санта Крус, Аржентина.


== Следи в криминалистиката ==
Играят изключително важна роля в работата на следователите и детективите при разследване на престъпления. Тези, които могат да се превърнат в улики или веществени доказателства, предствляват отпечатъци от различни подметки, пръсти, гуми на автомобил, или вещества от биологичен произход, като остатъци от кръв, урина, кости и зъби (т.нар. хомоскопни следи).
Следите, оставени на местопрестъплението, спомагат за идентифициране на лицето (на базата на ДНК), заподозряно да е извършило убийство, изнасилване или грабеж, или поне за установяване на възрастта и пола на лицето, както и за изясняване на важни обстоятелства по делото, като мотиви и начин на извършване (на латински Modus Operandi).
В България изследвания от този тип се извършват в центровете по съдебна медицина в страната, както и в сектор „Съдебна медицина“ при Министерството на отбраната и в Научноизследователския институт по криминалистика и криминология (НИКК) към МВР.


== Следи в науката ==


=== Кондензационна следа ===
Кондензационна следа (понякога неправилно наричана „реактивна следа“) е следата, която летателен апарат оставя след себе си на небето при голяма скорост и височина.


=== Следа на матрица ===
В математиката (по-точно линейната алгебра) под „следа на квадратна матрица“ се разбира сборът от елементите на главния диаганол. Съществува също така и понятието „следа на тензор“.


== Следи, свързани с митове и легенди ==

Някои следи, знаци и отпечатъци все още нямат научно обяснение, което става причина за създаването на митове и легенди за техния произход и превръщането им в туристическа атркция. Примери за това са:

Отпечатък от ходилото на Буда с изобразени различни символи на него. Намерени са няколко такива от I – II век.
Следи от стъпките на Дявола – появили се в Англия през 1855 г. след снеговалеж през нощта, всяка стъпка е с еднаква големина и на еднакво разстояние от предишната. Дирята е дълга 150 – 160 км и следва права линия.
Отпечатъци от ходилата на Исус Христос в църквата Domine Quo Vadis, в близост до Рим.


== Следи свързани с културата и традициите ==

Редица произведения на изкуството са посветени на следите, като може би най-известното от тях е стихотворението „Следи“. Романът на Павел Вежинов „Следите остават“, романът на Патриша Корнуел „Следа“, анимационният филм по приказката на братя Грим „По следите на бременските музиканти“ и „Следите на Сокола“ (игрален филм от 1968 година) са само част от тях.
Отпечатъци от краката и ръцете, а в някои случаи очилата, пурите, дори пистолетите на около 200 известни личности – певци, артисти и спортисти – са оставили следи в цимента пред Китайския театър в Лос Анжелес, основан през 1927 г. Това се е превърнало в традиция и се счита за знак на чест и признание.


== Вижте също ==
Знак
Отпечатък
Фосил
Улика
Следотърсач


== Външни препратки ==
Лаетоли
Филм за антрополога Лудвиг Кол-Ларсен (Ludwig Kohl-Larsen) Архив на оригинала от 2016-03-03 в Wayback Machine.
Золнхофен, Германия
Снимки от вкаменената гора в Аризона, САЩ
Списък с имената на звездите пред Китайския театър в Лос Анджелис Архив на оригинала от 2007-03-06 в Wayback Machine.",bg,Култура,aléatoire,https://bg.wikipedia.org/?curid=132073,808,
3157.0,История,"Системна теория на света (Андре Гундер Франк, Имануил Валерщайн, Самир Амин, Дж. Ариги, Марат Чешков, Андрей Фурсов, Андрей Коротаев, К. Чейз-Дан, Леонид Гринин и др.) Школа „Анали“: Марк Блок, Люсиен Февър, Фернан Бродел, Арон Гуревич. Щафетно-стадиен (Юрий Семьонов) (в действителност, нищо повече от модифициран марксистко-формационен подход). == Закономерности на историческите процеси == В началото на 19 век, основателят на позитивизма Огюст Конт обещава да докаже, че „съществуват закони при развитието на обществата, толкова сигурни, колкото и законите за падането на камъка.“. Но да се установят законите на историята се оказва не толкова лесно. Когато немският историк Карл Лампрехт се опитва да защити мнението на Конт, Едуард Майер, друг немски историк, отвръща, че в течение на многогодишните си научни изследвания, самият той не е могъл да открие нито един исторически закон и не е чул някой друг да е успял. Макс Вебер счита за безсмислени опитите за откриване на исторически закономерности. Философът Карл Ясперс пише: „Историята има дълбок смисъл. Но той е отвъд човешкото разбиране.“ Едуард Кар твърди, че на Запад повече не се говори за „исторически закони“, че самата дума „причина“ е излязла от мода. Така отричането на причинно-следствената връзка на минали събития поставя под съмнение правото на историята да се счита за наука. Философът Бертран Ръсел казва: „Историята – това още не е наука. Тя може да се направи да изглежда като наука само с помощта на фалшификации и пропуски“. Социологът Емил Дюркхайм смята, че „историята може да се счита наука само в степента, в която обяснява света.“ За разбирането на законите на историята претендира марксизма, който издига теорията на обществено-икономически системи и смята, че развитието на производителните сили води до промяна в производствените отношения, които определят естеството на всяка система. Но този подход не обяснява дълбоките различия между характерите на развитие на социалните отношения при различните народи. Хърбърт Спенсър и Освалд Шпенглер разглеждат човешкото общество като сходно на биологичните организми, които се раждат, живеят и умират. Арнолд Тойнби извършва колосален труд, описвайки в 12 тома историята на 21 цивилизации (първия том е публикуван през 1934 г.). Той се опита да сравни развитието на тези цивилизации и стига до заключението, че цивилизацията се заражда като „отговор“ на „предизвикателство“ пред дадено общество – от страна на природата или на други общества. „Предизвикателство“ може да бъде пренаселване, инвазия на врагове или друго събитие, поставящо под заплаха съществуването на обществото, а „отговор“ – социална организация или технически нововъведения, които позволяват на обществото да оцелее. В средата на 20 век, най-популярната теоретична концепция за историческото развитие става теорията за модернизация. По определението на един от основателите ̀, Сирил Блек, модернизацията е процеса на адаптация на традиционното общество към новите условия, породени от Индустриалната революция. Въпросът за разпространението на различните социални системи до голяма степен се свежда до проблема с разпространението на техническите иновации, културната дифузия. Най-отчетливо идеите на дифузионизма са формулирани в т.нар. теория на културните среди. Нейните автори, Фридрих Ратцел, Лео Фробениус и Фриц Гребнер, смятат, че сходните явления в културите на различните народи могат да се обяснят с произхода на тези явления от един общ център, че най-важните елементи на човешката култура се появяват само веднъж, и то само на едно място. Те дават на народа-първооткривател решаващо предимство пред другите народи. През 1963 г. Уилям Макнил, един от учениците на Тойнби, публикува монографията „Възходът на Запада“. Той детайлно описва фундаменталните открития от Античността и Средновековието, които са предизвикали радикални промени в обществената структура. == Области на изучаване == === Периодизация === Историята често се фокусира върху събития и процеси, случили се през определени части време. Историците именуват тези части (дялове) време, за да се получи „организираност на идеите и класификационни обобщения“, които улесняват и подпомагат изучаването на историята. Имената на периодите могат да се различават на различните географските места; често се различават и датите за начало и край на периодите. Вековете и десетилетията са най-често употребяваните единици време. Повечето периоди се конструират ретроспективно и по този начин изразяват стойностни преценки за миналото. Начинът, по който периодите се отделят, и имената, който им се дават, могат да повлияят на общото възприемане на даден период или неговото изучаване. Праистория или още предистория, доистория, първобитно общество – в Близкия изток – до ок. 3000 г. пр.н.е. (обединяването на Горен и Долен Египет); Древност (вкл. Античност); Древен Рим Древна Гърция Средновековие, средни векове – края на 15 век (началото на епохата на Великите географски открития); Ново време, нова история – от края на 15 век до 1918 г. (края на Първата световна война); Най-ново време, най-нова съвременна история – от 1918 г. до наши дни. Съществуват и алтернативни периодизации на световната история. Например, в западната историография краят на Средновековието се свързва с 16 век, след което започва общ период на съвременна история. === Географски места === Определените географски места могат да бъдат основата за исторически изследвания, например континенти, държави или градове. Да се разбере причината за дадени исторически събития, е фундаментална цел на историята. За да се извърши това, историците често се обръщат към географията. Климатични промени, снабдеността с вода и релефът на дадено място имат голямо влияние върху живота на тамошното население. Например за да се разбере защо древните египтяни развиват тъй успешна цивилизация, е задължително изучаването на географията на Египет. Египетската цивилизация се развива на бреговете на река Нил, които биват ежегодно наводнявани, при което се отлага почвен слой. Богатата почва е причината фермерите да успяват да отглеждат достатъчно храна, за да изхранват населението в градовете. Това от своя страна значи, че не всички хора са били задължени да обработват земята, което оставя възможност на другите да се занимават с друга дейност, спомагаща развитието на цивилизацията. === История на света === Световната история представлява изучаването на големите цивилизации за последните приблизително 30 века. Това води до спорни интерпретации, направени от Оскар Шпенглер, Арнолд Тойнби и др. Световната история е изключително важен учебен предмет. Тя навлиза все по-силно в университетите на САЩ, където историята се е концентрирала върху Западните цивилизации и Съединените щати. Световната история добавя голямо количество нов материал за Азия, Африка и Южна Америка. === Дипломатическа история === История на дипломацията или",bg,История,ordonné,https://bg.wikipedia.org/?curid=3157,1000,
275772.0,Анахронизъм,"Анахронизъм е погрешно отнасяне на факт или събитие от една епоха към друга; хронологично несъответствие. 
Примери Вие продължавате да бъдете сантиментален, но сега вече искрено... Вие сте средновековен човек, феодален анахронизъм, попаднал случайно между ориенталски шмекери и търговци на тютюн. Д. Димов, Т, 462
Образът на отец Иван обаче е анахронизъм; той не е възможен за времето на действието, а е пренесен от много по-късното време на Възраждането. ЛФ, 1956, бр. 3, 3.
Друг тип анахронизъм възниква, когато творба, базирана на конкретна епоха от историята, е четена в контекста на друга. Много научни трудове, които разчитат на по-късно дискредитирани теории, са станали анахронични с премахването на своите опори. Спекулативни творби, четени по-късно, често не отговарят на реалността, поради превъзхождащото ги развитие на техниката.
Парахронизъм е вид анахронизъм, но с определена посока. Използва се, за да обозначи събитие, чието време е по-късно от настоящото. Събитие, което още не се е случило, въпреки вербални или писмени описания.
Пример: „Терминатор“: Киборгът, който е изпратен от бъдещето, за да промени настоящето, е парахроничен герой / филмов елемент; философски погледнато, част от творенията на Леонардо да Винчи биха могли да се окачествят като парахронични, тъй като са създадени в миналото, но приемат реална форма в бъдещето.
Метахронизъм: другият вид анахронизъм, с обратна посока. Използва се, за да обозначи събитие, чието време е по-рано от настоящото. Събитие, което се е случило преди описаните събития.
Пример: „Хлапето в двора на крал Артур“: Тийнейджър пътува обратно през времето до времената на крал Артур; главният герой и спомените му за неговия свят са метахронични спрямо заобикалящия го свят.",bg,История,ordonné,https://bg.wikipedia.org/?curid=275772,259,
843089.0,Афера с отровите,"в Кралство Франция по време на управлението на крал Луи XIV. Между 1677 и 1682 г. редица видни членове на аристокрацията са замесени и осъдени по обвинения в отравяне и магьосничество. Скандалът стига и до най-близкото обкръжение на краля. Това води до екзекуцията на 36 души. == Контекст и произход == Делото започва през 1675 г. след процеса срещу Мадам дьо Бринвийе, която е обвинена в заговор с любовника си, армейския капитан Годен дьо Сент-Кроа, да отрови баща си Антоан Дрю д'Обре през 1666 г. и двама от нейните братя, Антоан д-Обре и Франсоа д'Обре, през 1670 г., за да наследи техните имоти. Има и слухове, че тя е тровила болни хора по време на посещенията си в болници. След като е обвинена, тя бяга, но е арестувана в Лиеж. Мадам дьо Бринвийе е измъчвана и признава, осъдена е на смърт и на 17 юли е измъчвана с вода (принудена е да изпие шестнадесет литра вода) и след това е обезглавена, а тялото ѝ е изгорено на клада. Нейният предполагаем съучастник Сент-Кроа не е изправен пред обвинения, защото е починал от естествена смърт през 1672 г. Сензационният процес привлича вниманието към други мистериозни смъртни случаи, което дава началото на слухове. Видни хора, включително Луи XIV, се разтревожват, че може да бъдат отровени. == Последици и разследване == Самата афера започва през февруари 1677 г. след ареста на гадателката Мадлен дьо Ла Гранж по обвинения във фалшификация и убийство. Тя се обръща към Франсоа Мишел Льо Телие, маркиз на Лувоа, твърдейки, че има информация за други престъпления от голямо значение. Лувоа докладва на краля, който казва на началника на полицията Габриел Никола дьо ла Рени, който между другото е началник на парижката полиция, да изкорени отровителите. Ла Рени се опита да успокои краля. Последвалото разследване на потенциални отровители води до обвинения в магьосничество, убийство и др. Властите арестуват редица гадатели и алхимици, заподозрени, че продават не само гадания, сеанси и афродизиаци, но също и отрова. Някои от тях са си признават с мъчения и дават на властите списъци на свои клиенти, за които се твърди, че са купили отрова, за да се отърват от своите съпрузи или съперници в кралския двор.Най-известният случай е този на акушерката Катрин Дешай Монвоазен или Ла Воазен, арестувана през 1679 г., след като е уличена от отровителката Мари Бос. Ла Воазен замесва няколко важни придворни. Сред тях са Олимпия Манчини – графиня на Соасон, нейната сестра Мария Анна – херцогиня на Буйон, Франсоа Анри дьо Монморанси, херцог на Люксембург и, най-важната – любовницата на краля мадам дьо Монтеспан.Разпитана в нетрезво състояние, Ла Воазен твърди, че Монтеспан е купила афродизиаци и е изпълнявала черни меси с нея, за да спечели и запази благоволението на краля пред съперничещите ѝ любовници. Тя е работила със свещеник на име Етиен Гибур. Няма никакви доказателства освен нейните признания, но лошата репутация следва тези хора след това. Елинор Херман в книгата си „Секс с крале“ твърди, че полицията, следвайки съобщенията за „бебешки кости“, е открила останките на 2500 бебета в градината на Ла Воазен. Въпреки това Ан Съмърсет оспорва това в книгата си „Аферата с отровите“ и заявява, че не се споменава градината да бъде претърсена за човешки останки. В скандала е замесен и Юсташ Доже дьо Кавой – най-възрастният жив потомък на виден благороднически род. Кавой е лишен от наследство от семейството си, когато в акт на разврат той избира да отпразнува Разпети петък с черна литургия. След лишаването си от наследство той отваря доходоносна търговия с арсен и афродизиаци. Той мистериозно изчезва след внезапното прекратяване на официалното разследване на Луи XIV през 1678 г. Заради това и заради името му той някога е бил заподозрян, че е Човекът с желязната маска. Въпреки това тази теория е изпаднала в немилост, тъй като сега е известно, че той е бил затворен от семейството си през 1679 г. в затвора Сен Лазар. == Край на процеса == Ла Воазен е осъдена на смърт за магьосничество и отравяне и изгорена на клада на 22 февруари 1680 г. Маршал Монморанси-Бутвил е хвърлен в затвора за кратко през 1680 г., но по-късно е освободен и става капитан на гвардията. Министърът Жан-Батист Колбер помага да се потушат нещата. Дьо Ла Рейни възстановява специалния съд Chambre Ardente („горящ двор“), за да съди случаи на отравяне и магьосничество. Той разследва редица случаи, включително много свързани с благородници и придворни в кралския двор. През годините съдът осъжда 34 души на смърт за отравяне или магьосничество. Двама умират при мъчения, а няколко придворни са заточени. Съдът е премахнат през 1682 г., тъй като кралят не може да рискува публичността на такъв скандал. На това началникът на полицията Рейни каза, че „огромността на техните престъпления доказа тяхната защита“. == Последици == Може би най-важният ефект от скандала и последвалите преследвания е експулсирането от Франция на графинята на Соасон. Нейният син принц Евгений Савойски-Каринян остава във Франция, само за да открие, че високопоставеният позор на майка му му пречи да реализира личните си амбиции, тъй като на практика му е забранено да преследва военна кариера. В крайна сметка той напуска Франция, подхранвайки дълбока неприязън към Луи XIV, и постъпва на служба при заклетите врагове на Франция, Хабсбургите. След време става известен като един от най-великите генерали на епохата и един от факторите зад провала на кандидатурата на Луи XIV за хегемония в Европа. == Заподозрени и присъди == В аферата с отровите са замесени 442 заподозрени: издадени са 367 заповеди за арести, от които 218 са изпълнени. От осъдените 36 са екзекутирани; петима са осъдени на галера и 23 на заточение. Това изключва тези, които са починали в ареста от мъчения или самоубийство. Освен това, много обвиняеми никога не са били изправени пред съда, а са оставени извън съдебната система и доживотно затворени с lettre de cachet. От осъдените доживот с lettre de cachet шест жени са затворени в Шато дьо Вилфранш, 18 мъже в Шато дьп Салс, 12 жени в Бел Ил ан Мер, десет души в Шато дьо Безансон, 14 жени в Сент Андре де Салан и 5 жени във Фор",bg,История,aléatoire,https://bg.wikipedia.org/?curid=843089,1000,
712260.0,Реликва,"Реликва  (от латинския глагол „relinquere“ – „да остане“) е свещена и почитана вещ, свързана с исторически или религиозни събития от миналото.
Реликвите са исторически, религиозни, семейни (наследствени) и технически.

Историческите реликви са вид документи и предмети, свидетелстващи за минали събития. Ярки исторически реликви са бойните знамена, древни манускрпти, регалии на властта, държавни печати. Сред най-известните са Мономахова шапка, Корона Пахлави, Желязната корона, и др.
Религиозните реликви (мощи) са автентични или фалшиви, както и образно поетични, основани на народната митология. С религиозните реликви, като по правило, са свързани самостоятелни и своеобразни религиозни култове, които съществуват вътре в религиите. Сред реликвите на различните религии са копието на съдбата, стената на плача, черният камък в Кааба, зъбът на Буда. Християнски реликви се съхраняват в специални кутии или съдове, наречени „реликварии“.
Семейните реликви са документи или предмети, принадлежащи на семейство или фамилия, и наследени от поколение на поколение.
Техническите реликви са екземпляри на машини или други технически средства, изработени и свързани с технологията в миналото, които не се използват от дълго време, но са запазени в здраво и възстановимо състояние.


== Вижте също ==
Мощи
Фетиш",bg,История,aléatoire,https://bg.wikipedia.org/?curid=712260,182,
743891.0,Археометрия,"Археоме́трията (на старогръцки: ἀρχαῖος – „древен“ + μέτρον – „дължина, разстояние“) е дял на археологията, научноприложна изследователска област, която обхваща, от една страна природните науки – биология, геология, физика, химия; а от друга страна хуманитарните науки – археология и история. С което се цели да бъдат получени нови, обективно установени факти за археологическото изследване, които не могат да станат известни с помощта на чисто археологически средства.


== Методи ==
Археометрията се явява интердисциплинарна научна област, работата в която се изразява в прилагане на съвременните методи на физиката и химията за изследване на състава и структурата на веществата, в съчетание с достиженията в областта на биологията, геохимията и геологията за:

Откриване на археологически паметници и останки от тях, което би могло да се формулира още като локализиране и определяне на границите на археологическите паметници;
Изследване на археологическите находки и паметници с цел:
Абсолютно респ. относително датиране на археологическите находки;
Установяване на технологията, използвана от древните майстори;
Определяне на мястото, откъдето произхождат суровините (глина; пясък, сода или растителна пепел; различни руди и т.н.), използвани за производство на изследваните археологически находки от керамика, стъкло, метали, а чрез това най-често и на самите находки;
Установяване на други, съществени за археологическото изследване факти. (Например диетата на древните жители в определен район посредством изследване на химичния и изотопния състав на техните кости или установяване на миграция на индивидите, т.е. дали индивидът е роден там, където се откриват неговите кости.)


== Източници ==",bg,История,aléatoire,https://bg.wikipedia.org/?curid=743891,236,
663427.0,Хипостаза,"Хипостаза е гръцка дума със значение „поставяне под“.
В изследването на религиозните феномени се говори за хипостази на даден бог, което означава подстатуси. Представата за бог винаги е сложна конструкция, в която бога има различни аспекти, характеристики и проявления. Това са неговите хипостази.
Традиционно се смята, че траките вярвали в много богове. Но продължителната изследователска работа и откритите нови данни (писмени и епиграфски извори, както и разчитането на изобразителния код в много художествени паметници) все повече оформят мнението, че в тракийските вярвания основно място заемат две начала – мъжкото и женското, представени от бога баща и богинята майка. Известните имена на различни божества, приписвани на траките, достигнали до нас предимно чрез чужди извори – гръцки и римски, всъщност са аспекти (хипостази) на тези две многофункционални начала.


== Външни препратки ==
www.burgasmuseums.bg",bg,История,aléatoire,https://bg.wikipedia.org/?curid=663427,131,
786670.0,Инсула (Римски град),"Латинската дума insula (буквално означаваща „остров“, мн. число Insulae) е била използвана в римските градове, за да се означи или градски блок в плана на града, т.е. сграда, заобиколена от четири улици,  или, по-късно, е вид апартамент сграда, която заема такъв градски място в квартал.  Известно е, че инсулите са били пожароопасни и изобилстват от болести.
Стандартният римски градски план се основава на мрежа от ортогонални (разположени под прав ъгъл) улици. Основава се на древногръцкия модел на Хиподамус. Използва се особено при създаването на нови градове, например в римските колонии.
Улиците на всеки град са били определени на Декуманус (ориентирани изток-запад) и Кардо (север-юг). Основните улици, Декуманус Максимус и Кардо Максимус, се пресичат на или близо до форума, около който биват разположени най-важните обществени сгради.


== Източници ==


== Външни препратки ==
Разкопките на Insula IX: http://www.reading.ac.uk/silchester/town-life/insula_ix.php
Pompeii Insula 9: http://donovanimages.co.nz/proxima-veritati/insula-9/index.html",bg,История,aléatoire,https://bg.wikipedia.org/?curid=786670,141,
654572.0,Архонтология,"Архонтологията е историческа дисциплина, която изучава историята на длъжностите в държавни, международни, политически, религиозни и други обществени структури. В обсега на изследване са положени последователност на смяна на лицата, заемащи длъжности, техните биографии и други подходящи данни.


== Обект на развитие ==
Историята и политологията биха били безполезни и лишени от смисъл, без споменаване в историята на главните герои. Много от тези хора са наследствени монарси, други идват на власт в републиките чрез избори, революция или преврати. Заемайки висока позиция и най-важни държавни или партийни постове, те често имат абсолютна власт.
Тази категория хора, които в ежедневието могат да бъдат наречени „владетели“, в продължение на много векове са предмет на научно изследване. Интересът към изучаването на живота на владетелите на различните страни се появява много преди тази наука да стане част от историята, а историята да стане академична дисциплина.",bg,История,aléatoire,https://bg.wikipedia.org/?curid=654572,139,
654568.0,Археография,"Археография (на старогръцки: ἀρχαίος – древен и γράφω – пиша) е историческа дисциплина, която разработва теоретично и практически издаването на писмени източници: организира работа по публикуване на източниците, определя и събира исторически паметници, разработва методи и начини на публикуване, изгражда правила за научно-критичните издания източници и т.н.
Археографията е тясно свързана с филологията, палеографията, текстологията, дипломатиката, архивистиката и други дисциплини. В западната историческа наука археографията обикновено не се отделя като самостоятелна историческа дисциплина. До голяма степен археографията е близка и до палеографията.",bg,История,aléatoire,https://bg.wikipedia.org/?curid=654568,82,
809333.0,Операция „История“,"Операция „История“ е историческо телевизионно предаване по телевизия България Он Еър. Включва знакови моменти в българската и световна история и на значимите и противоречиви личности в нея. Предаването е насочено не само за за фактите и събитията, но и за емоциите, за радостите и тъгите, които се крият зад тях. Трибуна за полемика и плурализъм за миналото и истините, които водещия счита че трябва да се знаят, но и за героите, които трябва да се помнят. Автор и водещ на предаването е Росен Петров.
Предаването стартира на 8 април 2018 г. и се излъчва всяка неделя от 16:30 часа, в продължение на един час.
През май 2022 г. в предаването е допълнено с нова постоянна рубрика – „Тяхната история“. Заради новата рубрика предаването е удължено c 30 минути, и се излъчва от 16:30 до 18:00 часа. Според водещия на предаването, рубриката показва още по-неизвестни факти и процеси от българската и световна история, пречупени през призмата на днешния ден.


== Рубрики ==
„История на водещия“: неизвестни факти и телевизионни разкази за живота на велики български личности, непознати от учебниците герои, емоционален разказ за личната им история.
„Исторически процес“: противоречиви личности, процеси и периоди. Един срещу друг застават специалисти, общественици, хора на изкуството и културата. Дава се място за вечните исторически спорове – „Имало ли е турско робство или не“, „Трети март ли е нашият национален празник“, „Кои са върховете и паденията в историята на страната ни“ и други важни теми.
„Тяхната история“: популярни личности споделят своята любима история, която смятат за важна.


== Източници ==


== Външни препратки ==
((bg)) Страница на предаването в уебсайта на телевизия България Он Еър
((bg)) Страница на предаването в уебсайта Dir.bg",bg,История,aléatoire,https://bg.wikipedia.org/?curid=809333,276,
231480.0,Просопография,"Просопографията (старогръцки πρόσωπων „личност“ и γράφω „описание“) е специализирано биографическо изследване в исторически контекст на общите характеристики на дадена социална група от хора със специфични черти (по признак на династия, длъжност, епоха, категория, място, прослойка и пр.), която е свързана помежду си.
Професионалният просопографски анализ има за предмет да възпроизведе моделите на взаимоотношенията и дейностите, чрез проучване на колективната биография на социогрупата. За целта се извършва събиране на възможния обем информация, описание на личностите и анализ на съществуващите биографически данни за точно определената група от индивиди.
Просопографията е ценен метод за историческо изследване при изучаване на обществото в медиевистиката. Терминът и методът за историческо изследване добиват доста привърженици в последно време и стават все по-популярни при изучаване на обществените отношения в минало време.
Превръщането на просопографията в научна дисциплина дължим на френския учен Шарл Дюканж.


== Вижте също ==
Генеалогия",bg,История,aléatoire,https://bg.wikipedia.org/?curid=231480,140,
2656.0,География,"древната йоническа школа. Това намира израз в картите на Земята, които също са правени кръгли и първата от които се приписва обикновено на Анаксимандър. Има известия и за кръгла карта на Аристагор Милетски, съвременник на Хекатей, изработена върху мед и изобразяваща море, земя и реки. От свидетелствата на Херодот и Аристотел може да се заключи, че на най-ранните карти населената земя е изобразявана като кръг и заобиколена от океан. От запад, от Херкулесовите стълбове, средата на Ойкумена е прорязана от вътрешно (Средиземно) море, към което от източния край се доближава друго, източно вътрешно море. Двете морета служат за отделяне на южния полукръг на Земята от северния. Кръглите плоски карти се използват в Гърция още по времето на Аристотел и по-късно, когато сферичността на Земята е призната вече от почти всички философи. Анаксимандър предполага, че Земята има форма на цилиндър, и прави революционното предположение, че на другата страна на „цилиндъра“ също така трябва да живеят хора. Той пише и отделни географски съчинения. В периода 4 век пр.н.е. – 5 век античните учени се опитват да създадат теория за произхода и устройството на света, като изобразяват известните им страни под формата на графики. Резултатите от това са умозаключителната представа за Земята като сфера (Аристотел), създаването на карти и планове, определенянето на географските координати, въвеждането в употреба на паралелите и меридианите, картографските проекции. Кратет от Малос, философ-стоик, изучава устройството на земното кълбо и създава негов модел – глобус. Също така той предполага как би трябвало до си съотнасят атмосферните условия в северното и южното полукълбо. Осемте тома на „География“ на Клавдий Птолемей съдържат сведения за над 8 000 географски имена и координатите на почти 400 точки. Ератостен първи измерва дъгата на меридиана и оценява размера на Земята. На него принадлежи и самият термин „география“ (земеописание). Страбон е родоначалника на географското изследване, геоморфологията и палеогеографията. В трудовете на Аристотел са заложени основите на хидрологията, метеорологията, океанологията и започва разделянето на географските науки. === Средновековие === През средновековието, падането на Римската империя довежда до промяна в развитието на географията и центърът от Европа се премества към ислямския свят. До средата на 15 век откритията на древните гърци са забравени. Мюсюлмански географи като Мохамед Ал-Идриси произвеждат детайлни карти на света, докато други географи като Авицена, Ал-Бируни, Ибн Батута и Ибн Халдун предоставят подробни отчети за своите пътувания и географията на посетени от тях региони. Арабските мореплаватели предприемат смели пътешествия из Индийски океан и достигат бреговете на Мадагаскар, Южна Африка, Малайския архипелаг и други отдалечени точки на Земята. По време на тъмните векове в Европа не се получават почти никакви нови сведения за света, ако не се смята Марко Поло, който открива Източна Азия за Европа. Изключение правят викингите на север, които успяват да открият нови земи и да колонизират част от тях – Фарьорски острови, Исландия, Гренландия. Намерените руини от техни поселения на остров Нюфаундленд в днешна Канада доказват, че първите европейци, достигнали Америка, не са моряците от експедицията на Христофор Колумб, а именно викингите. Новгородците достигат Шпицберген и устието на Об. === Велики географски открития === Политическото и икономическото съперничество между Испания и Португалия от 15 век поставя на дневен ред въпросите за организирането и осъществяването на експедиции, които да открият нови пътища за богатите пазари на изток и за колонизирането на нови територии. Като първа стъпка в тази борба се смята откриването и заселването от португалците на остров Мадейра и Азорските острови. Вашку да Гама и Бартоломео Диаш организират експедиции по бреговете на Африка. Испания се включва в борбата за икономическа мощ като организира експедицията на Христофор Колумб, имаща за цел откриването на западен път към Индия. Той достига бреговете на Америка през декември 1492 г. Този момент става една от повратните точки в развитието на човечеството. Географската наука вече разполага с нов фундаментален факт. Открит е нов континент и всякакви виждания за край на света са отхвърлени. Вижданията за плоска форма на Земята обаче са напълно отхвърлени едва след експедицията на Фернандо Магелан – първото околосветско пътешествие, започнало през 1519 и завършило през 1522 година. Тази експедиция е съставена от 5 кораба и 265 моряци. Магелан дава и името на Тихия океан – наречен така, защото докато плава през него, водите му са много спокойни. Испания и Португалия започват борба за колонизация, като по този начин нуждата от географски знания става по-голяма. Организират се нарочни експедиции, които имат за цел изучаването на новооткритите земи и обясняването на непознати явления в природата. Скоро към този процес се включват Франция, Англия и Холандия. През 15 и 16 век настъпва разцвет на географията на фона на всеобщия подем на културата и науката. Географията става важна наука, обогатяват се сведенията за природата и населението на почти цялата суша, започва да се дели на обща и частна. На картата на Меркатор са показани реалните очертания на континентите, а на картата на Леонардо да Винчи – и хипотетичния Южен континент. През 17 – 18 век голямо значение придобиват фиксирането, картографирането и обобщението на придобитите знания. При търсенето на Южния материк са открити Австралия (Вилем Янсзон) и островите на Океания. Други значителни морски пътешествия през този период извършват Америго Веспучи и Джеймс Кук, който води три околосветски експедиции, откривайки Хаваите и Големия бариерен риф. Руските пътешественици изследват Сибир и Далечния изток. === Географията в ново време === В края на 18 и 19 век географията става академична наука, която се изучава в най-елитните университети в света. Известни остават теоретичните обосновки за Физическата география на Имануел Кант, който е водил тази дисциплина в университета в Кьонигсберг. За нуждите на теоретичната обосновка на географската наука са организирани редица научни експедиции в Америка, Азия, Африка и Австралия. Най-известни сред тях може би са тези, в които е участвал Чарлз Дарвин на кораба Бигъл, където формулира своята еволюционна теория. Значителните териториални открития се съчетават със задълбочени теоретични обобщения, откриването на географски закономерности (Хумболт, Карл Ритер, Жан-Жак Реклю, Тюнен). Географията не е вече ограничена до описанието на факти, но и се опитва да им даде обяснение. Провеждат се задълбочени географски изследвания и се създават научни географски дружества. Известни са пътуванията на Александър фон Хумболт в",bg,География,ordonné,https://bg.wikipedia.org/?curid=2656,1000,
46817.0,ISO 3166,"ISO 3166 е стандарт на ISO, чрез който се дефинират кодове на държави.
Целта на този стандарт е да предостави за общо ползване набор от кратки абревиатури за географско място, използвани за нанасяне върху етикети, контейнери и т.н. В някои случаи кодът може да се използва и за по-точно определяне на местоположение, особено когато пълното име на географското място е трудно за произнасяне.

Стандартът ISO 3166-1 дефинира кодове за държави и подвластни територии.
Стандартът ISO 3166-2 дефинира кодове за административно-териториални единици на държави и подвластни територии.
Стандартът ISO 3166-3 дефинира кодове за използвани в миналото наименования на страните.",bg,География,ordonné,https://bg.wikipedia.org/?curid=46817,98,
748756.0,Антецедентна долина,"Антецедентна долина (от латински antecedentis – предшестващ) се нарича долина, прорязваща напряко издигаща се планина, която е по-млада от самата долина. Това означава, че реката е текла на въпросното място преди да започнат тектонските процеси, довели до издигането на земната кора. След това с разрушителното си въздействие тя е удълбавала скалите с по-бързи темпове, отколкото те са се издигали и не е позволила да бъде отклонена. Така че антецедентната долина всъщност е пролом. За нея е характерно скалисто речно легло и чести прагове и ниски водопади. Образувани са речни тераси. Типични примери за такива долини са Искърският пролом през Стара планина и проломът на река Брахмапутра през Хималаите. В Кавказ реките Терек и Кубан имат такива долини при пресичането на отделни хребети. Пример за обратното – когато реката не е могла да тече в същата посока и е трябвало да се „обърне“, е Амазонка. Издигането на Андите я е насочило на изток, но редица особености на речната фауна доказват, че в началото тя е била свързана с Тихия океан. Терминът е въведен от американския геолог Джон Уесли Пауъл.


== Бележки ==",bg,География,ordonné,https://bg.wikipedia.org/?curid=748756,181,
589923.0,Хинтерланд,"Хинтерланд е термин от немския език, означаващ „земята отзад“ (напр. град, пристанище, или нещо подобно). В английския език за първи път думата hinterland е употребена през 1888 година от Джордж Чисхолм в неговия труд Handbook of Commercial Geography („Наръчник по търговска география“).
Терминът хинтерланд се отнася за всяка част зад крайбрежие или брегова линия на река. По-точно, под това понятие се разбира континенталната зона, която е покрай пристанище, и за която има претенции от държавата, към която принадлежи крайбрежието. Там, откъдето стоките се доставят в пристанището за изпращане и превоз навън, се нарича хинтерланд на пристанището. Терминът се използва и за областта покрай град, малък или голям.
В по-широк смисъл, хинтерландът е селската територия, която има икономически връзки с градскатата система на по-големите градове или агломерации. Големината на хинтерланда зависи от географски фактори, но също и от лекотата, скоростта и цената за транспорта между пристанището и хинтерланда. Според употребата в превозите, хинтерландът на пристанището е територията, за която то се грижи, както за вноса, така и за износа. В колониалната употреба, терминът се използва за заобграждащите земи на бившите европейски колонии в Африка, които макар да не са технически част от колонията, са повлияни от колонията. По аналогия в икономиката, хинтерландът е земята, от която се набират клиенти за дадена услуга, също наричана и пазарна зона.
В немския език Hinterland се използва и по-общо за тези части от страната, където има малко население, а инфраструктурата не е добре развита. Въпреки това, Provinz (аналог на 'провинция') е по-често срещана дума. В САЩ и в Американския Среден Запад, където се изпитва немско културно влияние, думата има това последно значение, като е синоним на countryside, backcountry и boondocks. Австралийският еквивалент е Outback.
По-дълбоко значение терминът има описването на британските политици, в конкретност за дълбочината и пространствеността на знанията от други области, например култура, академично знание, изкуство, литература и наука. Така например може да се каже, че даден политик ""has a vast hinterland"" ('има обширен хинтерланд'), или has no hinterland ('няма никакъв хинтерланд'). Навлизането на този термин се приписва на Денис Хийли (британски министър на отбраната 1964-70 и канцлер на хазната 1974-1979) и съпругата му Една Хийли, както се упоменава в преглед на една от биографиите му.


== Източници ==",bg,География,aléatoire,https://bg.wikipedia.org/?curid=589923,366,
681806.0,Географска посока,"Географска посока е една от четирите страни на света: север, изток, юг или запад. Северът и югът са посоки, свързани със съответните им полюси на Земята. Ротацията на Земята, от своя страна, определя позицията на изток и запад. Трябва да се има предвид, че иглата на компаса показва магнитния север, а не географския север (северната кардинална точка).
В древността човекът е определял южната посока според положението на зенита на Слънцето, изтока – по мястото на издигането му, запада – по мястото на залеза, а севера се е определял по Полярната звезда.
На съвременните географски карти северът обикновено се намира отгоре, югът – отдолу, западът – отляво, а изтокът – отдясно.


== Вижте също ==
Компас
Роза на компаса


== Източници ==",bg,География,aléatoire,https://bg.wikipedia.org/?curid=681806,121,
862401.0,Физикогеографски подзони,"Физикогеографските подзони или ландшафтни подзони са части от физикогеографските зони. Те се формират в пределите на последните вследствие на постепенното изменение на климата, хидроложкия режим, геохимичните и почвообразувателните процеси и структурите на биоценозите в широчинно направление и се обособяват в зависимост от преобладаващия ландшафт на един или друг фактор. Например в зоната на екваториалните гори се обособяват подзони на постоянно влажните мечнозелени гори (хилеи) и хилеи с кратък сух сезон, границите между които са слабо изразени. Вътре в подзоните често се наблюдават признаци на преход към съседните подзони и зони (например в северната тайга се срещат райони с тундрова растителност и др.).


== Вижте още ==
Физикогеографско райониране
Физикогеографски пояси
Физикогеографски зони
Физикогеографски страни
Физикогеографски области


== Източници ==",bg,География,aléatoire,https://bg.wikipedia.org/?curid=862401,119,
846846.0,Хионосфера,"Хиòносфера (от гръцки χιόνι – сняг и σφαίρα – кълбо) се нарича част от тропосферата, в която на при благоприятни релефни условия е възможно образуването и съществуването на сняг и лед, независимо дали тя достига до земната повърхност. Когато я достига, образува върху нея снежни полета и ледници. Хионосферата има такава комбинация от топлина и влага, че годишното количество твърди валежи, падащи на хоризонтална и незасенчена повърхност надвишава намаляването на покривката им върху тази повърхност поради разтопяване и изпарение. Тя обгражда Земята с непрекъсната обвивка с дебелина до 10 km (най-голямата дебелина е в екваториалния пояс и в ниските географски ширини на умерените зони). Горната граница обикновено се намира над нивото на най-високите планини и съответства на нулев баланс на твърди атмосферни валежи (чийто годишен размер обикновено се увеличава в планините до определена височина и след това отново намалява). Долната граница на хионосферата, когато се пресича с планински вериги, образува снежна линия. Увеличава се с отдалечаване от източници на влага и над вътрешните части на платата се намира по-високо, отколкото по наветрените склонове на планините. Във високите географски ширини на южното полукълбо снежната граница се спуска до морското равнище. Езиците на много планински ледници се спускат отвъд границите на хионосферата, а отделни малки ледници, при условия на повишена концентрация на сняг, понякога са изцяло разположени под хионосферата.
Понятието хионосфера е въведено от съветския учен Станислав Калесник през 1939 г. и по-късно е доразвито от него в следващите му трудове.


== Източници ==
Владимир Михайлович Котляков – Хионосфера. Большая советская энциклопедия : (в 30 т.) / гл. ред. А. М. Прохоров ; Франкфурт — Чага — Москва, 1969—1978, т. 28, с. 290.
Георгий Рычагов – Геоморфология, Учебник для академического бакалавриата, 4-е издание, isbn 978-5-534-05348-7, 396 страниц, стр. 234, издательство „Юрайт“, Москва, 2018.",bg,География,aléatoire,https://bg.wikipedia.org/?curid=846846,291,
456312.0,Международна олимпиада по география,"Международната олимпиада по география е ежегодно състезание за ученици на възраст от 16 до 19 години. Участници са най-добрите ученици по география във всяка държава и са избрани чрез национална олимпиада по география. Международната олимпиада се състои от 3 части: мултимедиен тест, тест с писмени отговори и теренна работа. Преди 2012, олимпиадата се провежда веднъж на 2 години, а от 2012 година насам – ежегодно.
Целите на олимпиадата са да:

промотира географията;
стимулира разбирането между младите хора;
стимулира по-качествено обучение по география по целия свят.
На олимпиадата в Квебек през 2018 година участващите страни са 43 – Аржентина, Армения, Австралия, Беларус, Белгия, Босна и Херцеговина, Бразилия, България, Канада, Китай, Хонг Конг, Макао, Тайван, Хърватия, Кипър, Чехия, Дания, Естония, Финландия, Германия, Унгария, Индонезия, Япония, Казахстан, Латвия, Литва, Монголия, Нидерландия, Нова Зеландия, Нигерия, Филипини, Полша, Румъния, Русия, Сърбия, Сингапур, Словакия, Словения, Швейцария, Тайланд, Турция, Обединеното кралство и САЩ.
Държави, които са били само домакини или са участвали със собствени отбори в предишни издания, са: Азербайджан, Боливия, Франция, Индия, Израел, Мексико, Черна гора, Пакистан, Португалия, Саудитска Арабия, РЮА, Южна Корея и Тунис.


== История на олимпиадата ==


== Участие на България в олимпиадата ==
България участва в олимпиадите, проведени през 2004, 2006, 2010, 2012, 2013, 2014, 2015, 2016, 2017, 2018, 2019 и 2021 г. Успехи за страната постигат:

Теодор Костов, възпитаник на МГ „Д-р Петър Берон“ във Варна – златен медал от 2021 г.
Павел Нанков, възпитаник на 1 АЕГ в София – сребърен медал от 2004 г.
Дилян Пенев, възпитаник на МГ „Д-р Петър Берон“ във Варна – сребърен медал от 2019 г.
Стефан Иванов, възпитаник на ППМГ „Акад. Никола Обрешков“ в Бургас – сребърен медал от 2019 г.
Антонио Георгиев, възпитаник на ПМГ „Акад. С. П. Корольов“ в Благоевград – сребърен медал от 2021 г.
Даниел Димитров, възпитаник на МГ „Д-р Петър Берон“ във Варна – сребърен медал от 2021 г.
Васил Стоицев, възпитаник на МГ „Гео Милев“ в Плевен – бронзов медал от 2006 г.
Недко Недков, възпитаник на НПМГ „Акад. Любомир Чакалов“ в София – бронзов медал от 2013 г.
Апостол Савов, възпитаник на СОУ „Пейо Яворов“ в Плевен – бронзов медал от 2016 г.
Велизар Бъчваров, възпитаник на ОМГ „Акад. Кирил Попов“ в Пловдив – бронзов медал от 2016 г.
Атанас Иванов, възпитаник на НПМГ „Акад. Любомир Чакалов“ в София – бронзов медал от 2021 г.
За всички отбори, участвали досега на олимпиадата, можете да прочетете тук.


== Външни препратки ==
Официален сайт на олимпиадата",bg,География,aléatoire,https://bg.wikipedia.org/?curid=456312,407,
76189.0,Географски полюс,"Географският полюс е фиксирана точка на въртящо се тяло или планета на 90 градуса от екватора, зависеща от оста на въртене на Земята (лежи близо до пресечната точка на оста на въртене на тялото около себе си и повърхността на тялото, но не съвпада с нея). В картографията полюсите се използват за изходни точки при измерванията. Географските полюси не трябва да се бъркат с магнитните полюси, каквито имат някои планети с магнитно поле (като Земята).
Всяка планета има географски полюси. Смущенията във въртенето на планетата означава, че географските полюси могат леко да се изместват. Земните полюси, например, могат да се придвижват с метри в рамките на години. Тъй като слънчевите лъчи падат под много малък ъгъл на земните полюси, температурите там са много ниски.


== Вижте също ==
Северен полюс
Южен полюс


== Източници ==",bg,География,aléatoire,https://bg.wikipedia.org/?curid=76189,135,
862174.0,Физикогеографско райониране,"подразделения на земната повърхност (региони), притежаващи вътрешно единство и своеобразни природни дадености. Процесът на тяхното обособяване е една от формите на синтез във физическата география. ФГР може да се определи и като своеобразно систематизиране на природните териториални комплекси (ПТК) и като метод за обособяване на индивидуалните специфики на отделни части от географската обвивка. В същото време както типологичния подход във физическата география способства за установяване на сходствата на ПТК, така и ФГР позволява те (ПТК) да се сведат в класификационни групи – типове, класове, видове и т.н. ФГР включва изучаването на съподчинените ПТК (физикогеографски страни, зони, райони и др.) и съставянето на техните всестранни характеристики. Изследването на малките териториални комплекси (местности, фации), влизащи в състава на географския ландшафт, обичайно не се причисляват към ФГР, но някои изследователи ги включват в сферата на ФГР на ПТК от всички рангове. Районирането може да стане и по комплексни признаци, обхващащи всички или почти всички компоненти на природната среда (комплексно ФГР, или ландшафтно райониране) и по каквито и да е други признаци – релеф, климат, почви и др. (частно, или отраслово, природно райоране). == Историческа справка == До XIX век районирането се е осъществявало без научна основа, по отделни най-лесно уловими външни признаци (орография, речни басейни, политически граници) и без ясни разграничения на физикогеографски и икономически показатели. През втората половина на XIX век, когато интензивно се формират частни географски дисциплини се активизира и разработката на отраслови схеми на природно райониране (климатично, биогеографско и др.). В качеството си на самостоятелно направление се явява икономическото райониране. Първоначално теоретичните предпоставки за разработването на комплексно ФГР били създадени в трудовете на Василий Василиевич Докучаев (1846 – 1903) в края на XIX век. Идеята за природните зоналности била положена в основата на първите схеми на ФГР на Европейска Русия (Гавраил Иванович Танфилев, 1897) и Азиатска Русия (Лев Семьонович Берг, 1913). В началото на XX век проблемите на ФГР започнали широко да се обсъждат и от немски, английски и американски географи (Е. Хърбъртсън, Зигфрид Пасарге и др.). == Физикогеографски региони == Болшинството от географите изхождат от признаването на обективното съществуване на физикогеографски региони, всеки от които е ограничен от естествени граници, имащи повече или по-малко ясен характер. Целостта и вътрешното единство на всеки отделен регион се определя от общата история на неговото развитие и географско положение, единството на множеството от природни процеси (циркулация на атмосферата, влажността, миграцията на химическите елементи) и пространствената съпоставимост на неговите отделни части. Формирайки се в процеса на развитие и диференциация на земната повърхност, физикогеографските региони имат своя история и възраст, което определя необходимостта от историко-генетичен подход при районирането. На всеки регион въздействат зонални (определяни от разпределението на слънчевата радиация по земната повърхност) и азонални фактори (особености в хипсометричното положение, състава и движението на земната кора, съотношението между суша и вода). Поради това теоретичната основа на ФГР съставлява закономерността на териториалната физикогеографска диференциация. Едновременно с това в географската обвивка непрекъснато действат процеси на интеграция, свързващи (посредством циркулацията на въздушните маси, речния отток, денудацията на скалния материал, миграцията на растенията и животните) разнородните участъци от земната повърхност в сложни териториални системи. Най-тесни и същевременно разнообразни връзки се наблюдават между различните участъци от земната повърхност (между склоновете и подножията на планините, водоемите и техните водосбори и др.). При увеличаване на размерите и сложността на териториите и в зависимост от особеностите на разположение на отделните части по отношение към господстващите въздушни маси, орографски бариери и др. „тясната“ географска връзка обичайно отслабва и степента на пространствената еднородност намалява. Всичко това предизвиква необходимостта от наличието на различни физикогеографски региони от различен ранг и използването на многостепенна система на ФГР. По зонални признаци последователно се обособяват Физикогеографски пояси, физикогеографски зони и физикогеографски подзони, а по азонални – физикогеографски страни и физикогеографски области. Поради нееднаквата степен на въздействие на океаните върху природата на континентите в пределите на последните се обособяват физикогеографски сектори (океански, преходни от океански към континентални, континентални и рязко континентални). Между зоналните и азоналните единици за райониране съществуват сложни съотношения. Природата на всяка зона притежава своеобразни черти в различните физикогеографски страни и области, във връзка с което се образуват производни регионални единици, имащи едновременно зонален и азонален характер – зонални участъци от физикогеографските страни, наречени физикогеографски провинции. Завършващата степен на райониране в повечето от схемите на ФГР е физикогеографския район, отговарящ условно със своята еднородност както в зонално, така и в азонално отношение. На практика в регионалните физикогеографски характеристики, съдържащи се в схемите на райониране, обичайно се използват системи от единици за райониране, при които поотделно се използват зонални и азонални признаци (страна – зона – област – провинция – район). При ФГР на планинските територии ролята на най-важен критерий придобива структурата на височинната зоналност: различни планински провинции и райони със свойствени специфични спектри, зависещи от широчинното или меридоналното разположение на съответната планинска система, нейната абсолютна височина, ориентирането на хребетите и експозицията на склоновете. Обособяването на по-малки физикогеографски единици във ФГР се съпровожда със съставянето на текстови характеристики, осъществявани както „отгоре“, така и „отдолу“, което се явява отражение на процесите на физикогеографската диференциация и интеграция. По пътя на анализа на водещите (зонални и азонални) фактори на регионалната физикогеографска диференциация с използването на разнообразни картографски материали и литературни източници се съставя принципиална схема на последователното деление на съответните територии „отгоре надолу“, т.е от висшите степени на ФГР към низшите. След това тази схема се уточнява и детайлизира „отдолу нагоре“, т.е по пътя на последователната интеграция от простите природни комплекси към по-сложните (местности – в ландшафти, ландшафти – в провинции и т.н.). Използването на ландшафтни карти позволява да се определи разположението на природните комплекси от различен ранг и съотношенията между тях. Явявайки се важна основа за всестранните комплексни отчети и оценки на природните условия и ресурси, ФГР се използва за разнообразни практически цели (селскостопански, инженеро-строителни, транспортни, медицински, рекреационни и др.), а също и при районните планировки. Практическото значение на това или онова ФГР се определя от неговата детайлност, а също и от целевата насоченост на отделните региони, с акцент на тези показатели на природната среда, които са съществени за решаването на дадена задача. == Вижте още == Физикогеографски пояси Физикогеографски зони Физикогеографски подзони",bg,География,aléatoire,https://bg.wikipedia.org/?curid=862174,1000,
4299.0,Политика,"обществото. Психологическа. Според тази гледна точка, основният източник на политическо взаимодействие между хората са нуждите, интересите, емоциите и други прояви на човешката психика. Социална. Съответстващият подход предполага, че политиката е продукт на обществото и се формира по време на еволюцията му – едновременно с нарастването на неговата сложност и развитието на социалната стратификация. Като отправна точка за социалните промени се счита неолитната революция, която повлиява както на формите на стопанство, така и на начина на живот на хората като цяло. Логиката на появата на политиката при този възглед е следната: Повишаването на производителността на човешката дейност обуславя появата на частната собственост. Тя, от своя страна, допринася за развитието на икономиката, специализацията ѝ, както и формирането на нови социални обединения, задълбочава самостоятелността и независимостта на личността, което ѝ позволява да постигне определено положение в обществото по икономически начин, както и засилва разслоението на обществото по имуществен признак, пораждайки конфликти. Социалната диференциация, включително и по етнически и религиозен признак, става все по-силно изразена. Прирастът на населението и повишаването на икономическата активност актуализират въпроса за независимостта на една или друга общност от други, а също и задачата за запазване на целостта на територията, намираща се под контрола на споменатата общност. Съответно, политиката възниква във връзка със загубата на възможността за решаване на горните проблеми и конфликти по традиционните начини – посредством обичаи, морални нагласи и др. Заедно с правото, политиката служи като един от новите регулатори, предназначени за решаване на тези проблеми. Освен това със същата цел се формира и държавата – като нова форма на организация и управление на живота на хората. По този начин, концепцията за политика е пряко свързана с понятията за държава и власт. Концепцията на политолога Дюверже отделя три форми на власт – анонимна, индивидуализирана и институционализирана, като първите две са определени като преддържавни, а третата – като изцяло държавна, имаща обществен характер и обуславяща появата на политиката. == Същност == По време на развитието на научната и философска мисъл са предлагани различни определения за политика: „царско изкуство“, което се състои в притежаването на набор от конкретни (ораторски, военни, правни и т.н.) умения да се „защитят всички граждани и да се направят най-добрите от най-лошите“ (Платон); знание за правилно и мъдро управление (Николо Макиавели); ръководство на държавния апарат или влияние върху това ръководство (Макс Вебер); борба на класови интереси (Карл Маркс). Политиката е многопластово социално явление, което може да се разглежда като средство за самостоятелно регулиране на обществото. Понастоящем съществуват редица определения на политиката, предлагани от различни теоретични направления, които подчертават един или няколко от основните аспекти на политическата дейност: институционален, правен, икономически, психологически, социален, антропологически и др. === Основни подходи === Исторически, основните тенденции при определянето на същността на политиката, както и в областта на създаването ѝ, могат да бъдат обобщени в рамките на съвкупности от различни теоретични подходи. Те могат да бъдат класифицирани както следва: Субстанционален. Този подход към политиката непосредствено я свързва с понятието за власт, определяйки политиката или като управление с помощта на власт, или като желание да се постигне и съхрани такава. С тези направления се асоциират разбиранията за политиката, представени в творбите на Макиавели, Макс Вебер и Карл Маркс. Институционален. В този случай, вниманието е съсредоточено върху конкретна организация или определена общност от хора, изпълняваща функциите на властта. Обикновено, в качеството на ключова институция се посочва държавата (към такива възгледи се придържа например Ленин), но има и други варианти, които се фокусират върху други обществени институции. Социологически. При този подход обществото се разглежда като съвкупност от структурно организирани групи, реализиращи потребностите и интересите си чрез власт, а политиката съответно се разглежда като една или друга форма на дейност на тези социални групи при реализирането на потребностите и интересите. Телеологичен. Това разбиране за същността на политиката е свързано с понятията за организиране, целесъобразност и достигане на целите, при което определението на термина „политика“ е разширено значително. Освен това в модерната политология съществуват два противоположни подходи при разбирането на политиката: консенсусен и конфронтационен. Първият включва решаването на проблеми чрез не насилствени и не конфликтни методи, чрез сътрудничество и търсене на компромиси, и политиката при него се разглежда като дейността за постигане на съгласие между гражданите. При втория подход политиката се смята за сфера на сблъсък на интереси, област на противопоставяне, предполагаща доминирането на по-силните субекти или организации над по-слабите. Трябва обаче да се отбележи, че не трябва да се преувеличава значението и важността на някой от тези подходи: политиката е продукт на борбата между двете разнопосочни тенденции (сблъсъкът на интереси и търсенето на равновесие), което всъщност изравнява консенсусния и конфликтния подход помежду им. === Алтернативни определения === „Борба на множество интереси“ (управление с отчитане на интересите на всички слоеве на обществото). Определението е свързано с етимологията на гръцката дума πολιτικός, в която πολι означава „множество, много“, а τικός – „интерес“; (дословно – множество интереси). Така, държавните служители в полисите на древна Гърция се наричат „политикос“, а гражданите, които малко се интересуват от участие в политическия живот на града си – ιδιοτικός („идиотикос“).; „Изкуство на допустимото“. Историята свидетелства за манипулиране и агресивност при политиката на много владетели. Политиката е управление, инструмент, и е нужно да се различава от целите. „Всеобхватен феномен на обществения живот, проникващ във всичките му форми и включващ в себе си всички форми на социалната активност на хората, всички видове дейности по организирането и ръководството им в рамките на процесите на производство.“; Управление на разпределението на ресурсите; Сфера на дейност на обществото, свързана с получаването, задържането и използването на властта; „Стремеж към участие във властта или оказване на влияние при разпределянето ѝ, между държави или в държавата между групи хора.“; „Участие в държавните дела, определянето на формата, задачите и съдържанието на дейностите на държавата.“; Деѝността на дадена организация (поведенческия ѝ модел) при реализиране на целите ѝ (интересите ѝ) – например техническа политика; Всяка програма за действие, всички видове дейности по самостоятелното ръководство или управление на нещо или някой. Съответно в това ѝ значение може да се говори например за валутна политика на банка, за училищна политика на община, за семейна политика на жените по отношение на мъжете и децата и т.н.; Съвкупност",bg,Политика,ordonné,https://bg.wikipedia.org/?curid=4299,1000,
53556.0,Предизборна кампания,"Предизборна или избирателна кампания се наричат организираните публицистични и комуникативни опити на отделни кандидати или кандидатстващи организации да информират и мобилизират онази част от населението, имаща право на глас на парламентарни, местни или други избори, да гласуват за тях. Това се случва в определена фаза преди изборната дата, по време на която се наблюдава концентрирана реклама. Предизборните кампании са характеристични за конкуренция между партиите в една демокрация.


== Основни направления ==
В хода на всяка избирателна кампания се очертават няколко направления:

осъществяване на маркетингови изследвания;
поддържане на права и обратна връзка;
организиране на срещи на кандидатите на политическата партия/коалиция с избирателите;
организиране и провеждане на хепънинги, концерти, благотворителни акции и др.;
разпространение и поместване на актуални и атрактивни политически материали.


== Същност на агитацията ==
Планирането на агитационната работа на целия екип преминава през три основни етапа: създаване на устойчив образ на кандидата, концептуално-идеологически и мотивационно-директивен етап.


=== Създаване на устойчив образ ===
Този етап обикновено започва няколко месеца преди началото на избирателната кампания и завършва максимум две седмици след нейното начало. За реализирането му се планират редица PR-стъпки: изяви на бъдещия кандидат или кандидати на дадена политическа сила по телевизията и другите електронни медии в популярни програми, в които те се разкриват като компетентни специалисти по едни или други въпроси; общуване с видни политици или обществени дейци; обсъждане на проблемни въпроси на региона с проявяване на лична загриженост по повод създалата се ситуация; даване на интервю във връзка с намерението им да се кандидатират от името на дадена политическа партия и/или коалиция.
Бъдещите кандидати се появяват все по-често и в печата – изказват мнение по различни въпроси; разказват спомени; поздравяват за празници и юбилеи; известяват избирателите за своето намерение за участие в изборите; благодарят на всички, които са подкрепили издигането на тяхната кандидатура по един или друг начин; правят публично достояние фрагменти от своята биографията и т.н. Забелязва се и участието им по централните и местни радиа – дават интервюта и т.н.
След регистрацията на политическите партии и/или коалиции и техните кандидати за различно представителство се появяват и първите печатни материали с опознавателен характер, плакати с фотографии, билбордове и др. Започва провеждането на всякакви политически акции, презентации, изложби и други мероприятия с участието на кандидатите на различните политически партии и/или коалиции. Организират се срещи и се водят преговори. В тях се включват доверени лица с делигирани от политическите субекти правомощия.


=== Концептуално-идеологически ===
Този етап започва от 10 до 14 дни след регистрацията на кандидата /кандидатите/ на дадена политическа партия и/или коалиция и трае до последните две седмици преди изборния ден.
Включва масирана информационна „вълна“, целяща позициониране на кандидата /кандидатите/ на дадена политическа сила. Изостря се актуалността на проблемите на района; утвърждава се позицията на кандидата /кандидатите/ в избирателния процес по тях; разкрива се цялата същност на идеологическата платформа, уникалните възможности и способностите на кандидата /кандидатите/; организират се ежедневни срещи на кандидата /кандидатите/ с избирателите; провеждат се масови и корпоративни мероприятия с участието на кандидата /кандидатите/, както и хепънинги, концерти и различни акции. Активизира се работата на доверените лица и мрежата от манипулатори и агитатори. Агитационните печатни материали стават по-сериозни и концептуални в съответствие с темите и имиджа на кандидата /кандидатите/, представители на определена политическа партия и/или коалиция.


=== Мотивационно-директивен ===
Етапът започва две седмици преди последния ден, позволен от Закона за изборите за провеждане на агитация. Обикновено политическата агитация приключва 24 часа преди изборния ден.
Включва масирани информационни дейности, в резултат на които се подчертават различията между позиционирания политически субект и неговите основни конкуренти и всеобщия стремеж на избирателите да гласуват за него. За да се реализира успешно този етап, трябва да се води усилена работа през последните две седмици като не се гласува пълно доверие на поръчковите социологически проучвания и не се разчита на отчетените високи и положителни показатели за рейтинга на дадената политическа партия и/или коалиция и нейните кандидати. Продължават срещите и разпространяването на тезисите на програмата и публикуването на материали за подкрепа. Отделя се специално внимание на разпространяването на слухове, които да създават притеснение у избирателите, че би се случило нещо доста неприятно и трудно поправимо, ако „нашата партия и нашите кандидати не спечелят изборите“ и поради тази причина трябва всеки да даде своя глас, за да не се случи това. Същевременно трябва да се прояви максимум внимание към обратната реакция и действията на конкурентите.
Организирането и провеждането на масови и корпоративни мероприятия е едно от главните направления на избирателните кампании на всеки един политически субект. За ефективното планиране на това направление е необходимо да се разполага с информация за големи дати, юбилеи, мащабни събития, национални и религиозни празници, рождени дни на заслужили дейци и ветерани в производството, изкуството, образованието, културата. Струва си да се обърне внимание на тяхното отбелязване. Трябва да се помисли за всичко, което може така или иначе да се отрази върху настроението и поведението на избирателите. Добре организираното представяне на кандидата /кандидатите/ на дадена политическа сила дори в малки по мащаби предприятия и фирми, може да затвърди уважителното отношение към него сред определена целева група избиратели и да получи положителен резонанс в средствата за масова информация.


== Използвана литература ==
Байков, Б. Фокусът на политическия маркетинг. В.Търново, Университетско издателство „Св. св. Кирил и Методий“, 2006
Манолов, Г. Политическият маркетинг: същност и характеристика. – сп. Икономическа мисъл, № 3, 2001
Льобон, Г. Политическа психология. В.Търново, Изд. „Сириус – 4“, 2004
Митев, Тр. Основи на политическата наука /политология/, С., 2001
Котлър, Ф. Основи на маркетинга. Част I, II, С., 1993",bg,Политика,ordonné,https://bg.wikipedia.org/?curid=53556,897,
658437.0,Държавна цензура на Уикипедия,"Държавна цензура на Уикипедия има в редица страни, включително (в различни проявни форми) в 4-ри от 5-те постоянни членки на съвета за сигурност – с изключение на САЩ.
Държавна цензура на Уикипедия се наблюдава и в Иран, Пакистан, Саудитска Арабия, Сирия, Тайланд, Тунис, Турция и Узбекистан. В Германия също е имало временна частична забрана за достъп до информация в Уикипедия въз основа на съдебен акт. 
Първата държава наложила държавен контрол на Уикипедия е КНР. Уикипедия на китайски език стартира през май 2001 г. Уикипедия получава блокаж от китайските държавни власти за първи път на 3 юни 2004 г. по случай 15-годишнината от събитията на площад Тянанмън на 4 юни 1989 г. 
На 22 юни 2004 г. достъпа до Уикипедия в Китай е възстановен без обяснение, обаче е отново блокиран по неизвестни/неясни причини през септември същата година, но само за четири дни. 
През октомври 2005 г. е повторно блокиран, заради изкривяване от страна на сайта на образа на КНР в спора ѝ с Република Китай (Тайван). 


== Източници ==


== Външни препратки ==
Цензура на интернет
Китайска мечта",bg,Политика,aléatoire,https://bg.wikipedia.org/?curid=658437,177,
107918.0,Спонтанна демокрация,"Спонтанна демокрация (на английски: Emergent democracy) е определение за интернет феномен, който играе все по-голяма роля в обществения живот и се отразява на демократичните принципи. Става дума за блогове, форуми и социални мрежи, които набират популярност и осигуряват среда, в която политическата критика без бизнес интереси зад нея намира обществена изява.
Много често (понякога с доказано основание) политиците и медиите са обвинявани, че манипулират обществения интерес според нуждите на определени среди. Според някои, именно спонтанната демокрация е напът да преодолее това препятствие в интерес на обществото и свободата на словото.


== България ==
В България феноменът на спонтанната демокрация започва да придобива популярност едва към края на 2006 година покрай президентските избори, които се провеждат в страната. Преди това сравнителна популярност добива кампанията Спасете българските приказки! Архив на оригинала от 2006-11-07 в Wayback Machine..
През 2007 българската блогосфера активно отразява серията от протести в защита на природен парк Странджа, организирани като флашмоб и движение на критичната маса. Блогърите се оказват изключително актуални, бързи и точни. Поради това, в някои водещи български печатни издания започват да се препубликуват техни материали.
Все по-често различни медии в страната цитират лични интернет страници като източници.
Голям тласък на спонтанната демокрация дават големи социални мрежи като Facebook. В България през 2008 има няколко успешни кампании проведени с помощта на Facebook (напр. „За нощен транспорт в София“). В отговор на засиления обществен интерес към онлайн социалния ангажимент, Борислав Цеков създава и специализирана социална мрежа за политика Homo Politicus Архив на оригинала от 2008-12-31 в Wayback Machine., но по-късно се появяват критики за безпристрастността и свободата на словото в нея [1]. На частичните местни избори за кмет на София през 2009 инициативен комитет от интернет общността излъчва собствен кандидат: Теодор Дечев под наслова „Блогър за кмет на София“ 
Изключително силно стартира и тясно специализираната политическа медия Парламент.бг в която активно участие вземат голяма част от блогърите в България, голяма част от гражданите с ясно изразени политически възгледи, както и граждани, несъгласни с взетите от парламента решения.


== Вижте също ==
PolitiKat – уеб сайт, в който могат да бъдат съхранявани, сортирани и проследявани политическите обещания и становища на различни политици, държавни и общински служители


== Източници ==


== Външни препратки ==
Парламент.бг – всеки може да бъде репортер в политически насочената медия!
Спасете българските приказки! Архив на оригинала от 2006-11-07 в Wayback Machine.
Всички заедно можем да спасим „Национален парк Странджа“
След Странджа 2007 политиката вече няма да е същата Архив на оригинала от 2007-07-08 в Wayback Machine.
Блогърите срещу тормоза на ГДБОП
„За“ нощен транспорт в София
Мегафон Архив на оригинала от 2020-02-28 в Wayback Machine. – агрегатор за политически и икономически блогове",bg,Политика,aléatoire,https://bg.wikipedia.org/?curid=107918,437,
228154.0,Доктрина,"Доктрина е учение или философска теория, която се ръководи от система от научни, политически и икономически възгледи и принципи.
Доктрините могат да бъдат религиозни, правни или военни.

Военна доктрина - свързана е с отбраната на страната и националната сигурност. Тя трябва да предвижда система от действия във вид на стратегия и тактика за реагиране при различни видове опасност и да организира подготовката на армията или по-общо казано да осигури защита на живота и собствеността на гражданите и гарантира свободата и суверинитета на дадената държава.
Религиозна доктрина - базира се на определени религиозни догми, които в повечето случаи са някакви универсални Божи заповеди. Някои религиозни доктрини са миролюбиви, но други може да са агресивни.
Правна доктрина – в нея са залегнали прогресивните държавнически традиции в световен мащаб.


== Вижте също ==
Геополитическа доктрина",bg,Политика,aléatoire,https://bg.wikipedia.org/?curid=228154,132,
192137.0,Петиция,"Петиция (на латински: petitio) е индивидуална или колективна молба (ходатайство, обръщение, прошение, искане) в писмен вид, подавана към органите на държавната власт. С нея се изисква предприемане на някакви мерки или извършване на някаква дейност от съответната организация. За да се внесе официално, обикновено се изисква да бъде подписана от определен брой граждани.
В отделните страни могат да съществуват различни закони за подаване на петиция.
Една от най-известните петиции от миналото е петицията на работниците и жителите на Санкт Петербург от 9 януари 1905 година, с която петербургските работници начело със свещеника Георгий Гапон отиват при цар Николай II в деня на Кървавата неделя. В България известна петиция е тази на движението „Екогласност“ от ноември 1989 г.


== Източници ==",bg,Политика,aléatoire,https://bg.wikipedia.org/?curid=192137,120,
469301.0,Санитарен кордон,"Санита́рен кордо́н (от френски: cordon sanitaire) е система от мерки, предотвратяващи разпространението на идеология, смятана за нежелана или опасна.
Първоначално използвано в медицината, понятието „санитарен кордон“ е въведено в политиката през 1919 година, когато френският министър-председател Жорж Клемансо призовава за превръщане на източноевропейските страни в преграда пред разпространението на комунизма от Русия. От края на XX век терминът се използва за изолирането от участие в управляващи коалиции на крайнолеви, или крайнодесни партии в различни европейски страни.",bg,Политика,aléatoire,https://bg.wikipedia.org/?curid=469301,76,
263014.0,Демагогия,"„хора“) + ἀγωγός (агогос, „водя“)) е стратегия за спечелване на влияние чрез въвеждане на публиката в заблуда с цел демагогстващият да я убеди в „своята правота“. Най-често демагогията се използва за постигане на политически цели и реклама. Тя си служи с ораторски и полемични средства (вкл. средства за масово осведомяване), обикновено това са емоционална реторика и пропаганда, насочени към предразсъдъците, чувствата, страховете, суетата и надеждите на публиката. Типични са либералните, популистките и религиозни тематики. Какво може да бъде окачествено като демагогия е спорен въпрос още откакто Аристофан за първи път използва термина по адрес на Атинския държавник Клеон. Етимологията на понятието идва от названието демагог, което първоначално не е съдържало негативен оттенък и в Древна Гърция е означавало демократичен политик, известен популист и „народен трибун“. == Употреба и дефиниция == Американският обществен критик и хуморист Хенри Луис Менкен определя демагога като „човек, който проповядва доктрини, за които знае, че са неверни, на хора, за които знае, че са идиоти.“ Както казва Джордж Бърнард Шоу: Макар че няма разлика между най-добрия и най-лошия демагог, в това, че и на двамата се налага да представят своите тези с еднаква мелодраматичност, има разлика от небето до земята между държавника, който прилъгва хората да му позволят да върши Божията воля, в каквото и превъплъщение тя дойде при него, и този човек, който ги излъгва в името на личните си амбиции и търговските интереси на плутократите, които притежават вестниците и го подкрепят по реципрочен начин. Макс Вебер: Политическо управление във вида на свободния „демагог“, който се е появил в древните градове-държави е по-голямата ни грижа; Както и градът-държава, този демагог е типичен за Запада и особено за средиземноморската култура. Нещо повече, политическото ръководство под формата на парламентарен „партиен лидер“, се е зародило в рамките на правовата държава, която също е характерна само за Запада. Въпреки че тези определения наблягат на използването на лъжа и фалш, опитните демагози често могат да използват само пресилването на определен факт, от което безкритичният слушател бива подведен сам да стигне до желаните заключения. Освен това демагогът може и да вярва на собствени си аргументи (например има добри основания да се предположи, че Адолф Хитлер – със сигурност един от най-успешните демагози в историята – искрено е вярвал на собствената си антиеврейска изобличителна риторика). == История и примери == Лидерите на Атинската демокрация, наричани демагози, са учили реторика и право от софистите. Платон реагира срещу тях. Техните непрактични политически схеми обединяват едновременно недоволството на Платон от демагогията, разпространена по това време в Атина, и личните му предпочитания към аристократичната форма на управление. През XIX век политическите реакционери определят опонентите си като демагози и насочват срещу тях множество репресии и цензура. Представителите на Германската конфедерация на германо-национални и либерални групи са обвинявани в „преследване на демагози“ (Demagogenverfolgung), подривна дейност, както и размирици. След Юлската революция от 1830, мерките срещу „демагогски машинации“, и по-специално срещу Фриц Ройтер, били подновени. Известно използване на демагогия в историята е от застаряващия Ерих Лудендорф, който за известно време е бил силен поддръжник на ранния възход на Адолф Хитлер и нацистка Германия. След като научава за назначаването на Хитлер за канцлер, той изразява разочарованието си пред германския президент Паул фон Хинденбург: С назначаването на Хитлер за канцлер на Райха, предадохте нашето свещено Немско Отечество на един от най-големите демагози на всички времена. Аз предвещавам пред Вас, че този зъл човек ще потопи Райха в бездната и ще причини неизмеримо злочестие на нацията ни. Бъдещите поколения ще ви прокълнат в гроба Ви за това Ви действие. Хитлер се смята за може би най-точното олицетворение на демагог, след като успешно се издига на власт, като се обръща към етническите и националистически предразсъдъци и суетата на германския народ. == Известни исторически личности, възприемани като демагози == Следните два примера за демагози в древна Атина са спорни, поради липсата на точно определение за демагогията в античността, но са често споменавани: Алкивиад: Убеждава жителите на Атина да нападнат Сицилия по време на Пелопонеските войни, което води до катастрофални резултати. Той подвежда Атинското народно събрание да подкрепи издигането му за командир, като твърди, че победата ще дойде лесно, гъделичкайки атинската суета и призовавайки към действия и смелост, а не към внимателно обмисляне. Клеон: Друг атински политик, критикуван от Тукидид и Аристофан. По същото време и друг възхваляван атинец, Сократ, е бил критикуван и нарочван за софист в комичната пиеса на Аристофан „Облаците“, но без да бъде определен като демагог. Тези съвременни личности отговарят по-точно на дефиницията на Шоу и Вебер: Чарлз Кофлин: Американски католически свещеник, един от първите, които използват радиото, за да достигнат до масовата публика през 30-те години на 20 век. Близък приятел на Хюи Лонг. Въпреки че първоначално е гръмогласен поддръжник на Франклин Д. Рузвелт и неговия Нов курс, по-късно става рязък критик на Рузвелт. Тезите на Кофлин стават все по-антисемитски с времето и подкрепят разнообразни аспекти на фашистката политика на лидери като Бенито Мусолини. Адолф Хитлер: Довежда Нацистката партия на власт в Германия, обръщайки се към етническата гордост на германците и конспиративни теории, които обвиняват евреите за икономическите проблеми на нацията. Хитлер въвежда държавен контрол над медиите и използва харизмата си и големите си ораторски умения, за да поведе Германия във война, насочена към разширяване на нейната територия. Джоузеф Маккарти: американски сенатор от щата Уисконсин от 1947 до 1957. Слаб оратор, той става национално известен в началото 50-те години на 20 век, с обвиненията си към редица политици и обществени лица, че са комунисти или симпатизанти на комунистите. Представя себе си като безукорен, а всеки, който го критикува или не е съгласен с него, заклеймява като изменник спрямо САЩ. В крайна сметка неспособността му да обоснове твърденията си довежда до официалното му отхвърляне от Сената на САЩ през 1954 г. и загубата му на популярност. Зулфикар Али Бхуто: министър-председател на Пакистан (1974 – 1977) и председател на социалистическо-демократичната Пакистанска Народна Партия. Бхуто се появява на националната политическа сцена през 1967 г., като отправя многобройни критики към диктаторските политики на Аюб Кхан. Бхуто има големи ораторски умения и краен популистки характер. Той се издига като ходи на обществени семинари, където прави",bg,Политика,aléatoire,https://bg.wikipedia.org/?curid=263014,1000,
174586.0,Личност,"Според класическата дефиниция, лѝчност е „човекът като индивид, лице с присъщите му духовни качества“.  
Първичната употреба на понятието се свързва с древногръцката философия, която въвежда термина „просопон“, лице, актьорската маска, употребявана в гръцките трагедии. По-късно в римската философия се въвежда понятието „persona“, чиято етимология отново е свързана с театъра – „per sonare“, „звуча“ – заради отвора на маската, през която се чувал гласът на актьора.
Определянето на една личност като такава е комплексен въпрос. За да бъде разбран по-лесно, той може да бъде разгледан в няколко последователни стъпки по следния начин:

индивид – притежава всички общи свойства на човека като жив организъм;
индивидуалност – определя специфичността на отделния човек, тя може да има наследствен или случаен характер. Не всички хора притежават индивидуалност (например малките бебета).
личност – представлява резултат от процеса на възпитание и самовъзпитание. Не всички хора могат да бъдат личности; тези които не осъзнават своята индивидуалност, не могат да бъдат. Такива са например хората с психически отклонения като олигофрените или с физиологични отклонения, при които отсъстват функциите на висшата нервна система.


== Атрибути на личността ==
Воля
Свобода
Разум
Темперамент
Характер
Способности
Мотивация
Самосъзнание
Съзнанието


== Източници ==


== Литература ==
Раждането на личността, Андрей Романов

 Портал „Психология“",bg,Хора,ordonné,https://bg.wikipedia.org/?curid=174586,200,
22852.0,Наука,"и увеличи човешкото познание и разбиране посредством строги изследвания. Използвайки контролирани експерименти, учените търсят и събират сведения за природни или обществени явления, записват измерими данни, свързани с наблюдения, анализират тази информация за изграждане на теоретични обяснения на изучаваните процеси и явления. Методите на научните изследвания включват изграждането на хипотези за наблюдаваните явления, провеждане на тестове и експерименти, проверяващи тези хипотези при контролирани условия. От учените се очаква също да публикуват информация, така че други учени да могат да направят подобни опити за двойна проверка на техните заключения. Резултатите от този процес позволяват по-добро разбиране на минали събития и по-добра способност за предвиждане на бъдещи събития от същия вид като тези, които са били изследвани. Способността на населението като цяло да разбира основните понятия, свързани с науката, се нарича научна грамотност. == Научен метод == Използваните в емпиричните науки методи за изследване на явленията, придобиване на ново знание или коригиране и интегриране на съществуващо знание се наричат научен метод. Неговата основна характеристика е в това, че се основава на събирането на наблюдаеми, емпирични и измерими доказателства, които се подлагат на определени принципи на разсъждение. Научният метод се състои от събирането на данни чрез наблюдение и експерименти и формулирането и изпитването на хипотези. Въпреки че начините на работа в различните области на емпиричната наука се различават, някои добре различими характеристики разграничават научните изследвания от останалите методи за придобиване на знание. Учените предлагат хипотези, които обясняват определени явления, и провеждат експерименти, които да потвърдят или отхвърлят тези хипотези. Етапите на експериментите трябва да могат да бъдат повторени, което дава възможност за независима проверка и прогнозиране на бъдещи резултати. Научните теории обхващат по-широки изследователски области и обикновено обединяват множество независими хипотези в обща и непротиворечива конструкция. Теориите могат да подпомогнат създаването на нови хипотези или да поставят групи хипотези в общ контекст. Основна цел на научния метод е да направи изследванията възможно най-обективни и да намали тенденциозната интерпретация на резултатите. Друга важна цел е документирането, архивирането и споделянето на данните и методологията, така че те да бъдат достъпни за внимателна проверка от други учени, давайки им възможност да проверят резултатите, опитвайки да ги възпроизведат самостоятелно, или да установят степента на тяхната статистическа надеждност. == История на науката == Науката в широкия смисъл на думата съществува преди модерната епоха, в много исторически цивилизации, но съвременната наука е толкова стриктна в подхода си и успешна в своите резултати, че тя определя това, което науката е в най-точния смисъл на думата. Много по-рано от модерната епоха, друга важна повратна точка е развитието на класическата естествена философия в древногръцкия свят. === Пре-философска наука === Науката в своя оригинален смисъл е дума, която означава тип знания, а не специализирана дума за упражняването на такива познания. По-специално, тя е един от видовете знания, които хората могат да споделят или комуникират помежду си. Така например, данни и знания за работата на естествените неща в природата са събирани дълго преди да съществува писаната история. Те водят до развитието на абстрактното мислене, както се вижда от създаването на сложни календари, техники за преработка на отровни растения, както и строежа на сгради, като например пирамидите. Липсва обаче последователност, системност и разграничение от знанията за тези неща, които са верни във всяко едно общество от една страна и другите видове знания като митология и правни системи от друга. === Философско изучаване на природата === Преди откритието на концепцията за природата от философите преди Сократ, със същите думи се описва естественият път, по който расте дадено растение или начинът, по който едно племе се кланя на определен бог. Поради тази причина се твърди, че тези хора са първите философи в тесния смисъл на думата, а също и първите хора, които правят ясно разграничение между „природа“ и „конвенция“. Науката възниква като опознаване на природата и нещата, които важат за всяка общност, а специализираното и целенасочено търсене на такива познания се нарича философия – сферата на първите философи физици. Те са предимно теоретици, които се интересуват особено и специално от астрономия. === Обръщане към хуманитарните науки === Повратен момент в историята от началото на философската наука е спорният, но успешен опит на Сократ да приложи философията за изследване на човешки неща, включително човешката природа, естеството на политическите общности и самото човешко знание. Той разкритикува твърде стария начин на изучаване на физиката като чисто спекулативен и липсващ самокритичност. Той е особено загрижен, че някои от ранните физици третират природата без оглед на интелигентен порядък и обясняват нещата само по отношение на движение и материя. Изследването на човешките практики е предимно в сферата на митологията и традициите, а Сократ е екзекутиран. Аристотел по-късно създава по-малко противоречива системна програма за на Сократовската философия, която е телеологична с човека в центъра. Той отхвърля много от заключенията от предишните учени. Например в неговата физика слънцето обикаля земята, и много неща, като част от тяхното естество, са предназначени за хората. Всяко нещо има формална причина и крайна причина и определена роля в рационалния космически ред. Сократ настоява, че философията трябва да се използва, за да се разгледа и практическия въпрос за най-добрия начин на живот за едно човешко същество, но не привежда аргументи за други видове приложни науки. Аристотел поддържа рязко разграничение между науката и практическите умения на занаятчиите, считайки теоретичните спекулации като най-висш вид човешка дейност, практичното мислене за по-добър живот като нещо възвишено и познаването на занаятите като нещо, подходящо само за по-нисшите класи. За разлика от съвременната наука, най-влиятелният акцент на Аристотеловото учение е върху теоретичните стъпки за извеждане на универсални правила от сурови данни, а не зачита набирането на опит и сурови данни като част от самата наука. === Средновековна наука === През късната античност и Ранното средновековие е използван Аристотеловият подход към изучаване на природните феномени. Някои неща от древното знание са загубени, или в някои случаи останали в неизвестност по време на падането на Римската империя и периодичните политически борби. Въпреки това основните сфери на науката или натурфилософията, както е наречена, както и голяма част от общите познания от древния свят, остават запазени посредством работите на ранните енциклопедисти, като Исидор Севилски. В началото на средновековния период, сирийските християни",bg,Наука,ordonné,https://bg.wikipedia.org/?curid=22852,1000,
316891.0,Автентикация,"Автентикация или удостоверяване (на гръцки: αυθεντικός – „достоверен“, „автор“) е процесът на установяване или потвърждаване автентичността (или истинността) на нещо или някого, т.е., че твърденията, направени от или за този субект, са верни.
Това може да включва например:

потвърждаване на самоличността на човек,
проследяване на произхода на находка,
гарантиране за даден продукт, че е това, което се твърди на опаковката и етикета му, или
гарантиране, че дадена компютърна програма се ползва правомерно.
В областта на изкуството и антропологията, както и при античните предмети, често срещана задача е да се провери дали даден артефакт е бил създаден от конкретна известна личност и дали е бил създаден на определено място или през определен период от историята.


== Вижте също ==
Автентикация (компютърна сигурност)",bg,Наука,ordonné,https://bg.wikipedia.org/?curid=316891,121,
486803.0,Алтернативна наука,"Алтернативната наука (на английски: fringe science), позната още като маргинална наука, тайна/авангардна наука, според някои е нестандартна наука, докато според друга, по-широко приета дефиниция, тя обикновено се приема по негативен начин, като квазинаука.

Граничната наука е научно изследване в доказана област на знанието, което значително се отклонява от ортодоксалните теории и се класифицира по „ръба“ на заслужаващата доверие наука от академичната дисциплина от преобладаваща насока.
Идентифицирани са три класификации на научните идеи (централни, непроучени и погранични), като учените от преобладаващата насока обикновено считат концепции от граничната наука като строго спекулативни или дори ги отхвърлят. Според Розентал обаче „Приетата наука може да се слее с непроучената наука, която от своя страна може да се слее с още по-напреднали идеи, или гранична наука. Наистина лудите идеи може да бъдат считани за отвъд-гранични, или псевдонаучни.“
Една определена идея, която преди е била приета от научната област от преобладаващата насока може да стане гранична наука поради по-късно преразглеждане на допреди това поддържащи я научни изследвания. Например идеята, че фокалните инфекции на сливиците или зъбите се считали за основна причина за системни заболявания някога била считана за медицински факт, но сега се отхвърля поради липса на доказателства.
Обратно, граничната наука може да съдържа оригинални предложения и интерпретации, които първоначално имат само няколко поддръжника и много опозиция срещу тях. Някои теории, разработени по „ръбовете“ (например континенталният дрейф, съществуването на Троя, хелиоцентризмът, норвежката колонизация на Америките и Теорията за Големия взрив), са станали част от ортодоксалната наука поради откриването на поддържащи ги доказателства.
Граничната наука покрива всичко от нови хипотези, които могат да бъдат тествани чрез научния метод до луди и специални теории и „New Age глупости“, като от доминацията на последното произтича тенденцията да се отхвърля цялата гранична наука като област на псевдоучени, хобисти или шарлатани. Други термини, които се използват за части от граничната наука, на които им липсва научен интегритет, са патологична наука, вуду наука и наука на култа към товарите (cargo cult science). Боклучавата наука (Junk science) е термин, който обикновено се използва в политическата арена за описание на идеи, чиито поддръжници – по политически причини, несигурно или дори мошенически – претендират за научност.
Във философията на науката, въпросът къде правилно да се начертае граница между науката и не-науката, когато целта всъщност е обективност, се нарича проблем на демаркацията (the demarcation problem). Това, което утежнява този проблем, е, че защитниците на някои гранични теории използват както истински научни доказателства, така и чудати твърдения, за да подкрепят своите аргументи.


== Източници ==",bg,Наука,ordonné,https://bg.wikipedia.org/?curid=486803,408,
226539.0,Симпозиум,"Симпозиум в древността е пир, банкет, угощение. Модерното значение на думата е за конференции с обмяна и консумация на (научни) идеи.


== Съвременна употреба ==
Причината думата да се използва за предимно конференции, на които става обмяна и консумация на академични идеи, произлиза от факта, че през миналите няколко века на такива форуми са се събирали предимно мъже. Думата е запазила значението си само като обозначаване на съвместната поза: анатомична и интелектуална, тъй като се допускат жени и няма гастрономични ексцеси. Някои от тези симпозиуми също имат почерпки, но това не е характерното за истинските древни пирове гуляене.


== Произход ==
Думата произлиза от гръцки συμ-πόσιον τό (представката сим- означаваща съвместност) и πόσις, εως,– чаша,напитка; и идеята е пир, пиршество, съвместна трапеза . В Древна Гърция и в Древен Рим трапезариите (триклиний) са били оборудвани с лежанки и храненето е ставало в полулегнало състояние. Гостите са били канени да легнат да ядат, а не да седнат на масата, с изключение на младежите, които седяли или стояли прави. Еленистична традиция, симпозиумът е бил пренесен в Италийските земи и е бил възприет първо от етруските, а после и от наследниците им – римляните. Симпозиумите в древността са били предимно угощения на мъже, смята се, че култът към Дионисий е в основата на симпозиумите. Гостите са се събирали в „мъжката част“ на дома, като само робини са били допускани, за да сервират или развличат пируващите. С развитие на обществата жените също са се включвали в такива събития.


== Социално значение в античността ==
Банкетите са били арена на социален и политически дискурс през последните 10 – 15 хилядолетия: времето на запазената историческа памет в археологичните пластове, намерени до днес. След банкет, Парис открадва Хубавата Елена и след съвместната тайна вечеря Юда предава Христос. Митологичните предания на древните често се развиват на банкети на богове и митични герои.
Съвместното хранене е характерна черта на много човешки култури,  се разрешават конфликтите на деня и се заздравяват приятелства.

През време на тези древни пирове и симпозиуми са се състояли всевъзможни неприемливи за днешното усещане за благоприличие действия.

Най-честото е било пиянство до обезумяване, следвано от повръщането във вомиторий (съд или помещение за повръщане) на преядената храна. На снимката по-долу е показана червенофигурна древногръцка паница с изобразено момче (ефеб), помагащо на пируващ да повърне. В древния Рим симпозиумите са били начало на среднощни оргии като най-прочутите са тези на императорите Калигула и Нерон.


== Съвременно значение ==
Важни събития, като приеми на посланици и подписване на държавни споразумения, стават на банкети или биват последвани от угощение. Дипломатическите среди в стремежа си да покажат уважение към госта, а най-вече към собствената си нация устройват пищни приеми на държавници и в действителност държавните вечери, а не съвременните симпозиуми са наследници на тези древногръцки и римски симпозиуми. Държавният протокол на много държави изисква такива приеми. Няма информация за нация, която да не включва угощението в дипломатическия си протокол. Белият дом държи на постоянна работа персонал от 5 постоянни готвачи, готови да посрещнат от 140 до 1000 гости за вечеря.
На снимката е вечеря на новоизбраната британска първа дама – премиерката Маргарет Тачър – у семейство Картър в Белия дом в края на мандата на Джими Картър, 17 декември 1980 г.

		
			
			
		
		
			
			
		
		
			
			
		


== Източници ==",bg,Наука,aléatoire,https://bg.wikipedia.org/?curid=226539,533,
238513.0,Сингулярност,"Сингулярност (на латински: Singularis) е термин в науката, който най-общо се описва като състояние на уеднаквяване на определени характеристики на изследвания обект до степен, в която характерът на обекта коренно се променя.

Гравитационна сингулярност (пространствено-времева сингулярност) – точка с нулев обем и с безкрайна плътност; област от пространство-времето, през която е невъзможно плавно да се продължи геодезична линия, влизаща в нея.
Космологична сингулярност – състояние на Вселената в началния момент на Големия взрив, характеризиращо се с безкрайна плътност и температура на материята.
Математическа сингулярност – състояние, в което даден математически обект не е дефиниран или има някакво друго неправилно поведение; например точката, в която дадена математическа функция клони към безкрайност или не е диференцируема (няма производна).
Механична сингулярност – положение или конфигурация на механизъм или машина, откъдето последващото поведение не може да бъде предвидено.
Технологична сингулярност – хипотетичен момент, след който технологичният прогрес ще стане толкова бърз и сложен, че ще бъде извън разбирането.",bg,Наука,aléatoire,https://bg.wikipedia.org/?curid=238513,154,
212473.0,Артефакт,"Артефакт (на латински: artefactum – изкуствено направен; от arte – изкуствено, и factus – направен) е най-общо всеки изкуствено създаден предмет, продукт на човешка дейност.
Може да се отнася най-често за археологически, социален или културен артефакт.
В археологията това е предмет, изработен от хора, който след значителен период от време бива открит при археологически разкопки.
Социален артефакт е обикновено продукт на определена група от хора, отразяващ тяхното поведение. Елементарен пример за социален артефакт е документът.
Културен артефакт е предмет, изработен от хора, който е виден представител на дадена култура или течение. Пример за артефакт на модерната култура са телевизорът и компютърът.
Среща се и в други области – фентъзи, компютърни ролеви игри, информатика, научни изследвания, управление на проекти.


== Източници ==",bg,Наука,aléatoire,https://bg.wikipedia.org/?curid=212473,121,
281649.0,Нормална наука,"Нормална наука е понятие на Томас Кун, въведено в книгата му „Структурата на научните революции“. Терминът се отнася до рутинната работа на учените в рамките на една парадигма. Нормалната наука представлява бавно акумулиране на детайли в съответствие с някаква установена основополагаща теория, но без да се отправят предизвикателства към нея или да се подлагат на проверка залегналите в основата ѝ допускания. Кун нарича тази форма на научната работа „решаване на главоблъсканици“ (англ puzzle solving).
Според Кун в нормалната наука има вграден механизъм, който осигурява разхлабване на рестрикциите, ограничаващи изследването. Самият ход на нормалната наука води до завладяване на нови територии, а това означава, че става все по-вероятно да се появят задачи, които не се поддават на решение с класическите методи на парадигмата. Това води до търсене на все по-нетрадиционни решения и така се ражда новата парадигма – ново образцово решение на проблем, което задава новата ортодоксия, новата нормална наука.
На понятието за нормална наука противостои това за екстраординарна или революционна наука – периоди, когато липсва господстваща парадигма.
Силвио Фунтовиц и Жером Рейвец предлагат концепцията за пост-нормална наука.


== Вижте също ==
Смяна на парадигмата
Структурата на научните революции",bg,Наука,aléatoire,https://bg.wikipedia.org/?curid=281649,188,
791373.0,Скептикъл Инкуайърър,"„Скептикъл Инкуайърър“ (на английски: Skeptical Inquirer, в превод на български - Скептичен изследовател) е двумесечно американско списание за широката аудитория, издавано от Комитета за скептично изследване с подзаглавие: Списанието за наука и разум (The Magazine for Science and Reason). През 2016 г. то отпразнува четиридесетата си годишнина. През по-голямата част от съществуването си „Скептикъл Инкуайърър“ се издава от Комитета за научно изследване на твърденията за паранормалното, широко известен с абревиатурата CSICOP. През 2006 г. Изпълнителният съвет на Комитета за научно изследване на твърденията за паранормалното съкращава името си на Комитет за скептични изследвания (CSI) и разшири формулировката на мисията му. == Мисия и цели == Даниел Локстън, който през 2013 г. пише за мисията и целите на скептичното движение, цитира редактор на шведското скептично списание „Фолквет“, който смята, че „Скептикъл Инкуайърър“ е списание, писано от ""стари бели мъже, за стари бели мъже"". Той критикува идеята, че хората искат да четат за паранормалното, че Ури Гелер и кристалните черепи вече не са актуални. През 2009 г. Пол Курц като че ли споделя това мнение и заявява, че организацията все още ще изследва някои паранормални теми, тъй като има опит в тази област, но ще започне да изследва и други области, „Скептикъл Инкуайърър“ „достигна исторически момент: признанието, че има критична нужда да променим посоката си“. Макар че редакторът Фрейзър наистина разширява обхвата на списанието, за да включи теми, които са по-малко паранормални и повече представляват атака срещу науката и критичното мислене, като например отричането на климатичните промени, теориите на конспирацията и влиянието на алтернативната медицина, Фрейзър също така добавя, че ""паранормалните вярвания все още са широко разпространени"" и цитира проучвания, според които обществеността, на която е даден списък с десет общи паранормални теми, ще избере четири от тях като теми, в които вярва. Макар че общата скептична общност смята, че не бива да губим повече време в развенчаване на паранормални явления, теми, които отдавна са дискредитирани, Фрейзър казва, че ""милиони американци ги приемат днес"". == История == Първоначално списанието е озаглавено „Зететик“ (от гръцки - ""скептичен търсач"" или "" любознателен скептик"") и първоначално е редактирано от Марчело Труци. Около година след създаването му се стига до разкол между редактора Труци и останалите членове на Комитета за научно изследване на твърденията за паранормалното. Едната страна (Комитета за научно изследване на твърденията за паранормалното) е ""по-твърдо против безсмислиците, по-склонна да премине в настъпление и да атакува свръхестествените твърдения"", а другата страна (""Фракцията на релативистите (един член)"", т.е. Труци) иска науката и псевдонауката да съществуват ""щастливо заедно"". Труци напуска, за да основе „Зететик Сколър“, а Комитетът за научно изследване на твърденията за паранормалното променя името на списанието на „Скептикъл Инкуайърър“. == Съдържание на списанието == Списанието съдържа няколко редовни рубрики (и сътрудници). През годините те са се променяли, както следва: === Колонки и колумнисти в печатните списания === Записки на един странен наблюдател (първоначално озаглавен „Записки на един пси-наблюдател“) - Мартин Гарднър, 1983-2010 г. Досиета от разследвания - Джо Никъл, от 1995 г. до момента Ясновидски вибрации - Робърт Шифър, 1977-2017 Записки от един странен свят - Масимо Полидоро, от 2002 г. до момента Да мислим за науката - Масимо Пиглючи, 2002-2015 г. „Скептикъл Инкуайърий“ - Бен Радфорд, от 2006 г. до момента Научен наблюдател - Кенет Краузе, от 2010 г. до момента Науката за медицината - Стивън Новела, 2010 г. Науката за комуникацията на науката - Матю Нисбет, от 2016 г. до момента Поведение и вяра - Стюарт Вайс, от 2016 г. до момента Последният смях - Иън Патрик Харис, от 2017 г. до момента Реалността е най-доброто лекарство - Хариет Хол, от 2018 г. (започва с брой 42.5) === Колонки и колумнисти в онлайн изданието на списанието === Уебсайтът на списанието съдържа нови и актуални статии, както и архив от 1994 г.; всички статии са достъпни без абонамент. Малка част от статиите са достъпни и на испански език. Повечето статии са организирани в следните рубрики: Специален доклад - различни колумнисти, от 2007 г. до момента Oт любопитно по-любопитно - Кайли Стърджис, от 2010 г. до момента Партизански скептицизъм - Сюзън Гербич, от 2013 г. до момента Поведение и вяра - Стюарт Вайс, от 2014 г. до момента Доклади от конференцията - различни колумнисти, от 2014 г. до момента Рубриката на SkepDoc - Хариет Хол, от 2015 г. до момента Здравето на потребителите - Уилям М. Лондон, от 2015 г. до момента „CSICon"" - Сюзън Гербич и други, от 2016 г. до момента Добре познатият скептик - Роб Палмър, от 2018 г. до момента Широкият свят на науката - Джейми Хейл, от 2018 г. до момента Поглед отблизо - Кени Бидъл, от 2018 г. до момента Хроники на европейските скептици - Аника Меркелбах, от 2018 г. до момента Мислещият пътеводител - Ръс Доблер, от 2018 г. до момента In Memoriam - различни колумнисти, от 2019 г. до момента Писмо до Америка - Уенди М. Гросман, от 2019 г. до момента А какво знам аз - Ада Маквейън, от 2020 г. до момента == Влияния == Няколко известни скептици са описали влиянието, което списанието е оказало върху тях в ранните етапи на развитието им като научни скептици. През 1995 г. Пери ДеАнджелис и Стивън Новела са приятели, които играят заедно Dungeons and Dragons, докато ДеАнджелис не забелязва списание Skeptical Inquirer на масата в апартамента на Новела. ДеАнджелис, който също бил запален читател на списанието, посочил задната страница на Новела и казал: ""Какво липсва?"". ДеАнджелис заявява, че това, което липсва, е група скептици от Кънектикът, и казва: ""Трябва да направим това"", с което Новела се съгласява. Те основават Скептичното общество на Нова Англия и в крайна сметка подкаста ""Скептичен пътеводител към Вселената"" (SGU). В статия за Scientific American Дъглас Хофстадър задава въпроса: защо Skeptical Inquirer ще успее, когато единствените хора, които го четат, са тези, които не вярват в паранормалното? Според него отговорът се крие в задната част на списанието, в раздела ""Писма до редактора"". ""Много хора пишат, за да кажат колко жизненоважно е било списанието за тях, за техните приятели и ученици. Учителите от гимназията са сред най-честите автори на благодарствени писма до редакцията на",bg,Наука,aléatoire,https://bg.wikipedia.org/?curid=791373,1000,
281358.0,Експериментатор,"Експериментатор е общ термин за всички учени и изследователи от различни области на науката, посветили научната си дейност на извършване на научни опити.
Експериментатор се използва също така да опише типа персоналност, която се изгражда в работата. Понякога терминът не е ограничен до науката, но има отношение към хората на изкуството (в изобразителното изкуство и музиката се използва и терминът „Експерименталист“) , които желаят да експериментират с нови техники, подходи и т.н. Известни експерименталисти са Пол Сезан, Марк Твен и Робърт Фрост. В този случай обратното на експерименталист е концептуалист.


== Източници ==


== Вижте също ==
Експериментална наука",bg,Наука,aléatoire,https://bg.wikipedia.org/?curid=281358,99,
3349.0,Спорт,"запалянковци. Тези тенденции са още доразвити с появата на средствата за масово осведомяване и глобалните комуникации. Съществуват спортове за професионалисти и за аматьори. При превръщането на спорта в професия, още повече се увеличава популярността му. Често активни състезатели след като се откажат от професионална кариера, стават треньори. == Професионален спорт == Макар че първоначално спортните състезания имат любителски характер и участниците на Олимпийските игри през останалата част от времето си са заети с трудова и друга дейност, още в древността, като се започне от 5 век пр.н.е., се образува прослойка от професионални спортисти. Системата на местните съревнования, егоните – със значителни награди, позволяват на представителите на по-ниските класи, занимаващи се с професионален спорт, да си осигуряват добро съществувание. Особено разпространение професионалният спорт получава отначало в епохата наелинистична Гърция, а после и в Древния Рим, като резултат от изменението на концепцията за физическо възпитание: от подготовка на войници за масовото опълчение, спортът се превръща в зрелище и целенасочено, като любим вид изкуство, с него се занимават малцина. Създаденото през 1 век пр.н.е. произведение на Аполоний, син на Нестор „Юмручен боец“ – образ на професионалния атлет, показва колко далеч по това време е отишла концепцията на спорта от първоначалната си идея. Скулптурният портрет вместо хармонично сложената фигура на човека-гражданин, характерен за класическата гръцка школа, предава с натуралистични детайли хипертрофирана мускулатура на професионалния боец със счупен нос, разкъсани уши и белези, както и „екипировката“ – ръкавици с метални пласнини на ръцете. След упадъка на спорта като цяло през Средновековието и възраждането му в по-ново време, ново развитие получава и професионалния спорт. Например, от общия брой любители на юмручния бой в Англия, през 18 век се отделят най-добрите майстори, които поставят забавлението на финансова основа. Първата боксова школа в Англия е открита през първата половина на 18 век от най-добрия боксьор от тежка категория тогава, Джеймс Фиг, който дава платени уроци по юмручен бой. В средата на същия век вече започват и първите по-сериозни опити за определянето на правила в бокса (от Броутън през 1743 г.). През 20 век, когато голямо развитие получава културния отдих, спортните състезания и гледането им стават популярно развлечение за зрителите и професионалните спортисти. Професионалните спортисти на високо равнище започват да печелят големи суми пари, както и доходи от реклами на различни продукти, след сато са станали известни личности – понякога само сред феновете на спорта, а понякога и сред останалото население. За контролиране на това какво се случва в професионалния спорт, започват да се сформират общи и високо специализирани организации и сдружения, които обединяват спортисти, треньори и съдии, а понякога и запалянковци. Фактът, че спортът се превръща в бизнес и източник на богатство, до голяма степен се отразява на същността на състезанията. С оглед на изискванията за зрелищност или удобство, спортните правила често се променят. Например, през 60-те години на 20 век отначало Американската баскетболна лига, а после и Американската баскетболна асоциация, въвеждането хвърлянето за три точки, с цел съживяване на играта и увеличаване на интереса от публиката, които по-късно стават част от правилата на баскетбола по целия свят. От 1970 г. на професионалните тенис турнири, с цел да се намали времето на тенис мача, правилото изискващо разлика от два гейма за спечелванета на сет, се променя в т.нар. тайбрек – решаващ гейм, разиграван при равен резултат 6:6 в сета. В края на 20 век, във волейбола, където дотогава е възможно спечелването на точка само след свой сервиз, с цел увеличение на зрелищността е въведена системата „рали-пойнт“, при която всяка разиграна топка носи точка – отначало в решаващия, пети сет, а от 1998 г. и в останалите сетове на мача. == Колективни и индивидуални спортове == Колективни спортове са само тези, в които има отбор от точно определен брой състезатели и нямат други вариации – например ръгби (15), футбол (11), волейбол (6), хокей на лед (6), баскетбол (5), кърлинг (4), стрийтбол (3), плажен волейбол (2). Всички останали, дори да имат отборни състезания или дисциплини с двойки, четворки и прочее, са индивидуални – такива са например кану-каяка и академичното гребане, които имат от единични до осморки. Четворка акробати не са „отбор“, защото в акробатиката има и други формации; тенисът си остава индивидуален спорт дори в отборни състезания като Купа „Дейвис“, защото резултатът в нея се решава от индивидуални мачове (същото е положението и в тениса на маса и бадминтона). == Зимни и летни спортове == Зимен спорт е спорт, който се провежда на сняг или лед. Основните видове зимен спорт влизат в програмата на Зимните олимпийски игри. Тези спортове изискват както специални съоръжения, така и специална екипировка. Примери за такива спортове са ски, сноуборд, спортни шейни, фигурно пързаляне, кърлинг и други. Някои от тях се провеждат на открито, докато други се провеждат на закрито, в зала. Летните спортове се провеждат през лятото и са много по-разнообразни. Те може да се практикуват както на земя, така и във вода. За целта също са необходими специфични съоръжения и екипировка. Така например за лекоатлетически състезания се използват стадиони, а за плуване – олимпийски размер плувни басейни. Те също могат да се играят на открито или закрито. Влизат в програмата на летните олимпийски игри. == Пол и възможности за спорт == Възможностите за момичета и жени да практикуват организирани спортове в Америка се увеличава значително след 1972 г. след приемане на определени регулации (Title IX). Броят на жените участнички в състезания продължава да расте. Въпреки това техният брой все още е само 39 %. В други страни обаче има по-добър баланс между мъжкото и женското присъствие в спорта. Като най-разностранните спортисти при жените за всички времена в книгата за рекордите на Гинес са записани Бейб Захариас и Лоти Дод. == Научно доказани ползи от спорта == Независимо дали се тренира самостоятелно, в отбор или се използват услугите на треньор, спортът има много ползи за здравето, както физически, така и психически. Доказано е, че спортът подобрява настроението и намалява чувството на тревожност и стрес. Спорът оказва позитивно влияние в частите на мозъка, които регулират стреса и тревожността. Той повишава чувствителността на мозъка към хормоните серотонин и норепинефрин, които облекчават чувството на депресия. Освен това физическите",bg,Спорт,ordonné,https://bg.wikipedia.org/?curid=3349,1000,
82277.0,Livestrong,"Livestrong е името на жълта гривна и фондацията на колоездача Ланс Армстронг за борба срещу рака. Самият Армстронг е един от малкото победили болестта.
Парите от всяка закупена гривна се даряват за борбата с рака. Гривните се продават по интернет в пакети от 10, 100 и 1200, но най-често се закупуват от магазините на Nike. Цената на една бройка е 1 долар.
Гривните стават екстремно популярни през лятото на 2004 в САЩ. По-късно се разпространяват навсякъде по света. Най-често те се носят от спортисти и хора имали досег с рака.
През лятото на 2005 и 2006 стават моден аксесоар навсякъде по света.


== Злоупотреби ==
Поради огромната популярност започват да се появяват фалшификати повечето от които произведени в Китай. На тях също пише Livestrong, но парите получени за гривната не отиват за благотворителност.
Появяват се и други силиконови гривни, на които пише всякакви други неща и са в различни цветове. При тях не може да се говори за фалшифициране понеже не наподобяват истинските Livestrong.


== Външни препратки ==
Официален уебсайт",bg,Спорт,ordonné,https://bg.wikipedia.org/?curid=82277,170,
870176.0,Бергерова таблица,"Бèргерова таблица или таблица на Бергер е схема на подреждане на двойките за всеки кръг в няколко спорта и игри, включително шахмат, в състезания по кръгова система, където играчи или отбори се състезават в последователни кръгове, така че всички да се срещнат веднъж помежду си.
Таблицата е именувана през 20 век на Йохан Бергер, австрийски шахматен теоретик от началото на 19 век, създателят на тази система.
В определени игри или спортове определен състезател играе у дома или получава бели фигури (като в шаха) в първия кръг. Във втория кръг играе като гост или с черни фигури и така се редуват до края. Таблицата е предназначена да балансира броя на домакинските мачове (или игри с бели) – от една страна и редуването на мачове от друга страна. Така в турнир по шахмат, съставен от 10 играчи се играят 9 кръга и половината от участниците ще играят пет партии с бели и 4 с черни, докато другата половина от участниците ще играят 4 партии с бели и пет с черни. Освен това всеки играч ще има само две последователни игри с един и същи цвят. Ако има нечетен брой играчи, се добавя фиктивен играч, наречен „чао“, и определеният опонент за него не играе.
За да се състави Бергерова таблица, на всеки участник (отбор или състезател, за индивидуални спортове) се присвоява номер от 1 до общия брой на участниците. Това може да стане чрез жребий, по рейтинг или по друг показател. След това по таблицата се получават състезателни двойки за еднокръговата система на състезание, докато за двукръговата система се играе втората половина на състезанието по същия график, но със смяна на домакинството или фигурите. Теоретично няма числено ограничение на участниците за възможността за разработване на график в рамките на състезанието. Публикувани са Бергерови таблици за 3 до 30 състезатели.


== Принцип ==
Ако има n играчи и n-1 кръга, номерират се играчите от 1 до n (обикновено чрез теглене на жребий) и кръговете от 1 до n-1.
Двама играчи i и j се срещат в кръг k, ако:

Случай, в който i≠n и j≠n

k=i+j-1 ако i+j-1 < n 
или 
k=i+j-n ако i+j-1 ≥ n 

Избор на цветове/домакинство

Ако i+j e нечетно, i ще има белите/домакин, ако i<j.
Ако i+j e четно, i ще има белите/домакин, ако i>j.

Случай, в който j=n

k = 2×i-1 ако 2i ≤ n и j имa черните/гост;
k = 2×i-n ако 2i > n и j има белите/домакин.


== Таблици ==


=== 2 играча ===
Играе се мач домакин и гост – в два кръга по една среща при разменено домакинство или цвят на фигурите.


=== 3 и 4 играчи ===


=== 5 и 6 играчи ===


=== 7 и 8 играчи ===


=== 9 и 10 играчи ===


=== 11 и 12 играчи ===


=== 13 и 14 играчи ===


=== 15 и 16 играчи ===


=== 17 и 18 играчи ===


=== 19 и 20 играчи ===


=== 21 и 22 играчи ===


=== 23 и 24 играчи ===


=== 25 и 26 играчи ===


=== 27 и 28 играчи ===


=== 29 и 30 играчи ===


== Вижте също ==
Кръгова система
Шахматен турнир
Коефициент на Бергер


== Източници ==
Livre de l'arbitre 210, novembre 2012 –  Таблица на Бергер на уебсайта на Френската шахматна федерация (на френски)
Berger pairing tables, Tournament Director for Windows, 2007. Архив от 17.9.2008 г.(на английски)",bg,Спорт,ordonné,https://bg.wikipedia.org/?curid=870176,557,
207170.0,Каска,"Каската е металическа шапка, която предпазва главата от нараняване, шлем. Средство за индивидуална защита на главата от травми и наранявания, а също така и за разполагане на специално оборудване, което се носи на главата най-често от военнослужещи, но също така и от строители и спортисти.
Шлемовете са известни от древността и са част от доспехите до Средновековието. Съвременните бойни каски са направени от кевлар и предпазват главата от парчета снаряди или куршуми с ниска проникваща способност. Под името „сини каски“ са известни военните сили, поставени под командването на ООН.
В гражданския живот каски носят строителите, за да се предпазят от падащи предмети, а също така и миньорите. Много спортове изискват носенето на каски – каране на велосипед или мотоциклет, катерене на скали, американски футбол, бокс и други.
Каските през 2000-те се правят от пластмаса или вид гума.


== Военни каски ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Цивилни каски ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Източници ==


== Външни препратки ==
Дерменджиев, Христо П. Българските военни каски, Военноисторически сборник, бр. 2, 2004, с. 57 – 62. Архив на оригинала от 2007-10-11 в Wayback Machine.",bg,Спорт,aléatoire,https://bg.wikipedia.org/?curid=207170,175,
653838.0,Табата,"„Протоколът Табата“ е високоинтензивен тренировъчен режим, създаден от японския учен д-р Табата през 1996 година в Японския национален институт за спортна медицина в Токио.


== Изследвания ==
Табата и неговият екип провеждат изследвания на 2 групи от спортисти. Спортистите от първата група са подложени на тренировки с умерено ниво на интензивност, докато онези втората група са тренирани в режим на висока интензивност. Първата група тренира 5 дни седмично в продължение на 6 седмици, като всяка тренировка продължава поне час. Втората група тренира 4 дни седмично отново в период от 6 седмици, като всяка тренировка има времетраене 20 минути и 20 секунди с 10-секундни интервали за почивка между сериите упражнения.
Резултатите показват, че спортистите от първата група са увеличили аеробната си (сърдечно-съдова) система, но анаеробната им (мускулна) система не е показала резултати. Спортистите от втората група са с много по-големи резултати в аеробната система и увеличение на анаеробната с 28 процента. Заключението от проучването е, че високоинтензивните интервални тренировки по метода Табата имат голямо влияние върху аеробния и анаеробния капацитет.


== Калории и мазнини ==
При провеждане на опити при 2 групи спортисти трениращите с умерена интензивност изгарят 2 пъти повече калории в сравнение с трениращи по протокола Табата. Спортистите, следващи метода Табата, показват обаче до 9 пъти по-голяма загуба на телесни мазнини. Наблюденията и изследванията на това явление установяват, че при ниско- и средноинтензивни тренировки изгарянето на мазнини приключва с края на тренировката, докато при високоинтензивните тренировки (както по Табата) изгарянето им продължава дълго след приключването на тренировката.


== Табата програма ==
Всяко упражнение в протокола Табата продължава 4 минути. Структурата на стандартната програма е следната:

интензивна тренировка на максимален предел за 20 секунди;
почивка от 10 секунди;
след 8 упражнения от 20 секунди натоварване и последващи 10 секунди почивка се почива 1 минута;
изпълняват се 8 рунда.


== Източници ==",bg,Спорт,aléatoire,https://bg.wikipedia.org/?curid=653838,301,
148802.0,Екип,"Екип или тим (в спорта) или тийм (на английски: team) е група от хора или отбор, работещи или спортуващи заедно, обединени около изпълнението на някаква задача или постигането на поставена цел.
Екипите са подходящи за изпълнение на задачи с висока сложност и много взаимозависими подзадачи. Екип също може да бъде синоним на отбор или част от отбор. Екипът е подгрупа на отбора, която е взаимозависима и отговаря за цялостното постижение в определена област в състезателното представяне.
Обикновено екипите имат членове с допълнителни умения, които могат да подпомагат координираните усилия, което позволява на другите членове да увеличат максимално силните си страни и да сведат до минимум своите слабости.


== Видове екипи ==


=== Тийм към проект ===
Тийм, който работи по определен проект координирано и с поставена задача за постигането на конкретна цел по проекта.


=== Мултидисциплинарни екипи ===
Мултидисциплинарните екипи включват няколко специалисти, които независимо третират няколко сегмента на проблема, като се съсредоточават върху сегмента, който е тяхната специалност. Проблемите, които се решават, могат или не могат да бъдат свързани с другите проблеми, върху които са фокусирани останалите членове на екипа.


=== Интердисциплинарни екипи ===
В интердисциплинарните екипи (воен.) промените в ролите на основните членове на екипа са чести, които могат да поемат и задачи, обикновено изпълнявани от други членове на екипа.


=== Международни екипи ===
Глобални тимове или също така международни екипи (в спорта) .
Често членовете на глобалните тимове са също и членове на различни под-тиймове. Глобалните тимове могат да работят както и като част от краткотрайни проекти и работа по тях, както и по-продължителни проекти. Глобалните тиймове представляват уникално предизвикателство към мениджърите и тийм лидерите (виж тийм мениджмънт), заради културните различия, различните комуникативни стилове, езици и стилове на операции (воен.). (виж NetOps)


== Източници ==


== Виж още ==

Супер тим
Тийм билдинг",bg,Спорт,aléatoire,https://bg.wikipedia.org/?curid=148802,296,
,Етнографска група,"Етнографска група е понятие от народната култура, обозначаващо част от даден народ, обикновено локализирана в някой регион от територията му, притежаваща особености на диалекта и културата (облекло, психически черти, храна, обичаи и т.н.)
Пример за етнографска група са шопите в Средна Западна България, добруджанците в Североизточна България и пр.
Субетносът или субетническа група (на френски: sous-groupe ethnique; на английски: sub-ethnic group) е вътрешна общност, характеризираща се на основата на взаимна комплиментарност между членовете си, със свой специфичен стереотип на поведение спрямо обкръжението си.
Отличителни характеристики на субетносите могат да бъдат както културни (облекло – народна носия и фолклор), така и езикови (диалект и жаргон) особености и т.н. Обикновено субетническите общности се формират на географски признак.


== Източници ==",bg,Култура (Sous-catégorie),,https://bg.wikipedia.org/?curid=109388,118,109388.0
,Ку-система,"Ку (от фр. coup – „удар“, „точно попадение“) във военното дело на индианците от Равнините и съседните територии е докосване на тялото на врага с ръка или някакъв предмет, което е символ на храброст и войнска доблест.
В по-широк смисъл, ку може да се използва за обозначаване на всяко военно достижение, напр. за отнемане на оръжие или отвличане на коне от врага.
Основната проява на доблест за индианците от равнините била докосването или удрянето на врага без той да бъде наранен. Това можело да стане с ръка или със специален ку-жезъл (наричан още „жезъл за подвизи“), с края на лъка, копието или с камшика.


=== Правила за отброяване на ку ===
Отбелязването на ку почивало на строга йерархия, която имала различия при отделните племена.
Нанасянето на първия ку се смятало за най-високо в тази йерархия. Отброявали се първите три кута (при шайените) или първите четири (при лакота, чернокраки, арапахо и др.) върху жив или мъртъв неприятел. Ку се нанасял върху представители на всеки член на вражеско племе, без значение дали това е мъж, жена ли дете.
Ку се отбелязвали и върху опасни животни, напр. мечка гризли.


== Източници ==


== Външни препратки ==
Символиката при индианските военни украси",bg,Култура (Sous-catégorie),,https://bg.wikipedia.org/?curid=658089,198,658089.0
,Етнография,"Етнографията (от гръцки: ἔθνος – „народ“ и γράφω – „пиша“), още и народознание, е хуманитарна наука, която изучава утвърдилите се в традиции елементи на културата на даден народ или група народи – техните обичаи, бит, изкуство, облекло, език, занаяти, семейни и родови взаимоотношения, вярвания.
Етнографията е тясно свързана с някои други хуманитарни науки. Доколкото предмет на етнографията е предаваната от миналото традиционна култура, тя се определя и като историческа наука. Изследването в дълбочина на културните традиции достига до проблемите на етногенезиса, предмет на етнологията, като в някои академични традиции тези две научни области не се разграничават една от друга.
Основният метод на етнографията е точното и подробно описание на различните елементи на културата – материална, духовна и обществена и на народното творчество. Той се допълва със сравнение на културата с тези на свързани народи – географски или езиково близки или исторически свързани, както и с тълкуване на етнографските явления.


== Бележки ==


== Вижте още ==
Етнография на България",bg,Култура (Sous-catégorie),,https://bg.wikipedia.org/?curid=166985,159,166985.0
,Покъщнина,"Покъщнина или традиционна покъщнина е важна съставна част от интериора на българската къща. Представлява съвкупността от всички предмети, задоволяващи нуждите на домакинството.
Социално-икономическият подем през Възраждането се отразява и върху вътрешната уредба на традиционната българска къща. Краят на XIX и началото на XX век е преход към съвременното жилище, уредбата и покъщнината му. Традиционната покъщнина постепенно се заменя с общоевропейска.
През XIX и началото на XX век се обособяват няколко отделни групи предмети със самостоятелни функции. Според функциите си покъщнината е свързана с:

използването на водата – глинена стомна, дървен бъкел, дървено ведро, кобилица, меден котел
храненето – хамбар, кошница, сандък, кош, делва, гърне, бъчва, каца, чувал, нощви, подница, тепсия, тенджера, сито, джезве, скара, връшник, тас, чиния, паница, кана, бъклица, нож, павур, софра
употребата на огъня – кремък, огниво, ръжен, главнярник, маша, пиростия, свещник, лоениче, верига
дневната и нощната почивка – миндер, одър, възглавница, одеяло, креват, козяк, столче, черга
чистотата – пешкир, леген, корито, бухалка
жилищната украса – сламени украшения, ковьори, вази
обредите – кандило, иконостас, просфорник


== Източници ==",bg,Култура (Sous-catégorie),,https://bg.wikipedia.org/?curid=640820,170,640820.0
,Димитър Зашев,"Schelling – Gesellschaft, Gesellschaft für Daseinsanalyse (Виена), Кантово общество (София), Естетическо дружество (София). Член на редколегиите на списанията „Философски алтернативи“ (до 2000 г.) и „Студия Културологика“ (до 2001 г.) Главен редактор на списание „Югозападни листи“. Председател на „Феноменологично ателие“ (София). == Творчество == === Образи и образци. Конфигурации на безформеното === „Образи и образци. Конфигурации на безформеното“ (2010) съдържа проучвания от историята на западноевропейската мисъл в областта на философията на културата – от Лутер до Хайдегер. Изследователското внимание е насочено към взаимопроникванията и границите на светогледите – религиозни, естетически и етически – и към техните продуктивни въздействия. Представени са основни сюжети и фигури от историята на новоевропейското философско и естетическо мислене в двойствената връзка на приемственост и на превъзмогване спрямо съществуващите религиозни и интелектуални традиции. === Оцелели рими === „Оцелели рими“ (2006) е емоционална и разнообразна книга, която проявява пристрастност към лексиката на българския романтизъм и символизъм. В своите четири цикъла – „Загадка“, „Самота и тишина“, „Литургично“ и „Устременост“ – стихосбирката съдържа различни по звучене творби – от младежки опити до поезия на равносметката. == Памет == На 8 ноември 2018 г. „Феноменологичното ателие“ и катедра „Културология“ на Софийския университет организират Национална научна конференция в памет на проф. д-р Димитър Зашев под мотото „Образцови отклонения“. == Библиография == === Книги === Философски трудове Естетически отклонения. София: Издателство Гал-Ико, 1992, 138 с. Образи и образци. Конфигурации на безформеното. София: Университетско издателство „Свети Климент Охридски“. 320 с. Стихосбирки Лéта и цвят. София: ИК Синергия, 2003. Оцелели рими. 2006. Преводи Дьорд Лукач. Хаос и форми. София: Изд. Наука и изкуство, 1989. Мартин Хайдегер. Битие и време. София: Академично издателство „Марин Дринов“, 2005. === Статии и студии === Списък с публикациите на Димитър Зашев до 2006 г. „Между преценката и символа“. – сп. „Философска мисъл“, 1979, кн.2, с. 102-109. „С и без Киркегор – една дилема на младия Лукач“. – сп. „Философска мисъл“, 1981, кн.11, с. 77-87. „Тези за културата и нейните теоретически интерпретации“. – сп. „Проблеми на културата“, 1981, кн.5, с. 18-23. „Към проблема за идентификация на съвременните култури“. – В: Известия на НИ Институт по културата, София, год. 7, 1981, кн.3, с. 26-47. „От трансцендентализъм към Наукоучение: Кант и Фихте“. – сп. „Философска мисъл“, 1982, кн.11, с. 27-39. „За превеждането на Маркс“. – сп. „Философска мисъл“, 1983, кн.2, с. 94-98. „Zu den Prämissen der Bedeutung des Bedeutens und ihrer philosophischen Relevanz“. – В: European Journal for Semiotic Studies, vol. 1 (2) 1982, pp. 307–312. „Поддържаната дезорганизираност (Към критическия анализ на концепцията на Ралф Дарендорф за социалната промяна)“. – студия в сборника: Социална промяна и обществен прогрес, изд. Наука и изкуство, 1981, с. 207-226. „Форма и идивидуалност – един социологически компромис“. – сп. „Социологически проблеми“, 1984/5, с. 99-108. „Социалност в магическия кръг на природността – бележки върху социологическата концепция на Теодор Адорно“. – сп. „Социологически проблеми“, 1986, кн.6, с. 121-128. „Масовостта – ключ към естетическата форма. Към стогодишнината от рождението на Дьорд Лукач“. – сп. „Проблеми на културата“, 1980, кн.3, с. 63-74. „Гиперрационализм и коммуникативное действие“. – В: сб. Материалистическая диалектика и критика философского иррационализма, София, 1988, ИССТ при БАН. „Идеята за противоречието в някои варианти на „ирационалистката диалектика“. – втора глава от сборника Ленинското разбиране на диалектическото противоречие, София, Издателство на БАН, 1988, с. 42–55. „Ранният Карл Маркс – естетик?“. – сп. „Проблеми на културата“, 1988, с. 12–20 (включена и като глава в книгата „Естетически отклонения“). „Lukács versus Schelling. Ein produktives Misverständnis“. – В: Materialien des 1. Kongresses der internationalen Schelling -Gesellschaft, Leonberg 1989. „Социализмът – емблеми и реалности“. – в сборника „Плурализмът“, София, изд. Наука и изкуство, 1990, с. 88-77. Дьорд Лукач: Хаос и форми, „Коментари и бележки“, София, Изд. Наука и изкуство, 1989, с. 464-489. „Изказът – прорив в модерността“. – сп. „Философска мисъл“, 1990, кн.6, с.106-110. „Цивилизация и култура: метаморфозите на една дилема“ (в съавторство със ст.н. с. Ал. Рангелов). – сп. „Ново време“, 1990/7, с. 40-47. „В търсене на нова рационалност“. – сп. „Ново време“, 1991, кн.1, с. 72-90. „Фрагмент за добротата“. – сп. „Култура“, 1991, кн.1, с.130-131. „Себенадмогване и съдба (Към биографията на една автобиография)“. – сп. „Култура“, 1991, кн.2, сс.116-118. „Eine neue Ontologie jenseits der Naivität“. – in: Zsch. Ethik und Sozialwissenschaften, hg. v. Frank Benseler, Opladen 1991 /2, SS. 259-261. „Warum muß man Heidegger ins Bulgarische übersetzen? Zur Rezeptionsgeschichte Heideggers in Bulgarien“. in: Zsch. Mesotes. Supplementband Martin Heidegger, hg. V. Maria Frst, Wien 1991, SS. 52-57. „Lesen ohne Lesenzeichen. Der junge Hegel – ein Buch im Exil“. – in: Hegel-Jahrbuch 1992, Bochum, SS. 211-214. „Философски шарки“. – сп. „Философска мисъл“, 1992, кн.2. „Комуникативност и социалност“. – сп. „Ново време“, 1992, кн.3, с.1-25. „L’erreur de traduction comme grâce (à partir d’une traduction russe de Jaspers)“. – in: Violence et traduction. Actes du colloque de Melnik, Bulgarie (7–10 mai 1993), organis é par Yves Hersant et Stoyan Atanassov, École des Hautes Études en Sciences Sociales (Centre de Recherches sur l ’Europe – Universit é de Sofia „Saint Clément d’Ohrid“) 1995 Sofita, Sofia, pp. 209-215. „Скръб и печал, мълчание и инсценировка“. – сп. „Демократически преглед“, Пролет, 2000, кн. 43, сс. 565-570. „Опит за коментар (към Мартин Хайдегер: Хьолдерлин и същността на поезията)“. – сп. „Демократически преглед“, Лято/Есен, 2000, кн. 44, с. 276–283. „Отвъд забравата“. – сп. „Демократически преглед“, 2001/2002, кн. 48, с. 303–308. „Без-дарната смърт. Стратегии на разговаряне“. – в сборника „Около Жак Дерида: чудовищния дискурс“, изд. Дом на науките за човека и обществото, София, 2002, под научното ръководство на Ивайло Знеполски, с. 190–200. „Работна скица: „БОЛЕСТ-АГОНИЯ“ (към анализа на един Киркегоров текст)“. – сп. „Югозападни листи“, 1/2003, с. 32-38. „Я, белведере“. – сп. „Югозападни листи“, 1/2004, с. 61-66. „Фридрих Ницше: Свитък първи (Есен 1869). Начален коментар“. – сп. „Югозападни листи“, 1/2005, с.70–78. „Нататък …, нататък“. – сп. „Югозападни листи“, 1/2005, с. 198-203. „Спирки по пътя на трансформацията на критическата теория до теория на комуникационния акт. Хабермас като историк на философията“. – в сборника „Около Хабермас: нормативността в модерните общества и идеята за справедливостта“, изд. Дом на науките за човека и обществото, София, 2000, под научното ръководство на Ивайло Знеполски и Хайнц Висман, сс.158-176. „Еврипид, Сократ и „смъртта",bg,Култура (Sous-catégorie),,https://bg.wikipedia.org/?curid=375717,1000,375717.0
,Историцизъм,"Историцизъм e мисловен модел, при който централно значение има специфичният социален контекст – например време, място, локални условия, докато идеята за фундаментално генерализируеми неизменни „закони“ в сферата на социологията или социалното са отречени.
Терминът се развива със свои различни и разклоняващи се значения (макар все пак взаимосвързани). Елементи на историцизъм се появяват още в творбите на италианския философ Джамбатиста Вико и френския есеист Монтен, като става изцяло развита с диалектиката на Хегел, която е влиятелна през XIX век в Европа. Произведенията на Карл Маркс, които са повлияни от Хегел, също съдържат историцизъм. Терминът е също свързан с емпиричните социални науки и работата на Франц Боас.
Историцизмът може да бъде поставен в контраст на редукционистичните теории, които предполагат че всяко развитие може да бъде обяснено с фундаментални принципи (като например икономическия детерминизъм) или теории, които полагат историческите промени като резултат на случайността.
Австро-английския философ Карл Попър атакува историцизма, заедно с детерминизма и холизма, за които твърди, че са в основата му. Също така Талкът Парсънс критикува историцизма като случай на идеалистическа заблуда в книгата си „Структура на социалното действие“ (1937).
Постструктурализмът използва термина „нов историцизъм“, който има връзки едновременно с антропологията и Хегелианизма.


== Външни препратки ==

Историцизъм в антропологията",bg,Култура (Sous-catégorie),,https://bg.wikipedia.org/?curid=306186,199,306186.0
,Бутониера,"Бутониѐрата е флорална декорация, обикновено едно цвете или цветна пъпка, носена върху ревера на смокинг или костюм.
Макар да са носени често в миналото, бутониерите обикновено са запазени за специални случаи, за които официалното облекло е стандартно, като на абитуриентски балове, домашни посещения, погребения и сватби. В наши дни пин (брошка) на ревера се носи по-често от цветя върху бизнес костюми.


== История ==
Думата бутониера произлиза от френската дума „boutonnière“. Подобно на сватбен букет през 16 век бутониерите са били използвани за предпазване от лош късмет и зли духове. Те също са служели за предпазване от неприятни аромати и се е смятало, че предпазват от болести.


== Източници ==",bg,Култура (Sous-catégorie),,https://bg.wikipedia.org/?curid=769939,110,769939.0
,Дзен естетика,"Уникалният интегриран културен комплекс на Дзен естетиката, която доминира във всички изящни изкуства в Япония от XII век до XIX век, има седем основни характеристики и това са асиметрия, простота, строга възвишеност, естественост, ефирна дълбочина, дълбока резервираност, свобода от привързаност и тишина.
В Китай от времето на династията Тан (618 – 907), Сун (960 – 1271) и Юен (1279 – 1368) съществува културният комплекс на Чан будизма, чиято естетика бива пренесена в Япония, въздигната и усъвършенствана в изящество и изтънченост.


== Бележки ==",bg,Култура (Sous-catégorie),,https://bg.wikipedia.org/?curid=547244,83,547244.0
,Библиотека „Естетика и изкуствознание“,"Библиотека „Естетика и изкуствознание“ е поредица от книги, издавани от издателство „Наука и изкуство“ в периода 1966 – 1996 г.
Поредицата е реализирана по идея на философа Исак Паси. Той написва и редица студии към книгите от поредицата.
Сред авторите, чиито книги са издадени, са редица комунистически теоретици като Пол Лафарг, Антонио Грамши, Хосе Мариатеги, също философи като Аристотел, Фридрих Шелинг, Фридрих Ницше, Йохан Хердер, Готхолд Лесинг, Мигел де Унамуно, Хосе Ортега-и-Гасет, психолози като Лев Виготски, писатели като Томас Ман и Йохан Волфганг Гьоте.


== Книги от поредицата ==
За красотата и изкуството. Фрагменти из историята на западноевропейската естетика от Ренесанса до Романтизма XV-XIX в. (1966, 1975). 358 с., Прев. Здравка Петракиева и др.
Аристотел. За поетическото изкуство – София: Наука и изкуство, 1975. – 134 с.
Мариатеги, Хосе. За литературата и изкуството – София: Наука и изкуство, 1975. – 274 с.
Грамши, Антонио. За културата, литературата и изкуството – София: Наука и изкуство, 1976. – 310 с.
Бодлер, Шарл. Естетически и критически съчинения – София: Наука и изкуство, 1976. – 576 с.
Ман, Томас. Литературна есеистика (1976, 1978). 2 тома. 478 с., 708 с., Прев. Страшимир Джамджиев
Лесинг, Годхолд. Лаокоон, или За границите на живописта и поезията: Ч. 1. / Встъп. студия Исак Паси. – София: Наука и изкуство, 1978.
Виготски, Лев. Психология на изкуството – София: Наука и изкуство, 1978.
Гьоте, Йохан Волфганг фон. Гьоте за литературата (1979). 2 тома. 520 с., 710 с., Прев. Страшимир Джамджиев
Шелинг, Фридрих. Философия на изкуството: [Лекции] / Встъп. студия Исак Паси. – София: Наука и изкуство, 1980. – 468 с.
Дидро, Дени. Естетика и теория на изкуството – София: Наука и изкуство, 1981. – 621 с.
Шилер, Фридрих. Естетика: [Сборник статии, рецензии, писма] / Предг., встъп. студия, състав. Исак Паси. – София: Наука и изкуство, 1981. – 751 с.
Хайне, Хайнрих. Философска проза: Т. 1 – 2. / Предг., встъп. студия, състав. Исак Паси. – София: Наука и изкуство, 1981.
Квинтилиан. Обучението на оратора. Вместо предг., прев. от лат. ез. Макарий Порталски; Уводна статия Богдан Богданов, 1982, 792 с.
Бахтин, Михаил. Въпроси на литературата и естетиката – София: Наука и изкуство, 1983. – 567 с.
Хораций Флак, Квинт. Боало. Поетическо изкуство / Встъп. студия Исак Паси. – София: Наука и изкуство, 1983. – 88 с.
Унамуно, Мигел де. Есеистика: [Сборник] / Предг., встъп. студия, състав. Исак Паси. – София: Наука и изкуство, 1983. – 804 с.
Ортега-и-Гасет, Хосе. Естетически есета / Предг., встъп. студия, състав. Исак Паси. – София: Наука и изкуство, 1984.
Естетика на немския романтизъм (1984). 572 с., Прев. Харитина Костова-Добрева
Хердер, Йохан Готфрид. Естетически студии и статии (1985). 588 с., Прев. Иван Атанасов
Лонгин. За възвишеното – София: Наука и изкуство, 1985., 101 с.
Аристотел. Реторика – София: Наука и изкуство, 1986. – 239 с.
Тугенхолд, Яков. Избрани произведения – София: Наука и изкуство, 1987., 523 с.
Буркхарт, Якоб. Култура и изкуство на Ренесанса в Италия – София: Наука и изкуство, 1987., 801 с.
Лафарг, Пол. Естетика и литература – София: Наука и изкуство, 1988., 264 с.
Фрай, Роджър. Въображение и рисунка: [Изследване]; Състав. и встъп. студия Ат. Стойков; Прев. от англ. Никола Георгиев, 1988, 331 с.
Бенямин, Валтер. Художествена мисъл и културно самосъзнание: [Сб. есета и крит. статии]; Състав. и встъп. студия Атанас Натев. Прев. (от нем.) Бисера Рачева Иванова и др., 1989, 586 с.
Лосев, Андрей. Проблемът за символа и реалистичното изкуство – София: Наука и изкуство, 1989., 439 с.
Ницше, Фридрих. Раждането на трагедията и други съчинения /Предг., встъп. студия, състав. Исак Паси. – София: Наука и изкуство, 1990. – 376 с.
Ворингер, Вилхелм. Абстракция и вчувстване: Принос към психология на стила., Състав. Димитър Аврамов; Прев. от нем. ез. Никола Георгиев, 1993, 327 с.
Мукаржовски, Ян. Студии по теория на изкуството., Състав., ред. (и предг.) Христина Балабанова; Прев. от чеш. Стефан Бошнаков, 1993, 295 с.
Бенедето Кроче. Естетика, Прев. от итал. Иван Тонкин, Александър Гънгов; Встъп. студия Алдо Ричарди, 1996, 331 с.


== Източници ==",bg,Култура (Sous-catégorie),,https://bg.wikipedia.org/?curid=704178,650,704178.0
,Балкан филм фест,"Балкан филм фест е фестивал на балкански филми в Полша, проведен за първи път през 2011 година.
Проведени са 2 издания на фестивала. Инициатор и организатор е Институтът по славянски филологии към Университета „Адам Мицкевич“ в Познан. Първото издание е проведено на 20 май 2011 година в Познан, под патронажа на Сръбския филмов център. На този фестивал се прожектират само сръбски филми, поради което фестивалът също е наричан Седмица на сръбското кино.
В периода от 14 май до 28 юни 2012 година е проведено второто издание на фестивала, този път в 6 полски града – Познан, Ополе, Гданск, Торун, Лодз, Краков, в които вече се прожектират не само сръбски филми, а също хърватски, македонски, албански, босненски, както и български.
Фестивалите привличат много голям интерес на публиката и срещат положителен отзив от страна на местните медии. На фестивала са прожектирани „Меден месец“ – драма от 2009 година, първата сръбско-албанска продукция в историята, „Свети Георги убива змея“ – военноисторическа сръбска драма, най-често гледаната вътрешна продукция през 2009 г., „Кино Лика“ – хърватска драма от 2009 г. и босненска военна комедия-драма от 2005 г. „Go West“ и много други.
За лятото 2013 година е планирано следващото, 3-то по ред издание на фестивала.


== Източници ==
Balkan Film Fest
Home page of Instytut Filologii Słowiańskiej UAM Архив на оригинала от 2012-07-01 в Wayback Machine.",bg,Култура (Sous-catégorie),,https://bg.wikipedia.org/?curid=447403,220,447403.0
,Балканика (литературна награда),"Наградата „Балканика“ е международна литературна награда за писатели от Балканите.
Идеята се ражда през 1995 г. на „Рациновите срещи“ в Северна Македония. В учредяването участват издатели от Северна Македония, Гърция, Албания, Турция, България, Съюзна република Югославия (Сърбия и Черна гора) и Румъния. На 3 юни 1996 г. в Скопие, Северна Македония издателствата на 6 балкански страни – „Култура“ (Северна Македония), „Библиотека 49“ (България), „Кедрос“ (Гърция), „Фоно“ (Турция), „Народна книга“ (СР Югославия) и „Ориент оксидент“ (Румъния) регистрират Фондация „Балканика“ със седалище в София, столицата на България.
Номинациите се извършват от национални журита, а изборът на лауреат е предоставен на общо балканско жури, което всяка година заседава в различна балканска страна.
Творбите на номинираните за наградата автори се превеждат на всички балкански езици, а също и на френски и английски език, за да бъдат прочетени от общото жури, в което членува по един представител на всяка балканска страна.
За първи път наградата е връчена през 1997 г. в Охрид на сръбския писател Давид Албахари за романа „Стръв“.


== Лауреати ==
1997 – Давид Албахари, Сърбия, за романа „Стръв“
1998 – Антон Дончев, България, за романа „Странният рицар на свещената книга“
1999 – Никос Баколас, Гърция, за „Свят на честта“
2000 – Василе Андру, Румъния, за романа „Небесни птици“
2001 – Венко Андоновски, Северна Македония, за романа „Пъпът на света“
2002 – Фатос Конголи, Албания, за „Сънят на Дамокъл“
2003 – Айфер Тунч, Турция, за „Тези нещица от 70-те години“
2004 – Димитър Шумналиев, България, за сборника с разкази „Влюбени разкази“
2005 – Маро Дука, Гърция, за романа „Невинни и виновни“
2006 – Ташин Юкчел, Турция
2007 – Владислав Баяц, Сърбия
2008 – Сема Кайкузус, Турция, за романа „Смъртта на религиите“
2009 – срещата на учредителите се отлага поради смъртта на двама от тях
2010 – Исмаил Кадаре, Албания за романа „Прокудените“
2011 – Александър Прокопиев, Северна Македония за „Хомонколос“
2012 – Недим Гюрсел, Турция, за романа „Червеният ангел“
2013 – Здравка Евтимова, България, за сборника „Пернишки разкази“
2014 – Христос Хрисопулос, Гърция, за книгата „Лампа между зъбите“
2015 – Башким Шеху, Албания, за романа „Играта, падането от небето“
2016 – Мурат Озиашар, Турция, за книгата „Черен хумор“


== Бележки ==",bg,Култура (Sous-catégorie),,https://bg.wikipedia.org/?curid=409288,358,409288.0
,Госта Шварк,"Госта Ернст Пол Шварк (на датски: Gösta Ernst Poul Schwarck; 1915 – 2012) е датски композитор и бизнесмен. Известен е най-вече с дейността му като импресарио.


== Биография ==
Шварк е роден в с. Албек (Ahlbeck) на балтийския остров Узедом в Прусия, Германска империя, днес в община Херингсдорф (Heringsdorf), провинция Мекленбург – Предна Померания, в артистично семейство (на германец и датчанка) на 14 септември 1915 г. Неговият баща е диригентът Ернст Пол Шварк, а майка му е оперната певица Маргарита Бриан Шварк.
Работи от началото на 1930-те насам като композитор, търговски служител и диригент на самодеен хор във войската.
В началото на 1950 г. и през десетилетието организира първия национален конкурс за красота в Дания. Неговата организация става официален представител в Дания на конкурсите „Мис Вселена“, „Мис Свят“ и „Мис Европа“. От 1957 г. насам е международен импресарио за класически музикални събития чрез своята компания International Concert Management, по-късно известна като Dr. Gösta Schwarck International.
През годините е награждаван с ордени, медали и правителствени отличия от България, Германия, Израел, Русия, САЩ, СССР, Унгария, Франция и Чехия. Удостоен е със званието „Почетен доктор по музика“ от Чикагската консерватория (днес Музикална консерватория на Чикагския колеж за сценични изкуства) през 1977 г.
През 2008 г. е удостоен с орден „Свети свети Кирил и Методий“ от президента на България за огромната му работа в организирането на концерти за няколко хиляди български музикални изпълнители през годините на Студената война и след това, общо 50 години.


== Източници ==",bg,Култура (Sous-catégorie),,https://bg.wikipedia.org/?curid=402507,243,402507.0
,Жак-Ив Кусто,"Жак-Ив Кусто (на френски: Jacques-Yves Cousteau) е френски морски офицер, океанограф, еколог, журналист, режисьор, фотограф, известен по света като капитан Кусто или просто Жак Кусто. Член на Френската академия, съизобретател на акваланга.


== Ранни години (1910 – 1936) ==

Жак-Ив Кусто е роден на 11 юни 1910 година в Сент Андре дьо Кюбзак край Бордо, департамент Жиронд, Франция. От дете морето го привлича и вече пораснал избира кариерата на морски офицер. Завършва Френската морска академия през 1933 г. с чин лейтенант. Същата година се отправя на своето първо далечно плаване на борда на крайцера „Примож“. Корабът обаче му се струва прекалено бавен, защото има влечение към високите скорости и Кусто се прехвърля във Военноморската авиация. Но плановете му за военен пилот са провалени след претърпяна тежка катастрофа. През 1936 г. взима спортната кола на баща си и катастрофира. Счупва и двете си ръце и получава тежки травми, затова авиационната му кариера приключва.


== Изобретяването на акваланга ==
Като част от дългия процес на рехабилитация Кусто започва да плува в Средиземно море, където се среща и сближава с Филип Тайе, друг морски офицер, запален по морето. Двамата се гмуркат край брега на Южна Франция, а Филип му дава първите очила за подводно плуване и така отваря очите му за морския свят. Работата обаче е свързана с редица неудобства – очилата са несъвършени, тогава подводният дихателен апарат още не е измислен и гмуркачът е принуден постоянно да изскача на повърхността, за да поеме въздух. Кусто не само се запалва по гмуркането, но и се хваща да премахне неудобствата. В резултат той усъвършенства подводните очила до днешния им вид и форма, а по-късно създава и днешния модел на акваланг в сътрудничество с приятеля си инженер Емил Гаян. Три години по-късно, през 1946 г., започва промишленото производство на акваланга, който става популярна и достъпна спортна принадлежност.
Увлечението на Кусто по подводното плуване и изследването на океанските дълбини го тласка към друго откритие: „подводна чиния“ – малка, маневрена подводна лодка, няколко вида камери за подводно заснемане и някои други океанологични „дреболии“.


== Втората световна война и „Калипсо“ ==

По време на Втората световна война Жак-Ив Кусто служи в артилерията като картечар, боец е от Френската съпротива и след края на войната е удостоен с Ордена на почетния легион за активно участие в антифашистката партизанска борба.
През 1948 г. става капитан на корвета, а през 1950 г. се сдобива с бракуван британски минен миночистач и го превръща в плаваща изследователска лаборатория, която става световноизвестна като „Калипсо“. Именно с този съд Кусто и неговият екип не веднъж извършват околосветски пътешествия, изследват морската флора и фауна, правят уникални записи и снимки.


== Писателска и научна дейност (1953 – 1997) ==
През 1953 г. Кусто получава и световно признание като писател. Издава своята първа книга „Светът на мълчанието“ („Le Monde du silence“). Големият успех на книгата помага на Кусто да осъществи нови проекти: да създаде първия неголям автономен апарат за изучаване на подводния свят и да проведе редица експерименти по плуване с подводен автономен дихателен апарат (при това хората дълго време стоят на подводни станции на морското дъно). След две години книгата е екранизирана и филмът получава две големи кинематографски награди – Златна палмова клонка на фестивала в Кан през 1957 г. и „Оскар“. Втория „Оскар“, през 1960 г., получава филмът „Историята на една червена рибка“ (Histoire d'un poisson rouge), също заснет по произведения на Кусто. Други негови книги са: „Живото море“ (1963), „Делфини“ (1975), „Жак Кусто: светът на океана“ (1985).

През 1956 година Жак Ив Кусто се уволнява от военноморските сили на Франция в чин капитан и заема поста директор на Океанографския институт и музея в Монако.
В началото на 60-те години на 20 век той провежда редица изследвания на континенталния шелф в подводни лаборатории. По време на експериментите, носещи имена Коншелф 1, 2 и 3, хората продължително време живеят и работят под водата на голяма дълбочина.
Кусто продължава да бъде кинопродуцент и герой на телевизионни филми за подводния свят. Един от най-известните му филми е документалният сериал „Подводният свят на Жак Кусто“. Хрониката на пътешествията и изследванията се радва на успех сред телевизионните зрители по целия свят.
Кусто смята, че е необходимо за цялото човечество да се разпространяват знанията за Световния океан и изиграва видна роля в борбата за запазване на неговата чистота. Той основава „Общество Кусто“, чиято дейност е насочена към защита на океана от замърсявания и широко дебатиране на проблема със замърсяването на Световния океан сред обществеността. Като изследовател и еколог Кусто се обръща към правителствата на много страни и към политически дейци, като изразява безпокойството си от замърсяването на океана. Последните десетилетия от живота си капитан Кусто посвещава на борбата за опазване на околната среда.

Жак Ив Кусто умира на 25 юни 1997 година в Париж на 87-годишна възраст.


== Библиография ==
J.-Y. Cousteau et Philippe Tailliez, Par dix-huit mètres de fond, Paris, Éditions Durel, 1946
J.-Y. Cousteau et Frédéric Dumas, Le Monde du silence, Paris, Éditions de Paris, 1953, 1e éd., 240 p.
J.-Y. Cousteau et Yves Paccalet, A la recherche de l'Atlantide, Flammarion, 1981, 302 p. (ISBN 2-08-200444-9)
J.-Y. Cousteau et Yves Paccalet, La Planète des baleines, Éditions Robert Laffont, 1986, 277 p. (ISBN 978-2-221-04451-3).
J.-Y. Cousteau et Susan Schiefelbein, L'Homme, la Pieuvre et l'Orchidée, Éditions Robert Laffont, 1998, 424 p. (ISBN 978-2-221-08523-3)
J.-Y. Cousteau et Dominique Serafini, L'Aventure de l'équipe Cousteau en bandes dessinées, vol. 1 à 17, Éditions Robert Laffont, 1985 à 1998


== Външни препратки ==
 Уикицитат съдържа колекция от цитати от/за Жак-Ив Кусто
((en)) Жак-Ив Кусто в  Internet Movie Database
((en)) Дружество „Кусто“
Произведения на  Жак-Ив Кусто в  Моята библиотека",bg,Култура (Sous-catégorie),,https://bg.wikipedia.org/?curid=149069,922,149069.0
,Андрей Андреев (музиковед),"Андрей Аврамов Андреев е български музиколог, педагог и общественик.
Директор на Пловдивската филхармония, Оперно-филхармоничното дружество и Средното музикално училище в Пловдив, преподавател в Българската държавна консерватория в София, Академията за музикално и танцово изкуство, Пловдивския университет „Паисий Хилендарски“ и Средното музикално училище в Пловдив.


== Биография ==
Роден е на 3 януари 1957 г. в Пловдив, в семейството на оперния артист Аврам Андреев и Олга Андреева. Сестра му Велина Андреева е пианистка. Има 3 синове.
Завършва Средното музикално училище в Пловдив (днес Национално училище за музикално и танцово изкуство „Добрин Петков“) през 1976 г. със специалност „Пиано“.
През 1978 г. е приет в Теоретико-композиторския и диригентски факултет на Българската държавна консерватория – София. Като студент двукратно (през 1981 и 1982 г.) е носител на най-високото отличие „Златна значка“ от Националния конкурс за младежка разработка в областта на историческото музикознание. Дипломира се през 1985 г. със степен „магистър“, специалност „История на музиката“.
В периода 1985 – 1989 г. е задочен аспирант в Българската държавна консерватория. Там през 1993 г. придобива научната степен „доктор на изкуствознанието“ със защитена дисертация на тема „Фактори за формиране на музикалната култура на възрожденския Пловдив“.
През 2005 г. специализира при Фриик Блоемерс в образователните семинари на фондация „For Art's Sake“, където придобива професионално-квалификационната степен „Интернационален оркестров мениджмънт“.


== Кариера ==


=== Педагогическа и музиковедска дейност ===
Преподава история на музиката в Пловдивското музикално училище, където работи от 1982 до 1992 г.
В периода 1982 – 1986 г. е музиколог към Държавната филхармония в Пловдив. Там е и лектор в образователни симфонични концерти и оперни представления, предназначени за детска публика.
От 1984 до 1991 г. е хоноруван преподавател в Академията за музикално и танцово изкуство – Пловдив, по история на българската, руската и западноевропейската музика, води и курсове за следдипломна квалификация на учители по музика от общообразователните училища.
В Инструменталния факултет на Българската държавна консерватория е хоноруван преподавател по история на българската музика от 1986 до 1987 г.
От 1997 до 1999 г. е хоноруван преподавател по етномузикология в специалността „Българска и английска филология“ към Пловдивския университет „Паисий Хилендарски“.
В периода 1997 – 2000 г. работи като педагог към фондациите „Отворено общество“ и „Райна Кабаиванска"", където развива културно-просветна дейност по подбор на талантливи деца, лишени от родителска грижа в България с цел специализираната им музикална подготовка в Средното музикално училище в Пловдив.
В периода 2016 - 2019 г. е драматург в Държавната опера – Пловдив.
От май 2019 г. е уредник културен институт в Софийска филхармония.


=== Ръководна дейност в музиката ===
Заема 2 пъти длъжността директор в Средното музикално училище в Пловдив – от 1992 до 1994 и от 1997 до 2000 г. Сред заслугите му са 2 успешни турнета на училищния симфоничен оркестър във Франция и Германия по европейски програми, 2 концерта на същата формация през 1997 г. в Народното събрание по повод 3 март и в НДК в София с премиерата на творбата на Иван Спасов „Мизерере“, както и 2 концерта съвместно с Райна Кабаиванска и нейни възпитаници през 1998 г. в столичната зала „България“ и през 1999 г. в Античния театър в Пловдив. По време на мандата му Пловдивското музикално училище придобива къща на ул. „Велико Търново“ № 16 в Пловдив като дарени от дългогодишната преподавателка в училището Нена Михлюзова, завещала на училището цялото си недвижимо имущество и богатата си фонотека и библиотека. По време на неговото управление е създадено Училищното настоятелство „Добрин Петков“. Немалко са приносите му по материалната база и оборудването на училището, обособяването на нови специализирани кабинети и др.
От 1994 г. до 1996 г. е директор на Държавната филхармония в Пловдив. През този период основава Великденския музикален фестивал в града. През 1996 г. е директор на 32-рото издание на Международния фестивал на камерна музика в Пловдив. През 1997 – 1999 г. е изпълнителен директор на Международен летен фестивал, „Тракийско лято“ в Пловдив.
В периода 2000 – 2003 г. е главен директор на Оперно-филхармонично дружество Пловдив, тогава става съосновател и изпълнителен директор на Международния конкурс за млади оперни певци „Пълдин“.


=== Продуцентска и импресарска дейност ===
В периода 1996 – 2003 г. съвместно с диригента Найден Тодоров и звукозаписните компании Music Minus One – САЩ и Danacord – Дания, Андрей Андреев осъществява звукозаписна дейност в областта на класическата музика, като организира звукозапис на 80 компактдиска с класическа музика в изпълнение на Пловдивската филхармония.
В периода 2003  – 2005 г. се занимава с оперен и симфоничен мениджмънт, заемайки длъжността на изпълнителен продуцент в реализирането, подготовката и цялостната техническа и художествена организация на оперни и оперетни спектакли и симфонични концерти в чужбина по проекти на различни чуждестранни импресарскии музикални къщи в Германия – Eventa GMBH, Oberhonefeld, Kulturgipfel GmbH – Мюнхен и Австрия Schlote-konzert Direktion GMBH – Залцбург.
От 2005 г. е управител и собственик на дружеството „Класическа сцена“, чиято дейност е продуцентска и импресарска в сферата на културата: организация и подготовка на оперни спектакли и симфонични концерти в чужбина и страната с пълната им обезпеченост от симфоничен оркестър, хор, солисти, технически екип, транспорт, декори, костюми и други необходими за осъществяването им дейности.


== Научни публикации ==
“Възрожденският Пловдив и музиката” – 2016 г.


== Политическа дейност ==
През 1990 г. става член на Радикалдемократическата партия. Избран е за депутат в VII велико народно събрание от квотата на СДС. Той е сред протестиращите 39 депутати срещу приемането на конституция на Република България, която не подписва.
През 2016 г. е кандидат за вицепрезидент от ПП „Българска демократична общност“ (кандидат-президент Господин Тонев) за президентските избори.


== Източници ==",bg,Култура (Sous-catégorie),,https://bg.wikipedia.org/?curid=631703,902,631703.0
,Еди Шукриу,"Еди Шукриу (на албански: Edi Shukriu) е косовска археоложка и поетеса, политик от Демократическата лига на Косово.
Тя е професор в Прищинския университет и първата археоложка в Косово. Членува в Асоциацията на авторите на Косово от 1973 г. и в косовския PEN център от 2004 г. Създава първата регионална женска демократична организация – Форум на жените, съосновава „Демократична алтернатива на Косово“.


== Биография ==
Еди Шукриу е родена на 22 октомври 1950 г. в град Призрен, Социалистическа автономна област Косово, СР Сърбия, СФР Югославия. Завършва основното и средното си образование в родния си град. През 1972 г. завършва специалност „Археология“ във Философския факултет на Белградския университет и следдипломна квалификация в Белградския университет през 1979 г. Получава степента „доктор на историческите науки“ от Прищинския университет през 1990 г.
Ръководи археологически изследвания в древния римски град Улпиана (разположен близо до град Липлян в Косово) в периода 2006 – 2010 г.


== Източници ==


== Външни препратки ==
((sq)) Официален сайт",bg,История (Sous-catégorie),,https://bg.wikipedia.org/?curid=747484,158,747484.0
,Йоханан Ахарони,"Йоханан Ахарони (на иврит: יוחנן אהרוני) е израелски археолог.
Роден е на 7 юни 1919 година във Франкфурт на Одер, Германия. През 1933 година семейството му се преселва в Палестина, където учи в земеделското училище „Микве Израел“, а след това до 1947 година е член на кибуца „Алоним“. Завършва археология в Еврейския университет в Йерусалим, където преподава от 1953 до 1968 година, когато се премества в Телавивския университет. Участва в разкопки на обекти, сред които Рамат Рахел, Тел Арад, Вирсавия, Хацор и Лахиш, и се налага като един от водещите археолози в страната.
Йоханан Ахарони умира на 9 февруари 1976 година в Тел Авив.


== Бележки ==",bg,История (Sous-catégorie),,https://bg.wikipedia.org/?curid=881116,107,881116.0
,Мануел Гомес-Морено,"Мануе́л Гóмес-Морéно Марти́нес (на испански: Manuel Gómez-Moreno Martínez) е испански археолог, историк на изкуството и лингвист.
През 1930-те години (по времето на гражданската война в Испания) дешифрира иберската писменост, благодарение на което настъпва значителен прогрес в изучаването на древната и античната история на Иберия до нейното римско завоюване.


== Съчинения ==
De epigrafía ibérica: El plomo de Alcoy. en: Revista de Filología Española, Madrid, Tomo IX (1922), p. 342—366.
Sobre los iberos y su lengua. en: Homenaje a Menéndez Pidal, III. Madrid 1925, p. 475—499
La novela de España. Madrid 1928
El arte románico español. Madrid 1934
Las lenguas hispánicas. Discurso de recepción en la Academia española el 28 de junio. Contestación de Miguel Asín Palacios. 1942
Misceláneas. Historia, Arte, Arqueología. Madrid 1946


== Източници ==
Biografía (Universidad de Alcalá) Архив на оригинала от 2019-02-12 в Wayback Machine. ((es))
Leoncio LÓPEZ-OCÓN CABRERA: Manuel Gómez-Moreno en el taller del Centro de Estudios Históricos Архив на оригинала от 2009-02-13 в Wayback Machine. ((es))
Biografía y obras (Andalucia Documentos y Narraciones) Архив на оригинала от 2016-07-27 в Wayback Machine. ((es))


== Вижте също ==
Тартес
Картагенски владения в Испания",bg,История (Sous-catégorie),,https://bg.wikipedia.org/?curid=386302,186,386302.0
,Нахман Авигад,"Нахман Авигад (на иврит: נחמן אביגד) е израелски археолог.
Роден е на 25 септември 1905 година в Завалов край Тернопил, по това време в Австро-Унгария, в еврейско семейство. Започва да учи архитектура в Бърно, но през 1926 година емигрира в Подмандатна Палестина, където се включва в разкопките на синагогите в Бейт Алфа и Хамат Гадер. От 1949 година преподава в Еврейския университет в Йерусалим, където през 1952 година защитава докторат върху гробниците в долината Кедрон. През следващите години се утвърждава като един от водещите израелски епиграфисти.
Нахман Авигад умира на 28 януари 1992 година в Йерусалим.


== Бележки ==",bg,История (Sous-catégorie),,https://bg.wikipedia.org/?curid=857271,99,857271.0
,Старокаменна епоха,"Старокаменна епоха (или Палеолит, от гръцкото палеос – „стар“ и литос – „камък“) е етап от човешката история и първият период от каменната ера. Завършва около 8000 г. пр. Хр. Характеризира се с разработването на каменни сечива и обхваща около 95% от човешката праистория.


== История ==
Ранен палеолит
Среден палеолит
Късен палеолит


== Особености ==
Това е най-ранният, най-дългият и най-неясният период от човешката история, тъй като тогава обществата все още са безписмени. Затова информация за епохата се черпи предимно от веществени
исторически (археологически) извори, свързани с материалното им развитие.


=== Човешки видове ===
Homo хабилис
Homo еректус (представителите на този вид вече използват огъня)
неандерталец
Кроманьонец
човешки вид - днешно време


=== Начин на живот ===
За този период е характерна потребяващата икономика – човешкото същество използва на готово това, което намира в природата. Те водят номадски начин на живот, занимават се с лов и събиране на ядливи растения и плодове.


=== Оръдия на труда ===
През палеолита възникват нови оръдия на труда, за използването на които се предполага, че удължават и доразвиват човешката ръка. Изработват се от твърд кремъчен камък – чрез разцепването му се получат фини остриета или ръбове. За да се направи подобно оръжие или инструмент, са нужни поне 100 – 150 опита, което предполага, че хората тогава са били физически по-силни и издръжливи. Това са единствените свидетелства за появата на разум у човека през тази епоха.


== Открития ==


=== Огънят ===
Най-важното откритие за палеолита е огънят, който значително спомага за подобряване на начина на живот на хората.


== Бележки ==",bg,История (Sous-catégorie),,https://bg.wikipedia.org/?curid=81684,258,81684.0
,Среднокаменна епоха,"Среднокаменна епоха (или Мезолит, Mesolithikum; „Middle Stone Age“; древногръцки: μέσος, mesos – „среден“ и λίθος, líthos – „камък“) започва в Средна Европа около 9600 г. пр.н.е. Той е етап от човешката история и втори (среден) период от каменната ера.
Краят му е от около 5800 г. пр.н.е. в южна Средна Европа и от около 4300 г. пр.н.е. в Северно – Източноморската територия.
Дели се на ранен и късен мезолит, според развитието на употребяваните миниатюрни каменни оръдия на труда (микролити (Mikrolith)):

Ранен Мезолит (9000 – 7000 / 6500 г. пр.н.е.)
Късен Мезолит (ок. 7000 / 6500 – 5500 / 4500 г. пр.н.е.)


== Литература ==
S. K. Arora, 1976, Die mittlere Steinzeit im westlichen Deutschland und in den Nachbargebieten, Bd. 17, Köln & Bonn, S. 1 – 68
Judith M. Grünberg, Mesolithische Bestattungen in Europa, ein Beitrag zur vergleichenden Gräberkunde, 2000, Bd. 40, Verlag Marie Leidorf, Rahden, ISBN 978-3-89646-312-8
Nicholas J. Conrad, Claus-Joachim Kind (Hrsg.), Aktuelle Forschungen zum Mesolithikum, Current Mesolithic Research, Tübingen, 1998, ISBN 978-3-9804824-4-8


== Външни препратки ==
Mesolithic Miscellany Архив на оригинала от 2007-03-12 в Wayback Machine.
Mesolithikum in Westfalen
Zur Mittleren Steinzeit am Obermain (Landschaftsmuseum Obermain Kulmbach)
Mesolithikum am Hülser Berg in Krefeld
hazelnut_relations; Prealpines Mesolithikum, Universität Zürich, Schweiz


== Погребение от Théviec – Музей Тулуза ==",bg,История (Sous-catégorie),,https://bg.wikipedia.org/?curid=333543,210,333543.0
,Ситовски надпис,"Ситовският надпис е неразчетен надпис в Родопите от рунообразни знаци на неизвестна писменост. Намира се на 50 метра над пътя за Ситово, Пловдивска област, след разклона за с. Лилково.


== Откритие ==
Надписът е известен на местните жители, но е открит за научните среди през 1928 г. Местни дървосекачи споменават за него на д-р Александър Пеев, тогавашен председател на Пловдивското археологическо дружество, който първи изследва находката. Д-р Пеев не успява да предостави по-конкретни сведения за надписа, нито да го разчете.


== Местоположение ==
Надписът е издълбан върху загладена част от скала с форма на хоризонтално разположена лента с дължина приблизително 3,4 метра и ширина 23–30 см. Скалният масив, на който е издълбан надписът, се крепи на пет камъка. Върху един от тях е разпознат образ на Богинята майка от епохата на неолита, а друг един от камъните е оприличен на пясъчен часовник. Надписът е издълбан на място в скалата, където няма ерозия и затова се е запазил до наши дни.
Ситовският надпис е в непосредствена близост до скалните светилища Щуда града и Белинташ.


== Проучвания и хипотези ==
През 1939 г. Александър Пеев показва надписа на унгарския археолог Геза Фехер, но едва през 1950 г. Златка Ракова-Морфова сваля отпечатък от надписа. През 1967 г. надписът е изследван от експедиция на Великотърновския университет, а по-късно – от академик Иван Гошев, езиковеда проф. Иван Гълъбов и др., но така и не е разчетен, тъй като използва неизвестна писменост.
Изложени са няколко основни хипотези за авторството на надписа – тракийска, келтска, готска, сармато-аланска и славянска. Според тракийските хипотези надписът използва или собствени рунически знаци на траките, или азбуката на бесите, създадена от епископ Никита Ремесиански. Готската хипотеза подобно на повечето други предположения свързва надписа с руните, а не с готската азбука, създадена в тези земи от епископ Вулфила. Проф. Титов предлага разчитане на надписа като славянски текст, но това не е възприето от други учени.


== Опазване ==
Преди години иманяри са разрушили каменно образувание на квачка с пиленца, змия и стрелки, които сочели към Ситовския надпис.
Със собствени средства жителите на с. Ситово са подменили табелата, която ориентира туристите към местоположението на надписа. Тя е изработена от Иван Куманов. Направен е и ремонт на стълбите към скалите.
До мястото е необходимо да бъде изграден парапет, защото теренът е стръмен. Желанието на местните жители е туристическата забележителност да бъде пригодена за посещение и от хора с увреждания, като се надяват да спечелят проект, който да финансира начинанието.


== Бележки ==",bg,История (Sous-catégorie),,https://bg.wikipedia.org/?curid=165487,407,165487.0
,Камъни Раи,"Камъните Раи (на япски: raay), наричани също каменни пари, са големи каменни дискове, направени от арагонитов или калцитов варовик с дупка по средата. Камъните Раи са се дълбали на няколко острови от Микронезия, основно Палау, но за кратко и на Гуам, като са се транспортирали за използване като парична единица на остров Яп.
Паричната система на Яп разчита на устната история на собствеността. Тъй като камъните са твърде големи да се преместят, купуването на предмет включва просто съгласяване, че собствеността е била прехвърлена. Докато трансакцията се пази в устната история, физическо преместване на камъка не е нужно, а собственикът се знае.


== Форма и стойност ==
Камъните представляват дискове с дупка по средата. Могат да имат различни размери. Най-големите достигат 3,6 m в диамтър, 0,5 m на дебелина и тежат 4 тона. Най-големият камък Раи се намира на остров Румунг близо до село Рий.
Тези камъни са били, а и все още се използват при редки важни обществени взаимоотношения, например брак, наследяване, политически сделки, съюзи и по-рядко в замяна за храна. Много от тях се поставят пред сградите за събиране или покрай пътеките. Местоположението на камъка често не е от особено значение. Макар собственикът на камъка може да се промени, самият камък рядко се премества, поради масата си и риска от щети. Имената на предишните собственици се предоставят на новия собственик. В един случай, голям Раи, транспортиран на кану, е изпуснат на дъното на морето. Макар никога повече да не е видян, всички се съгласяват, че камъка все още трябва да е там, затова той продължава да бъде търгуван като истинско платежно средство.


== История ==
Япците са дълбали варовикови камъни от островите на Палау и са ги пренасяли до Яп с канута и салове. Има доказателства, че варовик се е добивал на Палау от япците още през 500 г., но по-широко му добиване започва в периода 1000 – 1400 г. Според местна легенда, япците откриват камъка на Палау преди около 500 – 600 години, когато експедиция, водена от човек на име Анагуманг, акостира на Палау. Варовикът на Яп не съществува и следователно е много ценен за жителите му. Първо, Анагуманг нарежда на хората си да режат камъка под формата на риба, но накрая се избира кръгла форма, вероятно, защото е по-подходяща за транспорт. Пробивала се е дупка в центъра на камъка, за да могат работниците да го носят. Най-големите дискове вероятно са се нуждаели от стотици хора за пренос.
Не е ясно в продължение на колко време каменните пари са се използвали на Яп. Намерени са плоски камъни на възраст от 2000 г., но най-старите не приличат на днешните камъни Раи и не се знае дали са били използвани като валута. Въпреки това, се знае, че размерът на камъните рязко се увеличава, след като европейските техники и търговци пристигат на Яп. Възможно е камъните да са еволюирали от по-малки мъниста.
През 1871 г. ирландско-американският капитан Дейвид Дийн О'Кийф корабокрушира близо до Яп и му е помогнато от местното население. По-късно той помага на япците да си набавят Раи и в замяна получава копра и морски краставици, които са ценни износни стоки в Далечния изток. О'Кийф предоставя на япците железни сечива. В резултат на това се образува инфлация и камъните, набавени с негова помощ, имат по-малка стойност от по-старите.
Търговията с камъни Раи накрая спира в началото на 20 век, поради търговски спорове между испанските и германските интереси в района. Каменоломните са изоставени. Когато силите на Японската империя превземат Яп през Втората световна война, те използват някои от камъните за строителство или като котви. Към 1929 г. японската администрация е преброила 13 281 каменни монети на острова.
Икономистът Милтън Фридман сравнява паричната роля на каменните пари със златните резерви във Форт Нокс за чужди правителства. Макар съвременната валута да е заменила камъните като ежедневна парична единица, камъните Раи все още се обменят в рамките на традициите на остров Яп. Днес те представляват национален символ.


== Източници ==",bg,История (Sous-catégorie),,https://bg.wikipedia.org/?curid=692829,647,692829.0
,Белинташ,"въпросното небесно тяло е очакван на 21 декември 2012 г., (краят на света, според Календара на маите). Не липсват и публикации, според които Белинташ е мястото, на което е акостирал Ноевият ковчег, като библейският плавателен съд е бил закотвен на голямата каменна халка, изсечена в скалите. Популярността на Белинташ сред таблоидните медии става и повод за много иронична статия на сп. „Максим“, в която специално обучен екип от редактор и фотограф нощува върху мистериозното плато, за да потвърди или обори повечето градски легенди, посветени на мястото. В последните няколко години Белинташ се превърна в много популярна туристическа дестинация и стана обект на множество пътеписи, любителски видеофилмчета, публикации в блогове и разисквана тема в много форуми, посветени на древната история. През юли 2013 година сп. National Geographic България посвещава водещата си статия на Родопските светилища, а на корицата на броя е поместена снимка на т.нар „Страж Архив на оригинала от 2014-08-09 в Wayback Machine.“ на светилището Белинташ на фона на звездното небе, направена от фотографа Красимир Андонов (през есента на 2009 г. К. Андонов започва да работи по фотографската серия „Скално-изсечени паметници“, като първите кадри са заснети на Белинташ). Белинташ присъства и в социалната мрежа facebook, където 2780 (към дата 15 август 2015) потребители са се присъединили като харесващи страницата, посветена на мястото. Легендите за тракийското светилище са извор на вдъхновение и за българската художествена литература. През 2019 г. излиза книгата „Легенди от Белинташ“ от писателката Таня Мир. Книгата пренася читателя две хилядолетия назад във времето, когато в Древна Тракия избухва най-голямото въстание на траките срещу римската власт по нашите земи. Причината за него е храмът на Дионис, които според една от легендите се е издигал именно в Белинташ. == Международна експедиция == В края на юли месец 2014 г. е обявено, че Международна експедиция ще изследва знаци, оставени от древна цивилизация по праисторическите светилища на Белинташ, Татул и Харман Кая. Част от учените са проф. Ана Радунчева от Археологическия институт към БАН, археоастрономът Робърт Бовал, геологът д-р Робърт Шох и астрофизикът Томас Брофи. Научният екип е обединен около мнението, че артефактите от родопските светилища предполагат следи, оставени от древна цивилизация с високо развити астрономически и инженерни познания. Учените са придружени от екип на БНТ, който заснема работата за продукцията на документален филм с работно заглавие „По следите на древните“, който се очаква да предизвика и международен медиен интерес към древното наследство на България, което е слабо познато в международен план и недобре изследвано. Шох и Бовал посещават Беланташ на 28 юли 2014 г. с екип на БНТ. Отзвукът от новината се приема доста резервирано от някои от българските археолози, които с години проучват обектите, които експедицията ще обходи. Доц. Николай Овчаров все пак признава в едно свое изказване по въпроса, че процедурите за международни експедиции са много тежки, но имат своето важно за България значение. == Опазване и консервация == Белинташ и околността под скалното плато са обект на иманярски инвазии още от далечната 1868 г., когато трима френски граждани са откраднали археологически находки. Община Асеновград е направила съответните постъпки през 2011 г. да стопанисва Белинташ (по подобие на Асеновата крепост). По преписката, с която се очаква Белинташ да се предаде официално за стопанисване като археологическа зона от държавата към община Асеновград, не е работено от същата 2011 г. През пролетта на 2013 г. председателят на Съюза на предприемачите в Асеновград Димитър Суров алармира за незаконно застрояване в местността Белинташ. Според Суров строежът попада в урбанизирани територии на Тракийско скално светилище „Белинташ“. По закон постройките трябва да бъдат от дърво и камък, за да се вписват в околната среда. Суров е завел дело в Пловдивския административния съд, в което оспорва разрешението за строеж на обекта. Въпросният строеж е завършен, като на мястото се издига сграда, която според разрешителните документи ще служи за православен храм. В непосредствена близост до нея е изградена площадка с навес. Археологът Иван Христов изказва становище по случая в свое интервю, като изразява и недоумение за липса на позиция от компетентните институции и липсата на становище на Българската православна църква. По неофициални данни Белинташ се посещава от около средно 400 туристи всеки почивен ден. Големият интерес към светилището и неорганизираният свободен достъп води и до замърсяването на обекта. Борислав Бориславов споделя през 2010 г., че замърсяването на платото от фасове, недоизпити сокове и книжни салфетки е голямо. Организирана иманярска банда, сред които и действащ поп от Ямбол, е задържана в средата на октомври месец 2014 г. под Белинташ при полицейска акция. Иманярите са търсели съкровище, описано в стара карта. == Пътеводител == От гр. Асеновград се поема по автомобилния път за гр. Кърджали, след около 10 km има отбивка (вдясно) през с. Червен, минава се през с. Горнослав, след което се следва пътя през с. Орешец. На разклона за с. Мостово се продължава направо (с. Мостово остава отдясно), стига се до разклона за махалите Врата и Кабата. За Кабата чакълестият път продължава вдясно, за Белинташ се продължава по асфалтовия път, преминава се през махала Врата, след това се достига до неасфалтирана отбивка вдясно, където има малка изоставена бетонна постройка. Тръгва се надясно (има указателна табела) по чакълестия път и след около 2 km се стига до гробище, където е поставена синя обяснителна табела на Природозащитен парк Белинташ. Вляво е чакълестия път за Чотрова махала и Чотрова къща, а надясно – за Белинташ и вилно селище Сабазий. След около 2,5 km по чакълестия път се стига до нова постройка, която прилича на православен храм, откъдето надясно и нагоре по хълма върви пътеката за Белинташ, и след 20 минути се излиза в самото начало на скалното плато. == Инциденти == През август месец 2010 г. млад мъж загива, падайки от скалното плато при нелеп инцидент. Мъжът бил част от туристическа група, решила да пренощува на скалното плато, за да наблюдава метеоритен дъжд. Групата запалила огън, който изгаснал, а младият мъж решил да запали отново, но загубил ориентация и паднал в тъмното от скалите. (Съществува забрана да се пали огън в района на Белинташ, въпреки това тази забрана се нарушава.) Факт е, че на скалното плато падат много мълнии и",bg,История (Sous-catégorie),,https://bg.wikipedia.org/?curid=49825,1000,49825.0
,Геоглиф,"Геоглифът е голям дизайн или мотив (обикновено по-дълъг от 4 метра), създаден на земята от устойчиви елементи на ландшафта като камъни, каменни фрагменти, чакъл или пръст. Положителният геоглиф се образува чрез подреждането и подравняването на материали на земята по начин, подобен на петроформите, докато отрицателният геоглиф се формира чрез премахване на част от естествената земна повърхност, за да се създаде различно оцветена или текстурирана земя по начин, подобен на петроглифите.
Геоглифите обикновено са вид земно изкуство, а понякога и скално изкуство. Фигура на хълм, създадена на склон, може да се види от голямо разстояние.


== Геоглифи в България ==

Между Драгоман и Сливница, до паметника на капитан Марин Янакиев Маринов на връх Мека Црев, част от рида Три уши, се намира надпис от камък „1885 – 2022 Съединението на България“ (преди „1885 – 1985 СЪЕДИНЕНИЕ НА БЪЛГАРИЯ“) с орден „За храброст“ от лявата му страна. Годината (2022) вместо 1985 бива актуализирана. Координати на ордена: 42.901030, 22.993061 Координати на надписа: 42.900002, 23.001174
Геоглифите не включват изображения, които са плод на въображението. Психологичното явление парейдолия е причина хората да оприличават естествени образувания като антропоморфни или други познати им. Пример за това са каменните гъби край с. Бели пласт, каменната сватба край с. Зимзелен и др.


== Геоглифи по света ==


== Галерия ==

		
			
			
		
		
			
			
		
		
			
			
		
		
			
			
		
		
			
			
		


== Източници ==",bg,История (Sous-catégorie),,https://bg.wikipedia.org/?curid=844520,214,844520.0
,Калугерски пещери (Байлово),"залези в четирите годишни сезона. Първите хипотези за предназначението на скално-култовия комплекс е че той е тракийско светилище посветено на Слънцебога. П.Делев, Ив. Панйотов и Ал. Стрезов го причисляват през 1980 година към „подобни“ тракийски култови места като Скалното светилище Палеокастро край Елхово, без да обърнат внимание, че изображенията на т.нар. от тях „каменни слънца“ чувствително се различават от посочени от тях аналози от Сакар и Родопите. През 1986 година Мария Златкова цялостно документира изображенията и рисунките в скалите по време на експедицията „Пещери и история на България“. Златкова първа обръща внимание на това, че не всички изображения са на пълни окръжности, а се наблюдава и наличието на половинки и четвъртинки, като тя избягва да интерпретира значението на изображенията. По стените на две от пещерите в масива са нанесени астрономически знаци, а в третата има следи от обработване на стените и свода от човешка ръка, където се е получил отворен обем с формата на паралелепипед. В скално-изсечения паметник са регистрирани 240 изображения – 126 контурни, 37 вкопани и 77 барелефни. Техните размери са различни, като диаметрите им варират в границите от 0,24 до 0,88 m. В няколко научни публикации са приведени доказателства, че затворените полуокръжности изпълнени с трите вида техники – контурни, вкопани и барелефни, представляват изображения на Луната в различните ѝ фази. Изхождайки от вида на скалата – бигор, учените прилагат Скала на Моос, според която употребяваните инструменти за дълбаенето ѝ е възможно да са били кремъчни, бронз и желязо. От особен научен интерес са изображенията на затворени полуокръжности, които са 19% от общия брой изображения и за тях хипотетично се предполага, че са недовършени изображения на Слънцето. Техниката на вкопаните изображения е изисквала предварително да се нанесе контур върху скалната повърхност и след това материалът вписан в очертанията да бъде отнет. Тези знаци недвусмислено сочат, че не може да се говори за „каменни слънца“, тъй като не е възможно да се вкопава половин окръжност в диаметър, а след това да се издълбава другата част. Тези вкопани изображения представляват фазите на Луната от видимото ѝ движение край Земята. Графичното им сходство е повече от очевидно. Първите археоастрономически измервания на обекта през 1980-те установяват, че изображенията са пропорционални на видимите фази на Луната през нощната половина на денонощието. През 70-те и 80—те години сред българските археолози преобладава мнението, че древните земеделско-скотовъдните общества обитавали днешните български земи са боготворели единствено и само Слънцето и съответно са наблюдавали само движението на това небесно тяло. По всяка вероятност Луната също е правила впечатление на древните със своите последователни циклични изменения. Зависимостта на седем дневните и двадесет и осем дневните периоди на смяната на фазите на Луната се установяват много по-лесно и точно, отколкото точките на слънцестоене и равнодействие. Лунните календари у повечето древни земеделско-скотовъдни общества са по-стари от слънчевите такива. (Още Ерих Церен посочва, че Луната е най-простият указател за измерване на времето у древните.) В скалното светилище при Байлово календарните записи са съставени от знаци за различните фази на Луната, където времевите интервали са с различна продължителност. Предполага се, че закодираните в тях календарни записи започват или завършват не само в синхрон с пълнолунието или с появата на нов лунен сърп. Този ареоастрономически обект рязко се отличава по своя характер от добре изследвани публикувани аналози от Западна Европа. От скално-култовия комплекс са документирани 256 броя отделни изображения на последователните изменения на лунния диск. Много от тях са свързани в групи от знаци, представляващи графични регистрации на определени интервали от време, които представляват календарни записи на определени събития. Един от записите (серия от издълбани в скалата лунни дискове и сърпове) съставен от три свързани една с друга пълни фази на луната, се разчита като времето, за което ще се повторят две еднакви фази при изгрев или залез на Луната, което е точно определено – 29,5 денонощия. == Датиране == При траките няма документиран култ към Луната или светилище, посветено на такъв култ. Въпреки това обектът е интерпретиран многократно именно като тракийско светилище посветено на Луната, негласно предполагайки, че това е именно единственото древнотракийско посветено на небесното тяло. Още през 1970-те години Тодор Стойчев поставя проблема за предназначението и прецизното датиране на обекта. Единственият сигурен факт е, че тук безспорно са извършвани астрономически наблюдения на Луната. Не може със сигурност да се твърди, че става въпрос за преплитане на научни познания и религиозен култ. Българските траколози от години се опитват да докажат, че астрономията и религиозният мироглед на траките са преплетени в едно. Разчитайки някои знаци от „фриза“ като маркиращи особени астрономически събития – напр. периодите между хелиакален изгрев и равеноденствие – Стоев предлага и поддържа за него датировка от 3500 г. пр.н.е. През 2007 в том посветен на Хенриета Тодорова редакторите резюмират: ""Разкопките ѝ в пещерата при с. Байлово, Софийско, която е второто находище с пещерни рисунки в България, почти идентични с тези от Магурата, показаха, противно на очакванията, че става дума за късно-средновековни рисунки, оставени вероятно от богомилите. Този факт бе потвърден и от получените от Байлово калибрирани 14С дати, които обаче датират гуаното с което са изрисувани изображенията, а не периода на тяхното изографисване."" В. Найденова предлага типология, според която този археологически обект може да бъде отнесен към светилищата, които са се почитали в най-голям район, но са били отдалечени от по-големите селища. В края на 80-те год. на миналия век Тодор Стойчев и Алексей Стоев сравняват светилището при Байлово с обектите Белинташ, Зайчи връх и Козият камък, където са осъществявани астрономически наблюдения в древността. Астрономическите познания вложени при обекта край Байлово са далеч по-елементарни в сравнение с гореизброените обекти, което според учените обаче свидетелства за далеч по-голямата древност на светилището. Археоастрономическата датировката посочваща средата на четвъртото хилядолетие е неубедителна доколкото се опира на спорно отъждествяване на знаци с определени звезди. Без да е потвърдено от археологически разкопки се предлага отнесянето към началото на II хил. пр. Хр. Изготвена е и условна периодизация за улеснение на бъдещите изследвания. Периодът, в който са използвани контурни вкопани знаци синхронно е маркиран като I период на използване, а като II период на използване е маркиран периодът, в който се е наложило използването на вкопани",bg,История (Sous-catégorie),,https://bg.wikipedia.org/?curid=631620,1000,631620.0
,Еманципация на евреите,"Еманципацията на евреите е процесът на премахване на дискриминацията на евреите в Европа и тяхната интеграция в обществения живот. Вдъхновен от духа на Просвещението, той протича с различни темпове в различните европейски страни, като често е съпътстван от специални законодателни актове – от френския закон от 1791 година до тези в Русия и Румъния след Първата световна война.


== Дати на еманципация ==
В някои държави, еманципацията идва чрез закон. В други, първо са давани ограничени права с надеждата „евреите да се променят към добро“.


== Източници ==",bg,История (Sous-catégorie),,https://bg.wikipedia.org/?curid=329533,88,329533.0
,История на евреите в Сицилия,"Историята на евреите в Сицилия датира отпреди новата ера.
Запазили са се легендарни сведения за евреи-роби, които пристигнали в Сицилия след превземането на Йерусалим, но със сигурност е имало и такива отпреди това. Раби Акива посещава Сиракуза по време на едно от пътуванията си в чужбина. 
Еврейски общности е имало в Палермо  и Катания .
Сицилианските равини водят кореспонденция с Маймонид по религиозни въпроси.  Преследването им завършва с прогонването на евреите от Сицилия през 1492 г., след изгонването на евреите от Испания. 
Съществува една кулинарна теория, че италианското национално ястие – пицата е изобретение на евреите от Сицилия. 


== Източници ==",bg,История (Sous-catégorie),,https://bg.wikipedia.org/?curid=387163,101,387163.0
,Хабиру,"Хабиру (на египетски: ˁpr.w, Aper(u), Apiru; вавилонски: Ḫabiru, Chabiru) е име, дадено в различни шумерски, египетски, акадски, хетски, митанийски и угаритски източници, датирани между 21 и 12 век пр.н.е., на група народи, живеещи в Североизточна Месопотамия и Плодородния полумесец от границите на Древен Египет в Ханаан до Иран. Когато са открити първите сведения за хабиру, учените приемат, че това е библейският народ 'БРИ (от עבר), евреите. Тази хипотеза все още е предмет на дискусии, въпреки че, все повече привърженици печели теорията, че хабиру, смятани по-рано за древните евреи, са хуритски народ.
Произходът на евреите се свързва със западните семити, известни като амореи.


== Литература ==
Gary Arthur Thomson: Habiru: The Rise of Earliest Israel.	iUniverse, 2011, ISB 1462039960
Rainer Hannig: Großes Handwörterbuch Ägyptisch-Deutsch: (2800-950 v. Chr.). von Zabern, Mainz 2006, ISBN 3-8053-1771-9, S. 150.
Rainer Kessler: Sozialgeschichte des alten Israel. Eine Einführung, Darmstadt 2006.
Oswald Loretz: Habiru-Hebräer: Eine sozio-linguistische Studie über die Herkunft des Gentiliziums cibrí vom Appellativum habiru. Walter de Gruyter, Berlin 1984, ISBN 3-11-009730-3
Helmut Engel: Die Vorfahren Israels in Ägypten: forschungsgeschichtlicher Überblick über die Darstellungen seit Richard Lepsius (1849). Josef Knecht, 1979, ISBN 3-7820-0437-X


== Вижте също ==
Призма от Тикунани",bg,История (Sous-catégorie),,https://bg.wikipedia.org/?curid=45284,194,45284.0
,Радханити,"Радханитите (на иврит רדהני, на арабски: الرذنية, Ar-Raḏaniyya) са еврейски търговци, които през IX век играят важна роля в международната търговия с луксозни стоки между християнския и ислямския свят.
Основна предпоставка за появата на радханитите е възцаряването на Абасидите в Багдад, с което Изтока се открива към Запада. През този период те възстановяват и продължават да използват търговските пътища, установени при Римската империя. Дейността им обхваща голяма част от Европа, Северна Африка, Близкия Изток и Централна Азия, достигайки до Индия и Китай. Наименованието „радханити“ (от персийски: „знаещи пътя“) е използвано в ограничен брой източници и не е ясно дали то обозначава конкретна търговска организация, каста или е общо име на еврейските търговци с трансевразийска дейност. Счита се, че в техни ръце попада монополът върху керванната търговия между Китай и Европа, като основен неин предмет са луксозните стоки.


== Бележки ==",bg,История (Sous-catégorie),,https://bg.wikipedia.org/?curid=393088,140,393088.0
,Единен европейски акт,"Единният европейски акт (на английски: Single European Act, SEA) е първата основна ревизия на Договорите от Рим от 1957 г. за създаване на Европейската икономическа общност (ЕИО) и Европейската общност за атомна енергия (известна като ЕВРАТОМ).
През 1980-те години между страните-членки на Европейската общност се натрупва голямо недоволство. Лидерите на икономическите и политическите елити в тези страни настояват да се хармонизират законодателствата, за да се избегнат противоречията в общата европейска политика. Учредена е комисия, която да анализира дали е възможен общ пазар в Европа и какви мерки трябва да се вземат, за да бъде постигнат той. Предложенията, с които комисията излиза, поставят основите на Единния европейски акт (ЕЕА).
Целта му е да отстрани съществуващите бариери между страните, да подобри хармонизацията и така да повиши конкурентоспособността на европейските страни. ЕЕА прави реформи в оперативните процедури на институциите на ЕО и разпростира гласуването с квалифицирано мнозинство над нови области. Поставена е целта до 1992 г. да започне да функционира единният вътрешен пазар.
С акта също официално се лансира концепцията за Европейското политическо сътрудничество, която е предшественик на появилата се впоследствие Обща политика на външните работи и сигурността на Европейския съюз.
Актът е подписан в Люксембург на 17 февруари 1986 г. и в Хага на 28 февруари 1986 г. Влиза в сила от 1 юли 1987 г.


== Външни препратки ==
((en)) The Single European Act, europa.eu",bg,История (Sous-catégorie),,https://bg.wikipedia.org/?curid=116843,224,116843.0
,Чифлик,"Чифлик (от турската дума çiftlik) описва частно едро земеделско стопанство. В него са разположени както стопански, така и жилищни постройки.
Край чифлика по правило се намира малко населено място, в което живеят селяните, обработващи земята на чифлика. 
Собственикът на чифлик се нарича чифликчия (крупен земевладелец). 
В миналото – т. е. в Османската империя и в това число по българските земи тогава – думата е имала три значения:

Чифлик се наричал среден по големина поземлен имот на дадено селско раетско (свободно, неробско) домакинство – според дефиницията в османския Закон за земите.
Чифлик се наричали и по-едрите послужебни феоди, дадени от държавата на войници от помощните родове войска за тяхната служба или на лица, натоварени с военностопански и военноадминистративни задължения. Тези поземлени владения са по същество феодални стопанства. Чифликчията е феодал – господар на имота и на живеещите върху него селяни.
След разпадането на феодализма, чифлиците продължават да съществуват, но те вече не са феоди (дадена на заем държавна земя на местен господар – феодал), а частна собственост. Въпреки това, на практика се запазва до голяма степен зависимостта на местното селско население от обработваемата земя на чифлика и съответно от чифликчията.


== Произход ==
Турският термин чифлик означава средно по размер еднолично селско стопанство, чиято поземлена площ варира от 60 до 150 дюнюма (един дюнюм е равен на 919,3 кв. м) и се обработва с един чифт работен добитък. Това определение за чифлика се съдържа в Закона за земите от времето на султан Мехмед III (1583–1603 г.). То се запазва и в Закона за земите от 1858 г.


== Феодалноподобно стопанство ==
След разпадането на феодалните чифлици в края на XVII и в следващите XVIII и XIX в. се развиват нови – феодалоподобни чифлици. Те са много сходни на феодалните чифлици, но не са феоди (дадена на заем държавна земя на местен господар – феодал), а частна собственост. Докато във феодалните чифлици феодалът е бил господар на имота и хората, живеещи и трудещи се по него, то в чифлиците хората са били свободни по закон, но до голяма степен зависими от обработването на земята и по този начин практически зависими от чифликчията.
Тия големи земеделски стопанства се различават съществено от тези средни по големина земеделски имоти на свободните селяни, споменати в двата Закона за земите. Основните отлики се заключават в начина на придобиване на земята и изграждане на чифлишкото стопанство, в аграрните отношения, наложени в новите чифлици, в начина на производство и в целите на това производство.
Земята в чифлишкото стопанство практически е лична собственост, която донякъде се доближава до феодалния поземлен режим. Чифликът е стоково стопанство, в което се използва изполичарството и кесимджийството. Изполичарят е селянин, който взема определено количество земя за обработка от чифликчията и се задължава да му предостави половината от получената продукция. Кесимджията пък предварително се договаря за количеството продукция, което трябва да предаде на земевладелеца срещу дадената му за обработка земя. Също така в чифлика са се използвал и наемният труд на ратаи, аргати, момци и слуги – хората, продаващи своята работна сила срещу съответно заплащане.
Следователно, чифликът като феодалоподобно стопанство е окачествено като преходно стопанство между феодалното и трудово-пазарното, което се е появило се и получило развитие в специфичните условия на източния азиатски деспотизъм.


== Разпространение ==
Териториалното разпределение на чифлиците е твърде неравномерно. Те възникват най-често около големите търговски центрове — градове, панаири, тържища и край оживените търговски пътища. В тези стопанства феодалните отношения се изявяват в по-чист вид, отколкото в чифлиците, намиращи се в Добруджа, Македония и Северозападна България. Що се отнася до количеството земя, включена в чифлишките стопанства, трябва да се отбележи, че тя, ако я наречем условно чифлишка земя, не е доминираща дори в онези райони, където този тип стопанство има най-широко разпространение.


== Господарлък ==
През XVIII век се появяват и т. нар. господарски земи, или господарлъци. Те са характерни най-вече за Западна и Северозападна България и се оформят успоредно с възникването на чифлиците чрез отнемане на селската земя и създаване на феодални имения от нов тип — със стокова насоченост.


== Премахване ==
Последните чифлици в България са разтурени след 9 септември 1944 г., когато Царство България в превърнато в комунистическа Народна Република България. Тогава е извършена аграрна реформа върху собствеността на земята, като по-късно е проведена колективизация (чрез кооперация или национализация на земите и другите ресурси) в селското стопанство.


== Демокрация ==
В началото на 1990-те години, когато в България започва възстановяването на собствеността върху земята в реални граници, все повече се говори за възстановяване на семейните стопанства, този път във вид на ферми.


== Литература ==
Стоянов, Иван Илиев. История на Българското възраждане. Велико Търново, Абагар, 1999 г. ISBN 954-427-387-5. с. 57-59. Посетен на 2023-03-12.


== Вижте също ==
Институт по земеделие и семезнание „Образцов чифлик“


== Източници ==",bg,География (Sous-catégorie),,https://bg.wikipedia.org/?curid=15470,781,15470.0
,Синойкизъм,"Синойкизъм (на старогръцки: συνοικισμός, Synoikismos, Synoikismus) е запланувано / или наредено сливане на множество села в един град.
Синойкизмът е тясно свързан с формирането на древногръцките полиси. Понятието трябва да се разбира както в чисто физическата концентрация на населението само в едно селище, така и чисто политическото обединение на жители, които продължават да обитават разпръснати селища. Тукидид прави тази разлика, като привежда като пример Атина и Спарта. Първата е политически обединена, но не и физически до 431 г. пр.н.е., когато Перикъл прибира селското население зад крепостните стени. Спарта е полис, който никога не е напълно физически обединен и представлява според Тукидид сбор от селища, „населявани по стария гръцки начин“, което е признак на съзнателно предизвикателство – начин да се заяви, че жителите са неуязвими за атака и нямат нужда от крепостни стени, които за Тукидид са признак и гаранция за цивилизован полисен живот.


== Примери ==
Чрез синойкизъм са образувани градовете:

Древна Атина – стои още под въпрос
Древна Спарта
Мегалополис
Касопе
Никополис – 31 пр.н.е. от Октавиан
Олинт – 432 пр.н.е.
Тесалоники – 315 пр.н.е. от Касандър от 26 селища
Рим


== Източници ==


== Външни препратки ==
Peter J. Rhodes, Synoikismos. In: Der Neue Pauly (DNP). Band 11, Metzler, Stuttgart 2001, ISBN 3-476-01481-9, Sp. 1161 – 1162.
Mogens Herman Hansen, Thomas Heine Nielsen, An inventory of archaic and classical poleis. Oxford University Press, Oxford 2004. ISBN 0-19-814099-1.
Abbott, Frank Frost; Johnson, Allan Chester (1926). Municipal Administration in the Roman Empire. Princeton: Princeton University Press.",bg,География (Sous-catégorie),,https://bg.wikipedia.org/?curid=435436,246,435436.0
,Псевдоурбанизация,"Псевдоурбанизацията е процес на увеличаване на броя на населението в градовете, без това да е съпроводено с приемането на градския начин на живот. . Сред важните страни на този процес е появата на бидонвили – т.нар. „бордейна урбанизация“.. Сред най-честите механизми на псевдоурбанизацията е заселването в градовете на нискоквалифицирани работници, които започват нископлатена работа, неизискваща повишаване на квалификацията. С времето при тях се заселват и семействата им, което в крайна сметка води до липса на промяна на начина на живот .


== Вижте също ==
Урбанизация


== Източници ==",bg,География (Sous-catégorie),,https://bg.wikipedia.org/?curid=184871,89,184871.0
,Усадба,"Усадбата в Руската империя е обособен недвижим имот с малко селище от селски тип или (по-късно) част от селище.
Представлява комплекс от жилищни здания, главното от които е дом на богатото семейство собственик на имота, заедно с прилежащите към него стопански, паркови и други постройки, често с религиозни сгради (параклис, църква и пр.), обикновено и с усадбен парк, съставляващи общо цяло.
Такива дворянски жилищни комплекси са изграждани в Русия още от Късното средновековие. Покъсно са строени също и в градове. Някои причисляват извънградските дворци към усадбите.


== Превод на термина ==
На български език няма точен превод. Често се превежда (частично вярно и като цяло неточно) като:

имение – в Средновековна Русия тази дума означава феодално владение (което е обширно по обхват);
чифлик – самостоятелен комплекс от дом със стопански постройки на заможен земевладелец (чифликчия, чорбаджия) извън населено място в негов земеделски имот, рядко със значителна художествена стойност.


== Историческо развитие ==
Терминът е с руски произход, свързан с историята на Руската империя, и се използва главно за владения с жилища на руски дворяни и заможни представители на други съсловия, отнасящи се към XVII – началото на XX век.
Разграничават следните основни категории усадби с особености, влияещи на външния им облик:

на боляри (висши аристократи), XVII век,
на помешчици (дребни аристократи), XVIII – XIX век,
градски (рядко селски), XVIII – XIX век.
С течение на времето със замогването си помешчиците започват да следват примера на болярите да изграждат богати самостоятелни домове в селска местност, докато някои от последните, както и други представители на обществения елит, започват да строят и обзавеждат усадби в големите градове: главно в Москва, също в Санкт Петербург и в центровете на губернии.
Редица усадби са построени по оригинални творби на известни архитекти, представляващи днес паметници на руската архитектура. В усадбите на колекционери нерядко се събират значителни и ценни колекции от произведения на изобразителното и декоративно-приложното изкуство.
Някои усадби, принадлежали на меценати, получават известност като важни центрове на културния живот – например Абрамцево (Московска област). Други се прославят чрез своите знаменити собственици – като Тархани (Пензенска област), дом на поета Михаил Лермонтов.


== Днешно състояние ==
След Октомврийската революция от 1917 г. дворянските усадби са изоставени от собствениците им, огромната част от тях са ограбени и запуснати. В някои от най-известните усадби в СССР са създадени музеи – в Архангелское (Московска област), Кусково и Останкино (Москва), Ясная Поляна (Тулска област) и др.
По сведения на Националния фонд „Възраждане на руската усадба“ в Русия към края на 2007 г. се наброяват около 7 хил. усадби, явяващи се паметници на историята и архитектурата, като около 2/3 от тях се намират в разрушено състояние.


== Известни усадби ==
Абрамцево, Московска област
Архангелское, Московска област
Кусково, Москва
Останкино, Москва
Тархани, Пензенска област
Узкое, Москва
Ясная Поляна, Тулска област


== Източници ==
 В Общомедия има медийни файлове относно Усадби в Русия",bg,География (Sous-catégorie),,https://bg.wikipedia.org/?curid=394946,469,394946.0
,Бежански лагер,"Бежанският лагер е такъв лагер, който е изграден от правителството или от неправителствени организации (като например Международния комитет на Червения кръст), за да приема бежанци. Стотици хиляди и дори милиони хора могат да живеят в един бежански лагер.
Обикновено бежанските лагери се изграждат за да покрият основните човешки нужди на настанените в тях за кратък период от време. Когато връщането на бежанците по родните места е блокирано (примерно от гражданска война), може да възникне хуманитарна криза. Случаите на насилие не са рядко явление.


== Бележки ==",bg,География (Sous-catégorie),,https://bg.wikipedia.org/?curid=44524,86,44524.0
,Американска Самоа (национален парк),"Националният парк „Американска Самоа“ (на английски: National Park of American Samoa) е национален парк в САЩ. Намира се на територията на Американска Самоа на 3 отделни острова:Tutuila, Ofu-Olosega, Ta‘ū. Има коралов риф и е разположен на територия от 36 квадратни километра, от които 32,3 km2 суша и 10,3 km2 вода.
В парка живеят 3 вида прилепи и 20 вида морски птици. Сред растителния свят има много по-голямо разнообразие.
Паркът е обявен за национален парк от Конгреса на САЩ със закон 100 – 571 от 31 октомври 1988 година.
Поради специфичното си местоположение между екватора и Тропика на Козирога климатът му е тропически.


== Външни препратки ==
Статия на Уикитравъл
Официална страница
Справочник",bg,География (Sous-catégorie),,https://bg.wikipedia.org/?curid=245449,112,245449.0
,Паго Паго,"Паго Паго (на английски: Pago Pago, произнася се ˈpɑŋo ˈpɑŋo) е административен център на Източна Самоа - владение на САЩ, включващо група острови в източната част на Архипелаг Самоа.
Намира се в Тихия океан, на остров Татуила. Населението наброява около 11 500 души (2000), предимно коренни жители и европейци.
От 1899 г. цялата група острови е владение на САЩ. Височина 3 м над морското равнище.
Морско пристанище, износ главно на копра и консерви с риба тон. Рибоконсервни предприятия.
Има голяма военноморска база на САЩ.


== История ==
От 1878 до 1951 г. в района се добиват въглища, там се намира и ремонтна база на Военноморските сили на САЩ, известна като Военноморско пристанище Тутуила.
През януари 1942 г. пристанището на Паго Паго е бомбардирано от японска подводница, но това остава единственото военно действие на острова по време на Втората световна война.
На 29 септември 2009 г. земетресение, случило се в Тихия океан, предизвиква вълни цунами, които се разбиват в Паго Паго и околностите му. Нанесени са щети на сградите, превозните средства и е причинена смъртта на неизвестен брой хора.


== География ==
Селището се намира на остров Тутуила. Паго Паго е едно от множеството селища, образуващи Градска агломерация Паго Паго, като пристанището е разположено в най-източната част на залива.
Името Паго Паго се възприема не само като име на града, но и като такова на целия пристанищен район и намиращите се в него селища.
Пристанището и парламентът, наречен Фоно, се намират във Фагатого (съседно на Паго Паго селище). Фагатого се разполага по южния бряг на дългото пристанище. Известният хотел Rainmaker (вече закрит) се намира в Утуле'и (на южния бряг), а консервните фабрики за риба тон, осигуряващи работни места за една трета от населението на о. Тутуила- в Ату'у (на северния бряг на пристанището). Препоръчва се да се избягва консумацията на риба и морски дарове, уловени в района на пристанището, тъй като те са замърсени с тежки метали и други замърсители.


== Климат ==
Климатът в Паго Паго е влажен тропичен. От май до септември-октомври е местната зима. Средната годишна температура е +26 °C. „Най-студеният“ месец в годината е юли, когато средната месечна температура е около +25 °C. Средната месечна температура през януари и февруари е +27 °C. Температурата на морската вода рядко пада под +24 °C. Средното количество на валежите е 3000 mm на година, като най-обилни са в периода от декември до април.


= Култура =


=== Библиотеки ===
В Паго Паго се намира обществената библиотека Feleti Barstow, която е разрушена от тропически циклон през 1991 г. През 2000 г. библиотеката отново отваря врати.


=== Музеи ===
Музеят Джин П. Хейдон разкрива факти за историята, културата и природата на Самоа. Сред експонатите са облекло, предмети на изкуството, керамика. Изложени са и артефакти от Втората световна война.
Музеят носи името на съпругата на откривателя, събрал и предоставил голяма част от експонатите.


== Външни препратки ==
  Пътеводител за Pago Pago от Wikivoyage",bg,География (Sous-catégorie),,https://bg.wikipedia.org/?curid=30971,480,30971.0
,Антонио Пигафета,"Антонио Пигафета (на венециански: Antonio Pigafetta, на италиански: Antonio Pigafetta) е венециански мореплатавел и писател. Той се присъединява към испанската експедиция от 1519 г. за откриване на път към Островите на подправките, водена от португалеца Фернандо Магелан, който осъществява първото околосветско пътешествие. Пигафета става известен като летописеца на това пътшествие. В хода на експедицията той служи като асистент на Мегалан до смъртта му във Филипините. Води точен дневник, който по-късно му помага да преведе себуанския език, като това е и първият документ, споменаващ този език.
Пигафета е един от 18-те души (от общо около 240), които завършват цялото околосветско пътешествие, завръщайки се в Испания през 1522 г. под командването на Хуан Себастиан де Елкано. Голяма част от първоначалните моряци се разбунтуват и се връщат обратно още на първата година. Оцелелият дневник на Пигафета е извор на по-голямата част от сведенията относно пътешествията на Магелан и Елкано.


== Източници ==",bg,География (Sous-catégorie),,https://bg.wikipedia.org/?curid=858249,149,858249.0
,Фадей Белингсхаузен,"(21°02′ ю. ш. 178°51′ з. д.21.033333° ю. ш. 178.85° з. д.-21.033333, -178.85), а на 1 септември, на 20°39′ ю. ш. 178°44′ з. д.20.65° ю. ш. 178.733333° з. д.-20.65, -178.733333 – о-вите Оно-Илау, където руските моряци слизат на брега и се срещат с местните жители. На 4 септември корабите вдигат котва и се отправят към Порт Джексън, където пристигат на 21 септември. След като пребивават там до 11 ноември 1820 „Востик“ и „Мирний“ тръгват към второто си антарктическо плаване. === Нови открития в Антарктика (1821) === От остров Макуори 54°38′ ю. ш. 158°52′ и. д.54.633333° ю. ш. 158.866667° и. д.-54.633333, 158.866667, разположен на юг от Нова Зеландия, експедицията се отправя право на юг, а след това на изток и три пъти пресича Южната полярна окръжност. На 10 януари 1821, на 70° ю.ш. и 105° з.д., Белингсхаузен среща паков лед и е принуден да тръгне на север. След това, на 68°50′ ю. ш. 90°30′ з. д.68.833333° ю. ш. 90.5° з. д.-68.833333, -90.5, открива остров Петър I и Земя Александър I, и се насочва към Южните Шетлъндски о-ви, където на 25 януари 1821 открива островите Гринуич (Березина, 62°30′ ю. ш. 59°50′ з. д.62.5° ю. ш. 59.833333° з. д.-62.5, -59.833333), Ливингстън (Смоленск, 62°35′ ю. ш. 60°30′ з. д.62.583333° ю. ш. 60.5° з. д.-62.583333, -60.5), Робърт (Полоцк, 62°24′ ю. ш. 59°32′ з. д.62.4° ю. ш. 59.533333° з. д.-62.4, -59.533333), Нелсън (Лайпциг, 62°18′ ю. ш. 59°05′ з. д.62.3° ю. ш. 59.083333° з. д.-62.3, -59.083333), Кинг Джордж (Ватерлоо, 62°00′ ю. ш. 58°26′ з. д.62° ю. ш. 58.433333° з. д.-62, -58.433333), и Смит (Бородино, 62°57′ ю. ш. 62°30′ з. д.62.95° ю. ш. 62.5° з. д.-62.95, -62.5), на 27януари Гибс (Рожнов, 61°30′ ю. ш. 55°33′ з. д.61.5° ю. ш. 55.55° з. д.-61.5, -55.55), на 29 януари Сноу (Малоярославец, 62°45′ ю. ш. 61°26′ з. д.62.75° ю. ш. 61.433333° з. д.-62.75, -61.433333), Елефант (Мордвинов, 61°03′ ю. ш. 55°10′ з. д.61.05° ю. ш. 55.166667° з. д.-61.05, -55.166667) и Кларънс (Шишков, 61°08′ ю. ш. 54°05′ з. д.61.133333° ю. ш. 54.083333° з. д.-61.133333, -54.083333). На 30 януари 1821, поради лошото състояние на корабите, Белингсхаузен взема решение да прекрати по-нататъшното плаване в южните полярни ширини и се отправя на север. След извършен ремонт в Рио де Жанейро, на 24 юли (5 август) 1821 след 751-дневен поход експедицията се завръща в Кронщат. Плаването на Белингсхаузен съвсем справедливо се определя като едно от най-важните и трудни. Знаменитият изследовател Джеймс Кук през 70-те години на 18 век първи достига Южното полярно море и виждайки на няколко места плътен лед обявява, че по-нататък е невъзможно да се проникне на юг. Повярват му и следващите 45 години не се организират южно-полярни експедиции. Белингсхаузен доказва неверността на това мнение и прави невероятно много за изследването на южно-полярните области. Неговата книга „Двукратные изыскания в Южном Ледовитом океане и плавание вокруг света в продолжение 1819 – 1821, совершенные на шлюпах „Восток“ и „Мирный““ (Спб., 1831) и до днес се радва на интерес. == Следващи години (1821 – 1852) == След завръщането си от плаването Белингсхаузен получава чин контраадмирал и участва в обявената от Русия война срещу Османската империя. След това командва ескадра от Балтийския флот, а през 1839 е назначен за военен губернатор на Кронщат. На този пост получава чин адмирал и орден Владимир I степен. Умира на 13 януари 1852 година в Кронщат на 73-годишна възраст. == Памет == През 1870 г. в Кронщат е издигнат паметник на Фадей Белингсхаузен. Неговото име носят: връх Белингсхаузен (75°12′ ю. ш. 162°25′ и. д.75.2° ю. ш. 162.416667° и. д.-75.2, 162.416667) – в Антарктида; връх Белингсхаузен – на остров Сахалин; залив Белингсхаузен (49°29′ с. ш. 144°14′ и. д.49.483333° с. ш. 144.233333° и. д.49.483333, 144.233333) – на Охотско море, на източния бряг на остров Сахалин; залив Фадей (76°36′ с. ш. 107°25′ и. д.76.6° с. ш. 107.416667° и. д.76.6, 107.416667) – в море Лаптеви, на североизточното крайбрежие на п-ов Таймир; лунен кратер Белингсхаузен; море Белингсхаузен (71° ю. ш. 85° з. д.71° ю. ш. 85° з. д.-71, -85) – в южната част на Тихия океан, край бреговете на Антарктида; нос Белингсхаузен – в Антарктида; нос Белингсхаузен (49°30′ с. ш. 144°14′ и. д.49.5° с. ш. 144.233333° и. д.49.5, 144.233333) – на източния бряг на остров Сахалин; нос Белингсхаузен (54°03′ ю. ш. 37°14′ з. д.54.05° ю. ш. 37.233333° з. д.-54.05, -37.233333) – на северния бряг на остров Южна Джорджия; нос Фадей (76°54′ с. ш. 107°30′ и. д.76.9° с. ш. 107.5° и. д.76.9, 107.5) – на североизточното крайбрежие на п-ов Таймир; остров Белингсхаузен (Моту-Оне, 15°49′ ю. ш. 154°30′ з. д.15.816667° ю. ш. 154.5° з. д.-15.816667, -154.5) – в Дружествените о-ви; остров Белингсхаузен (59°25′ ю. ш. 27°05′ з. д.59.416667° ю. ш. 27.083333° з. д.-59.416667, -27.083333) – в Южна Джорджия и Южни Сандвичеви острови; о-ви Фадей (77°03′ с. ш. 107°09′ и. д.77.05° с. ш. 107.15° и. д.77.05, 107.15) – в море Лаптеви, на североизточното крайбрежие на п-ов Таймир; плитчина Белингсхаузен – в Аралско море; подводна котловина Белингсхаузен (58° – 66° ю.ш., 78° – 130° з.д.) – в южната част на Тихия океан; полярна станция Белингсхаузен (69°12′ ю. ш. 58°58′ з. д.69.2° ю. ш. 58.966667° з. д.-69.2, -58.966667) – на остров Кинг Джордж, в Южни Шетлъндски острови; шелфов ледник Белингсхаузен (69°13′ ю. ш. 0°23′ з. д.69.216667° ю. ш. 0.383333° з. д.-69.216667, -0.383333) – на Брега Принцеса Марта, Антарктида. == Източници == Географы и путешественики. Краткий биографический словарь, М., 2001, стр. 38 – 41. Historical Dictionary of the Discovery and Exploration of the Pacific Islands Архив на оригинала от 2011-07-16 в Wayback Machine.. Свет, Я. М., История открытия и исследования Австралии и Океании, М., 1966, стр. 223 – 230. Трешников, А. Ф., История открытия и исследования Антарктиды, М., 1963, стр. 21 – 32. Период на тюленолова. В: Л. Иванов и Н. Иванова. Антарктика: Природа, история, усвояване, географски имена и българско участие. София: Фондация Манфред Вьорнер, 2014. с. 48 – 51. ISBN 978-619-90008-1-6 (Второ преработено и допълнено електронно издание 2014, ISBN 978-619-90008-2-3) == Външни препратки == ((ru)) Книгата „Двукратные изыскания в Южном ледовитом океане и плавание вокруг света“ ((ru)) Биография на Фадей Белингсхаузен Архив на оригинала от 2012-01-18 в Wayback Machine. ((ru)) Карта на Антарктическата експедиция Архив",bg,География (Sous-catégorie),,https://bg.wikipedia.org/?curid=97700,1000,97700.0
,Нели Блай,"14 ноември 1889 до 25 януари 1890 г., подражавайки на измисления герой на Жул Верн Филиас Фог, и с преструването си на умствено болна, за да разследва психиатрично заведение отвътре. Едва 16-годишна, Елизабет написва опровержение към редактора на вестник „Питсбърг Диспач“, който има женомразка колонка, озаглавена „За какво са добри момичетата“. Нейните доводи впечатляват редактора и той ѝ предлага работа във вестника. По това време е характерно за жените авторки във вестници да се представят с псевдоними и Елизабет започва да пише под името Нели Блай, заето от едноименната песен на Стивън Фостър. == Биография == === Произход и младежки години === Елизабет Джейн Кохран е родена в село Кохранс Милс, днес част от Бърел Тауншип в окръг Армстронг, Пенсилвания, на 5 май 1864 г. Тя е 13-то от 15-те деца на Майкъл Кохран (ок. 1810 – 1870). Баща ѝ започва като работник и мелничар, преди да купи местната мелница и по-голямата част от земята около семейната му ферма. По-късно става търговец, пощенски началник и съдебен сътрудник в Конхранс Милс (кръстен на негово име). Жени се два пъти. Има 10 деца от първата си съпруга Катрин Мърфи и още пет деца, включително Елизабет, от втората си съпруга Мери Джейн Кенеди. Преждевременната му смърт, когато Елизабет е само на шест години, прави финансовото състояние на семейството несигурно. Ситуацията не се подобрява, когато майка ѝ се омъжва повторно за мъж алкохолик и насилник. Самата Елизабет, още тийнейджърка, свидетелства срещу него по време на бракоразводното дело, заведено от майка ѝ. Като младо момиче Елизабет често е наричана „Пинк“ („Розовка“), защото майка ѝ я облича само в розово. Когато става тийнейджърка, тя иска да се представи като по-изискана и зарязва прякора си, и сменя фамилията си на „Кохран“. През 1879 г. се записва в Индиана Нормал Скул (сега Университет „Индиана“ на Пенсилвания) за един семестър, за да учи за учителка, но е принудена да напусне поради липсата на средства. През 1880 г. майка ѝ премества семейството в Алъгейни Сити, който по-късно е анексиран от Питсбърг. Елизабет търси безуспешно работа. === Работа за вестник „Питсбърг Диспач“ === През 1885 г. в колонка във вестник „Питсбърг Диспач“, озаглавена „За какво са добри момичетата“, се посочва, че момичетата са предназначени основно за раждане на деца и домакинска работа. Това кара Елизабет да напише отговор под псевдонима „Самотното момиче сираче“ (Lonely Orphan Girl). Редакторът Джордж Мадън е впечатлен от нейната страст и пуска обява с молба към авторката да се идентифицира. Когато Кохран се представя на редактора, той ѝ предлага възможността да напише материал за вестника, отново под псевдонима „Самотно момиче сираче“. Първата ѝ статия за вестника, озаглавена „The Girl Puzzle“ („Момичешката загадка“), твърди, че не всички жени биха се омъжили и че това, което е необходимо, са по-добри работни места за жените. Втората ѝ статия ""Mad Marriages"" („Луди бракове“) е за това как разводът засяга жените. В него Блай се застъпва за реформа на законите за развода. Статията е публикувана под псевдонима „Нели Блай“, а не „Самотно момиче сираче“, тъй като по онова време е обичайно журналистките да използват псевдоними, за да прикрият пола си, така че читателите да не ги дискредитират. Редакторът избира „Нели Блай“ по афро-американската главна героиня на популярната песен „Нели Блай“ на Стивън Фостър. Кохран първоначално възнамерява нейният псевдоним да бъде Nelly Bly, но редакторът ѝ написва Nellie по погрешка и грешката остава. Мадън отново е впечатлен и ѝ предлага работа на пълен работен ден. Като журналистка Блай съсредоточава ранната си работа за вестника върху живота на работещите жени, като написва поредица от разследващи статии за работничките във фабрики. Тя скоро се запалва по разследващата журналистика. През 1884 г. е един от малкото журналисти, които интервюират Белва Ан Локууд –̟ първата жена кандидат-президент на САЩ. Въпреки това вестникът скоро получава оплаквания от собствениците на фабрики относно нейното писане и тя е пренасочена към женските страници, за да отразява модата, обществото и градинарството – обичайната роля за журналистка, от което обаче тя е недоволна. 21-годишната Блай е решена „да направи нещо, което никое момиче не е правило преди“. През 1886 г., уморена от натиска на индустриалците, които не искат тя да се занимава с профсъюзни и трудови въпроси, тя се мести в Мексико като чуждестранна кореспондентка. Прекарва почти половин година в репортажи за живота и обичаите на мексиканския народ. Нейните материали по-късно са публикувани под формата на книга като „Шест месеца в Мексико“ (Six Months in Mexico). В един репортаж тя протестира срещу лишаването от свобода на местен журналист за критика на мексиканското правителство, тогава диктатура при Порфирио Диас. Когато мексиканските власти научават за това, я заплашва с арест, което я кара да избяга от страната. Безопасно у дома, тя обвинява Диас, че е тираничен цар, който потиска мексиканския народ и контролира пресата. === Работа за Пулицър === Натоварена да прави отново репортажи за театър и изкуство, Блай напуска в. „Питсбърг Диспач“ през 1887 г. и се мести в Ню Йорк. Получава отказ след отказ, тъй като редакторите на новинарски вестници нямат намерение да наемат жена. Без пукната пара след четири месеца, тя си проправя път в офисите на вестника на Джоузеф Пулицър „Ню Йорк Уърлд“. Пулицър ѝ дава задача под прикритие, заради която Блай се съгласява да се преструва на луда, за да разследва съобщенията за бруталност и небрежност в Женската лудница на о-в Блекуел – днешния о-в Рузвелт, разположен североизточно от Манхатън. За нея не е лесно да влезе тамː първо тя решава да се настани в пансиона „Временни домове за жени“. Остава будна цяла нощ, за да си придаде ококорения вид на обезпокоена жена, и започва да отправя обвинения, че другите пансионери са луди. Отказва да си легне и в крайна сметка изплашва толкова много останалите гости, че полицията е извикана да я отведе до близката сграда на съда. Веднъж прегледана от полицай, съдия и лекар, Блай е отведена в болницата Белвю за няколко дни, а след оценка е изпратена с лодка до остров Блекуел. Блай става пряка свидетелка на ужасните условия на лечение на пациентите. След 10 дни тя е изписана благодарение на намесата на нейния вестник, а нейното разследване",bg,География (Sous-catégorie),,https://bg.wikipedia.org/?curid=596790,1000,596790.0
,Франсис Дрейк,"западния бряг на Северна Америка, в т.ч. залива Дрейк в Калифорния (17 юни, вторично, 38°01′ с. ш. 122°58′ з. д.38.016667° с. ш. 122.966667° з. д.38.016667, -122.966667) и о-вите Фаралон (37°44′ с. ш. 123°02′ з. д.37.733333° с. ш. 123.033333° з. д.37.733333, -123.033333). Пиратите слизат на брега на залива и пристъпват към ремонт на кораба, който за близо двегодишно плаване е понесъл доста повреди. Там англичаните завързват дружески отношения с местните индианци, които в замяна на дребни изделия ги снабдяват с хранителни припаси. По време на голямо увеселение с местния вожд и неговото племе Дрейк тържествено издига английското знаме и обявява всички тези земи за владение на английската кралица. Преди отплаването си от залива англичаните поставят на брега стълб и заковават на него медна плочка, на която са изписани името на кралица Елизабет, датата на пристигането и „доброволното присъединяване“ на индианците към английската кралица. Край стълба Дрейк заравя сребърна монета с изображението на кралицата и нейния герб. (Табелката и монетата са намерени малко преди Втората световна война в „района на Сан Франциско“). === Завършване на околосветското плаване (1579 – 1580) === В средата на юли 1579 г. Дрейк потегля през Тихия океан към островите Ладронес (Мариански острови), до които достига в края на септември след 68-дневно плаване, а през ноември „Златната кошута“ хвърля котва на остров Тернате от Молукските о-ви. Местният управител, враждуващ с португалците, снабдява англичаните с необходимите им хранителни продукти. В края на 1579 г. пиратите пребивават почти месец на необитаем остров южно от Сулавеси, тъй като корабът отново се нуждае от ремонт, а те от почивка. След това корабът блуждае още няколко седмици в началото на 1580 г. в лабиринта от острови, като се натъква на подводен риф и едва не потъва. Край Ява от местните жители англичаните научават, че недалеч също има такива големи кораби като техния и тъй като няма никакво желание да се среща с португалците, Дрейк решава да не се бави повече, взимайки курс към нос Добра Надежда. В края на юни носът е заобиколен, след два месеца е пресечен и Северният тропик и на 26 септември 1580 Дрейк се завръща в Англия с пълни трюмове с подправки, картофи и испанско злато и сребро – след две години и десет месеца плаване. Така Дрейк, втори след Магелан, осъществява околосветско плаване и става първият европеец, който вижда западните брегове на Канада. === Значение на плаването на Дрейк === Пиратският рейд на Дрейк открива за английските кораби морските пътища, известни по-рано само на испанците и португалците, и в същото време рязко обтяга англо-испанските отношения. Испанският посланик в Лондон настоява екипажът да бъде обесен, но кралица Елизабет I защитава моряците, като използва факта, че Испания подстрекава бунтовете срещу нейното управление и третира английските кораби по същия начин, както Дрейк третира испанските. Освен това тя държи на правото на англичаните да прекосяват Тихия океан, въпреки че според Договора от Тордесиляс испанците гледат на него като на свое вътрешно море. Кралицата обсипва Дрейк с кралски милости. Присъжда му титлата баронет, приема от него скъпоценни подаръци и лично „ощастливява със своето присъствие“ блестящия банкет, устроен на пиратския кораб в нейна чест. Тя заповядва да се докладва на испанския посланик, че всички ценности ще се съхраняват в кралската съкровищница дотогава, докато между Англия и Испания не се изгладят дипломатическите отношения. От този момент испанците започват да наричат Дрейк „Ел Драк“ – Драконът. == Следващи години (1580 – 1596) == През 1582 г. Дрейк става кмет на Плимът и съветник на английското правителство по морските въпроси. През 1585 става член на Парламента. През есента на същата година е изпратен с флот от 25 кораба в Испанска Америка, за да отмъсти за ембаргото, което Испания е наложила на английските кораби. При това пътуване Дрейк ограбва испанския град Виго (Галисия), след това прекосява Атлантика и превзема и ограбва Санто Доминго, Картахена и няколко градчета във Флорида. Дрейк завежда и подслонява първите английски колонизатори във Вирджиния и се връща в Англия през лятото на 1586 г. Следващата задача, която му е възложена, е да атакува испанските пристанища, в които за нашествие в Англия се подготвя така наречената „Непобедима Армада“. През 1587 г. в операцията, която впоследствие ще бъде наречена „подпалването на брадата на Филип“ Дрейк напада Кадис и Ла Коруня унищожавайки 37 кораба (това принуждава испанския крал Филип II да отложи заплануваното нахлуване в Англия с една година). В битката Дрейк използва запалителни кораби, които се врязват сред испанската флотилия и я принуждава да излезе в открито море по време на силна буря. След този удар Испания никога повече не успява да възвърне морската си мощ. През следващия месец Дрейк патрулира около брега на Португалия, издирвайки и унищожавайки испански снабдителни кораби. През 1588 г. в сраженията срещу Непобедимата армада Дрейк заема поста вицеадмирал на английската флота. Заслугите му за победата над Армадата са от първостепенно значение и той използва влиянието си над правителството, за да усилва морската мощ на Англия. За дейността му през следващите 5 години няма сведения. Последната му експедиция през 1595 г. със сър Джон Хоукинс до Западните Индии е неуспешна. Испанците са предупредени и всяко тяхно пристанище е силно укрепено. Хоукинс умира близо до Пуерто Рико при атаката им над град Сан Хуан, а Дрейк заболява от дизентерия и умира на 28 януари 1596 година в Портобело, провинция Колон, Панама. Погребан е в дървен ковчег в морето. Още приживе Дрейк се превръща в легенда. Неговите съвременници разказват, че адмиралът бил много религиозен, смел и решителен мъж. Грижел се за екипажа си, но и изисквал от моряците пълно подчинение. Днес на входа на пристанището в Плимът огромна статуя на сър Франсис Дрейк продължава да напомня за известния мореплавател и смел пътешественик. == Памет == Неговото име носят: естуар Дрейк на север от залива Дрейк в щата Калифорния, САЩ; залив Дрейк (38°01′ с. ш. 122°58′ з. д.38.016667° с. ш. 122.966667° з. д.38.016667, -122.966667) на Тихия океан, на брега на щата Калифорния, САЩ; залив Дрейк (8°41′34″ с. ш. 83°39′48″ з. д.8.692778° с. ш. 83.663333° з. д.8.692778, -83.663333) на Тихия океан, на брега на Коста Рика; селище Дрейк Бей в Коста Рика на брега на залива",bg,География (Sous-catégorie),,https://bg.wikipedia.org/?curid=20555,1000,20555.0
,Прозрачност без граници,"проучвания по проблеми с корупцията. 2. Системно набиране, представяне и разпространение на необходимата аналитична информация сред държавните институции и граждански организации. 3. Проектиране и осъществяване на граждански инициативи и проекти в две основни програмни направления: национална и регионална програма. 3.1. Националната програма е ориентирана главно към: Апробиране на ефективни модели за независим експертен мониторинг и граждански контрол върху законодателството и процесите на приватизация от гледна точка на принципите на отчетността в работата на държавните институции. Повишаване на обществената чувствителност към проблемите на почтеността, прозрачността и отчетността в работата на държавните институции. Иницииране на застъпнически кампании за пострадали от корупционни актове лица; Провеждане на изследователски проекти. 3.2. Регионалната програма е насочена към: Събиране и разпространение на специализирана информация за развитие на антикорупционни инициативи в региона; Обмяна на опит и трансфер на ноу-хау между сродни неправителствени организации в Югоизточна Европа; Създаването на регионални мрежи при осъществяването на антикорупционни инициативи. 4. Сътрудничество с централната и местните власти, експерти в държавната администрация и неправителствени организации с подобна насоченост, с цел създаване на стабилна мрежа от обществени коалиции, работещи по проблемите на борбата с корупцията. == Управление == Изпълнителен директор на „Прозрачност без граници“ от ноември 2011 година е преподавателят по Право в Софийския университет Калин Славов. Програмен директор от ноември 2011 година е Ваня Кашукеева-Нушева. == Проекти == 1. „Подобряване прозрачността на сделки със значим обществен интерес в България: мониторинг на автомагистрала Тракия“ Този проект е изцяло по инициатива на „Прозрачност без граници“, финансиран от фондация „Америка за България“. Водещата цел е да се ограничи възможността от злоупотреба и присвояване на публични средства чрез създаването на стандарти за повишаване нивото на обществен контрол и изпълнението на договори за обществени поръчки. Проектът включва няколко основни насоки: осъществяване на изследвания на общественото мнение относно нивото на прозрачност и контрол при договарянето и реализирането на сделки със значим обществен интерес; анализ на съществуващите дефицити в българското законодателство, създаващи предпоставки за нарушения на процедурите по възлагането и изпълнението на сделки със значим обществен интерес и съпоставка с най-добрите международни практики и опита на държави членки на ЕС относно гарантирането на прозрачност и отчетност в тази сфера; правен анализ на действащите разпоредби и анализ на приложението им във връзка в провеждането на конкурсната процедура за избор на изпълнител за изграждане на автомагистрала „Тракия“; прилагане на мониторинг на процеса на изграждане на автомагистрала „Тракия“, включващ наблюдение на процеса на подготовка на тръжната документация, провеждането на тръжните процедури и изпълнение на договора в съответствие с изискванията на възложителя. 2. „Гражданското общество срещу купуването на избирателни гласове: ефективният граждански контрол като фактор за провеждането на честни и демократични избори“ (2008 – 2009). Този проект се инициира в четири основни линии на дейност: Провеждане на многобройни социологични проучвания; Анализ на дефицитите в избирателните закони, които позволяват купуване на избирателни гласове; Провеждане на застъпническа кампания в две основни измерения – национално и международно. Националната застъпническа кампания включва следните линии на действие: Промотиране на Харта за честни избори; Обществена кампания за мобилизиране на структурите на гражданското общество и създаване на коалиция от неправителствени организации и медии, които подкрепят инициативата за ограничаване на практиките за купуване на гласове; Публикуване и разпространение на стикери, брошури, значки и други материали с призиви срещу купуването на гласове; Медийна кампания в радио, телевизионни канали и електронните сайтове, която включва публикуване на рекламен клип с призив срещу купуването на гласове, публикуване на банери и текстови линкове в електронни издания, провеждане на пресконференции и обществени дискусии. Наблюдение на избирателния процес. 3. „Граждански мониторинг на финансирането на кампанията за избори на членове на Европейския парламент от Република България и кампанията за парламентарни избори в България“ (2008) В началото на месец юли 2008 г. „Прозрачност без граници“ започва осъществяването на независим граждански мониторинг за финансиране на предизборните кампании за парламентарни избори и изборите за членове в Европейския парламент от Република България. Този проект се осъществява благодарение на финансиране от „Bulgaria Fund“. 4. Проект „Граждански мониторинг на финансирането на кампанията за местни избори в България“ (2007) Този проект се осъществява с финансовата подкрепа на Демократичната комисия към Посолството на САЩ в София. Проектът цели да осъществи независим граждански мониторинг на финансирането на кампанията за местни избори 2007 г. С оглед спецификата на изборите за местни органи на властта, наблюдението се осъществява със съдействието на местни монитиращи екипи на територията на 6 града от Северна и Южна България – Варна, Русе, Видин, Бургас, Хасково и Дупница. Регионалната програма е насочена към: събиране и разпространение на специализирана информация за развитие на антикорупционни инициативи в региона; обмяната на опит между сродни неправителствени организации в Югоизточна Европа; създаването на регионални мрежи при осъществяването на антикорупционни инициативи. 5. Проект „Броене до безнаказаност“ – Давностните срокове (ДС) са задължителни правила, които се отнасят до периода, в който наказателни и граждански искове могат да бъдат предявени срещу ответника. Като се има предвид, че след като давностният срок, наричан още период на давност, за корупционни престъпления е изтекъл, престъпното лице не може да бъде наказуемо, независимо от тежестта на доказателствата и на сериозността на престъплението. Срокът на давност представлява основният предмет при ефективното прилагане на антикорупционните закони. Асоциацията „Прозрачност без граници“ провежда 16 месечен проект за изследване на давностните срокове в Европейския съюз за корупционни престъпления чрез идентифициране на слабости и най-добри практики във всяка от 27-те страни членки на ЕС. В този проект основни цели са: Осигуряване на преглед на специфичните правила и конкретни ДС периоди, приложими за корупционни нарушения; Определяне дали прилагането на ДС върху корупционни случаи представлява пречка за ефективното прилагане на антикорупционни закони; Определяне на най-добрите практики и слабости при прилагането на давностните срокове в корупционни случаи; 6. Проект на Transparency International „Подай сигнал“ Цели на този проект са да засили ефективната защита на лица, подаващи сигнали за нередности и корупция. Проектът цели да се проучат основните механизми за защита на тези лица в 10 държави членки на Европейския съюз. Инициативата се осъществява с финансовата подкрепа на програма „Превенция и борба срещу престъпността“ на Европейската комисия, генерална дирекция „Правосъдие, свободи и сигурност“. Във връзка с изпълнението на проекта националните представителства на TI изготвят подробен национален доклад относно нивото на",bg,Политика (Sous-catégorie),,https://bg.wikipedia.org/?curid=88733,1000,88733.0
,Цензурат,"Цензуратът (御史台 и 都察院) е надзорна агенция за държавен контрол на най-високо равнище в древен Китай. Създадена по време на династията Цин (221-207 г. пр.н.е.).
Цензуратът е високоефективна агенция по време на династията на монголския Юен (1271-1368 г.). По време на династията Мин (1368-1644 г.) Цензуратът е клон на централизираната бюрокрация, паралелен на шестте министерства и на петте главни военни комисии и е пряко отговорен пред императора. 
Разследващите цензори са „очите и ушите“ на императора и са проверени администратори на всяко ниво за предотвратяване на корупцията и злоупотребите с публични средства и със служебно положение през този период. Популярни китайски истории разказват за праведни цензури, разкриващи корупция, както и за цензури, които приемат подкупи. Най-общо казано всички китайци се страхували от тях и цензурите на били харесвани, поради и което трябвало непрекъснато да се сменят, за да могат успешно да изпълняват задълженията си.
В Китай имало три клона на Цензурата:

Палатският клон (殿 院) отговарял за наблюдението на поведението на длъжностните лица от императорския двор и се състоял от интелигентни цензори в двореца (殿中 侍御 史);
Административният клон (台 院) отговарял за наблюдението на поведението на императора, за да не допусне грешки и да му напомня за задълженията му на държавен глава. Това били еквивалентни цензури (侍御 史).
Откриващият клон (察院) отговарял за наблюдението на поведението на местните служители. Това били мониторингови наблюдатели (監察 御史), обикалящи страната по схеми, за да гарантират правилното изпълнение на държавната политика и доброто управление на местните служители.


== Вижте също ==
Държавен контрол
Държавен одит


== Източници ==",bg,Политика (Sous-catégorie),,https://bg.wikipedia.org/?curid=686741,254,686741.0
,Закон Магнитски,"Законът „Магнитски“, също Закон за / на Магнитски, официално Закон за отмяна на (Поправката на) Джаксън-Ваник за Русия и Молдова и за отговорност за върховенството на закона за Сергей Магнитски (на английски: Russia and Moldova Jackson–Vanik Repeal and Sergei Magnitsky Rule of Law Accountability Act of 2012), е федерален закон на САЩ, приет от Конгреса на САЩ през ноември-декември 2012 г. и подписан от президента на САЩ Барак Обама на 14 декември с.г.


== Предистория ==
През 2009, руският данъчен адвокат Сергей Магнитски умира в затвор в Москва след разследването на измама свързана с руски данъчни служители на стойност от 230 милиона щатски долара. Магнитски бива обвинен в извършването на измамата от руски длъжностни лица и задържан. Докато е в затвора, Магнитски получава камъни в жлъчката, панкреатит и калкулозен холецистит, но не получава медицинска помощ с месеци. След почти година лишаване от свобода, бива пребит до смърт докато е в попечителство.
Приятел на Магнитски, Бил Браудър, разгласява случая и лобира американското правителство да предприеме закон, който санкционира руснаци включени в корупция. Браудър подава случая на сенатори Бенджамин Кардин и Джон Маккейн, които насърчават законодателният процес.


== Съдържание ==


=== Търговски облекчения ===
Този закон отменя за Русия и Молдова действието на Поправката на Джаксън-Ваник (предложена от конгресмените Хенри Мартин Джаксън [Henry Martin ""Scoop"" Jackson] и Чарлс Албърт Ваник [Charles Albert Vanik]) от 1974 г. към Закона за търговията, който ограничава търговията със страните, препятстващи емиграцията и нарушаващи други права на човека.
Заедно с това предоставя на Русия и Молдова статута „постоянни нормални търговски отношения“ (permanent normal trade relations), който термин заменя в САЩ през 1998 г. общоприетия в света статут на „най-облагодетелствана нация“.


=== Персонални санкции ===
Законът обаче е повече известен с въвеждането на персонални санкции по отношение на лицата, отговорни за нарушаване на правата на човека и на принципа на върховенството на закона в Русия. Първоначално е насочен предимно срещу лицата (изредени в т.нар. Списък „Магнитски“ от 2010 г.), подозирани в съпричастност към смъртта на руския адвокат и данъчен счетоводител Сергей Магнитски в болница на следствения изолатор № 1 в Москва през 2009 г. Персоналните санкции включват визови ограничения (забрани) за влизане в САЩ и блокиране на финансови активи в банки на САЩ. По-късно списъкът на санкционираните лица е допълван няколко пъти.


== Разширяване ==
От 2016 г. законът в санкционната му част се прилага не само срещу Русия, но и в световен мащаб, като упълномощава правителството на Съединените щати да налага санкции на всеки гражданин, когото смята за нарушител на човешките права, да замрази активите му и да му забрани влизането в САЩ. Санкции вече могат да бъдат наложени на търговски дружества и други организации. Разширен е не само обхватът на санкционираните, но и спектърът от санкции.
По обвинения в корупция Службата за контрол на чуждестранните активи на Министерството на финансите на САЩ обявява санкции срещу 6 български бизнесмени на 2 юни 2021 г.


== Реакции ==
Само 2 седмици след приемането на закона – на 28 декември 2012 г., Държавната дума на Русия приема ответен закон за санкции срещу американци, виновни за престъпления срещу граждани на Русия. По-късно премиерът Дмитрий Медведев заявява, че законът е „приет на емоционална вълна..., но нито юридически, нито фактически не е свързан със закона Магнитски“.
След обявяването на санкциите срещу българските граждани служебното правителство на Стефан Янев създава постоянна работна група, за дa се пpeдпaзят дpyжecтвaтa c дъpжaвнo и oбщинcĸo yчacтиe и дpyги paзпopeдитeли c дъpжaвни средства oт санкциите.


== Аналози ==
Други страни – Естония (2016), Канада (2017), Великобритания (2017), Литва (2017), Латвия (2018), са приели аналогични закони в своето законодателство.


== Източници ==",bg,Политика (Sous-catégorie),,https://bg.wikipedia.org/?curid=781542,594,781542.0
,Национална дирекция за борба с корупцията,"Националната дирекция за борба с корупцията (НДБК) е румънска специализирана прокуратура за борба с корупцията на висше и средно държавно ниво. Като специализирана прокуратура е прикрепена юрисдикционно към Върховната касационна прокуратура на Румъния.
Създадена е през 2002 г. в опит за протовидействие на ширещата се повсеместно и на най-високо държавно и местно ниво в публичния сектор на Румъния – корупция. Макар и формално прикрепена към общата касационна прокуратура, НДБК е независима всякак институция, в т.ч. и юрисдикционно, вкл. и по отношение на прокурорите от самата Върховна касационна прокуратура (които могат да бъдат обект на нейно разследване).
Под юрисдикцията на НДБК са съставите на корупционни престъпления на около 10 000 висши длъжности от публичния сектор в Румъния. Първоначално е предвидено дирекцията да преследва всички корупционни деяния в публичния сектор, но впоследствие обхвата и е ограничен до съставите осъществени от политическата върхушка в Румъния, а именно – магистрати, депутати, сенатори, членове на правителството и на политическите кабинети на министрите, държавни секретари и съветници, председатели и членове на ръководните органи на държавни агенции и комисии, президентски съветници и президентска администрация, както и кмет, заместник и районни кметове на Букурещ, областни управители, членове и одитори на Сметната палата на Румъния, управител, старши подуправител и подуправител на Националната банка на Румъния, председател и членове на Комисията за защита на конкуренцията на Румания, висши военни и полицейски служители, вкл. и членове на управителни и контролни органи на държавни банки, предприятия и търговски дружества с публично участие в капитала.
НДБК има изрични законови правомощия да разследва и престъпления срещу финансовите интереси на Европейския съюз. 
Националната дирекция за борба с корупцията се ръководи от главен прокурор, двама негови заместници и още четирима прокурори ръководители на отдели. Те са предлагат от министъра на правосъдието, съгласувано с президента на Румъния, и се избират от Висшия съдебен съвет на Румъния. 
Главен прокурор на НДБК в Румъния от май 2013 г. е Лаура Кьовеши. В рамките на година, до май 2014 г. са образувани 4183 прокурорски дела за извършени корупционни престъпления от членове на висшия държавен и управленски етаж в Румъния, като в рамките на една година са осъдени за корупция четирима румънски министри, бивш евродепутат, четирима румънски депутати, сенатор, 11 кметове, 5-има съдии и 3-ма прокурори. 


== Източници ==


== Външни препратки ==
Site oficial",bg,Политика (Sous-catégorie),,https://bg.wikipedia.org/?curid=613642,374,613642.0
,ГРЕКО,"Групата на държавите, борещи се срещу корупцията (ГРЕКО) (на английски: The Group of States against Corruption (GRECO) към Съвета на Европа е антикорупционна мониторингова организация със седалище в Страсбург, Франция. Учредена е на 1 май 1999 г. като разширено частично споразумение между 17 държави членки на Съвета на Европа. ГРЕКО, която е отворена не само за европейските държави, има 48 члена, включително и САЩ. От август 2010 г. всички членове на Съвета на Европа са и членове на ГРЕКО.


== Цел ==
Целта на организацията е да подобри капацитета на своите членове за борба с корупцията чрез мониторинг на спазването на стандартите на Съвета на Европа за борба с корупцията посредством динамичен процес на взаимно оценяване и партньорски натиск. Той помага за идентифициране на пропуски в националните политики за борба с корупцията, с цел да се стимулират нужните законодателни, институционални и реални реформи. ГРЕКО не разполага с мандат за оценяване на възникналите корупционни практики в отделните държави членки. Други организации/органи са по-добре подготвени да се справят с този важен въпрос. Широко известен пример е ""Прозрачност без граници (TI), която издава годишен индекс за нивото на корупцията (CPI) – класиране на повече от 150 страни според възприетите нива на корупция, получени от експертни оценки и проучвания на общественото мнение. За първи път корупционния индекс беше публикуван през 1995 г., за България – през 1998 г. Индексът представлява съвкупност от мненията на тези, които вземат ключовите решения в областта на инвестициите и търговията. Важна последица от публичното оповестяване на Корупционния индекс е, че той съдейства за формиране на обществена чувствителност по отношение на корупцията и допринася за оказване на натиск върху управляващите.
ОИСР, ООН, Интерпол, Европейската банка за възстановяване и развитие (ЕБВР) и Световната банка са били свързани с подготвителната работа по създаването на ГРЕКО. Необходимостта от ефективни механизми за наблюдение в тази област е широко възприета от тези организации, допринесли за дискусиите, проведени под егидата на Съвета на Европа, което в крайна сметка доведе и до създаването на ГРЕКО.


== Членове ==

Страни учредителки (1 май 1999 г.)

Присъединени по-късно


== Вижте също ==
Прозрачност без граници
Международен ден за борба с корупцията


== Източници ==


== Външни препратки ==
Group of States against Corruption – GRECO",bg,Политика (Sous-catégorie),,https://bg.wikipedia.org/?curid=330031,366,330031.0
,Военно дело,"от системите им нямат определена комерсиална употреба, голяма част от материалите са изследвани, проектирани, разработени и предложени за включване в арсенала от военни научни организации в рамките на общата военна структура. Следователно военните учени боравят с всички оръжия и услуги на въоръжените сили, на всички нива на военната командна йерархия. Макар и занимаващи се и с изследвания в областта военната психология, и особено борбата срещу стреса, който влияе върху морала на войските, често по-голямата част от военните научни дейности са насочени към технологии за военно разузнаване, военни комуникации и подобряване на военните възможности чрез проучване, проектиране, разработка и създаване на прототипи на оръжия, поддръжка на военно оборудване и военни технологии като цяло, което включва всичко от глобалните мрежи за комуникация и самолетоносачите до материалите и храната. === Военна логистика === Наличието на военни възможности не е достатъчно, ако те не се използват за или в бойните операции. За да се постигне това, се използва военна логистика – за логистично управление и логистично планиране на линиите за снабдяване, за консумативи и основно оборудване на войските. Въпреки че най-често се занимава с военния транспорт като средство за доставки с използването на различни видове транспорт (от военни камиони да контейнеровози, опериращи от постоянни бази), военната логистика също така включва създаването на полеви снабдителни бази в тила на бойните зони и дори в предни точки за доставка. Тези точки за доставка се използват и за осигуряване на военно-инженерни услуги, като например възстановяване на дефектни и изоставени превозни средства и оръжия, поддръжка на оръжия в полеви условия, ремонта и полевото модифициране на оръжия и оборудване, а в мирно време – и с програми за удължаването на живучестта на оборудването. Една от най-важните роли на логистиката е доставката на боеприпаси като основен вид консуматив, тяхното съхраняване и обезвреждане. === Военно строителство === Всяка страна в историята на човечеството има специфични нужди за въоръжените си сили. От това как се определят тези нужди се формира основата на тяхната структура, оборудване и използване на съоръжения. Това също така определя действията на въоръжените сили в мирно и военно време. Държавата приема собствена военна доктрина, която отговаря на нейните отбранителни потребности, които се формират в зависимост от географското положение, местния терен, наличието на съседни страни с враждебни и/или експанзионистични стремежи и др. Всички въоръжени сили, независимо дали са малки или големи, представляват организации със специфични и ясно формулирани функции и структура. Въоръжените организации без такава специфика не могат да бъдат считани за въоръжени сили и се наричат нередовни сили – това са например партизанските отряди, но могат да бъдат и част от цялостната отбранителна мрежа на дадена страна, например войските за гражданска защита. === Военно командване === Първата задача на въоръжените сили е да се утвърдят като сила, която има възможност за изпълнение на националната отбранителна политика. Прилагането на отбранителната политика, въпреки че може да бъде създадена от политици или политически анализатори, неизменно изисква специфични експертни познания за това как функционират въоръжените сили и как изпълняват своята роля. Първото от тези умения е изграждането на обединена сила, която да е в състояние да действа съобразно политиката, както и когато е необходимо; затова първата функция на въоръжените сили е да се осигури военно командване. Сред ролите на военното командване е да превърне политиката в конкретни цели и задачи, които да се изразят по начин, разбираем за подчинените. Военното командване извършва ефективна и ефикасна военна организация, възможна посредством делегиране на власт, която включва и организационни структури, в това число и по-големи като военни окръжия или военни зони, и по-малки като взводове. Командният елемент на въоръжените сили често има силно влияние върху организационната култура на силите. === Команден състав === Друго изискване е за изграждане на военния команден състав, често наричан офицерски корпус, който командва подчинения военен състав, т.е. подофицери и войници/моряци, способни на изпълнение на много специализирани оперативни мисии и задачи, необходими за изпълнението на директивите на въоръжените сили. Точно както в търговските предприятия, където в дадена корпоративна среда има директори, експерти и други служители, които изпълняват дневните си задачи като част от бизнес операциите или извършват управление на бизнес проект, военните също има своите рутинни процедури и проекти. В мирно време, когато военния състав е зает главно в гарнизоните или в постоянните военни съоръжения, те в повечето случаи извършват административни задачи, дейности свързани с обучение и образование, както и поддръжка на технологичните средства. Друга роля на военния състав е да осигури нужната замяна на преминаващите в резерва военнослужещи посредством набор на нови, както и поддържането на военния резерв. === Военни операции === Докато развитието на възможностите касае готовността на въоръжените сили да изпълняват функциите и ролите си в областта на отбраната, то това колко личен състав и оборудване да се използват в сражения, спечелването на битките, успешното приключване на кампаниите, и в крайна сметка на войната, е отговорност на военните операции. Те разглеждат интерпретирането на политиката във военни планове; разпределението на наличния капацитет за специфични стратегически, оперативни и тактически цели и задачи, промяната в дислокацията на въоръжените сили; взаимодействието, поддръжката и обслужването им по време на бойни действия; определянето на военните мисии и задачи по време на военните дийствия, отношението към военнопленниците и работата с военно-гражданските дела; окупационния режим на територията на врага; изземването на пленено оборудване, както и поддържане на обществения ред на заетите територии. По време на военните операции (или по време на съответното затишие), военното разузнаване осигурява обратната връзка относно изпълнението на даден план и доколко той съответства на предварителните очаквания. == Военни действия == Основната причина за съществуването на въоръжените сили е употребата им в бойни действия, когато са задължени от националната политика, и съответно тяхното спечелване. Това е организационна цел на всеки вид въоръжени сили, и основната цел на военната мисъл през военната история. Употребата на военна сила е термин, който е насочен от проектирането на военни сили (от разгръщането на отделни звена като полкове или катери на определени театри), до тяхната съвкупност. Във Войната в залива, Централното командване на САЩ контролира военните сили (единици) на всяка от четирите включени рода войски. Как се постига победа, и каква форма тя приема, се изучава от повечето, ако",bg,Политика (Sous-catégorie),,https://bg.wikipedia.org/?curid=425457,1000,425457.0
,Форпост,"Форпост (на немски: Vorpost) или аванпост (на френски: avant-poste – място отпред, преден пост, преден пункт) е термин от военното дело.
Означава изнесена напред стража, преден охранителен пост (патрул) или отред за охрана. Поставя се от войските, намиращи се в състояние на отбрана или в почивка, откъм страната на предполагаемо нападение на противника с цел да се предотврати внезапно нападение върху основните сили.


== Източници и литература ==

Большая советская энциклопедия (БСЭ), Третье издание, „Советская энциклопедия“ 1969-1978 г. в 30-ти томах
Советская военная энциклопедия
Военный энциклопедический словарь (ВЭС), Москва, ВИ, 1984 г., 863 стр. с иллюстрациями (ил.), 30 листов (ил.)
„Военный энциклопедический словарь“ (ВЭС), Москва, ВИ, 2007 г.


== Вижте също ==
Гадес
Авангард",bg,Политика (Sous-catégorie),,https://bg.wikipedia.org/?curid=447668,114,447668.0
,Бяло знаме,"Белите знамена са имали различни значения в исторически план и в зависимост от случая.


== Знаме на временно примирие или преговори ==
Бялото знаме е международно признат знак за прекратяване на военни действия, примирие или предложение за преговори. То също така е и символ на капитулация, когато по-слабата военна сила иска преговори. Бялото знаме показва, че приближаващият преговарящ е невъоръжен, със съзнание да се предаде или желание да говори. Хората, носещи или развяващи бяло знаме, не трябва да бъдат обстрелвани, нито да откриват огън. Използването на знамето като знак за капитулация е включена в Женевските конвенции.
Неправомерната употреба на белите знамена е забранена от военните закони и се счита за военно престъпление или измама. Има много докладвани случаи за такова поведение във военни конфликти. Такъв случай е използването на бели знамена от войниците за да се приближат и нападнат или откриването на огън по войници, които се опитват да се предадат, носейки бели знамена. Често след като по-слабата военна сила е разбита вместо бели знамена се използват по-удобни за носене означения като тениски или кърпи за глави. Най-популярния начин за правене на бяло знаме е да се забие прът и да се завържат два от краищата на бял плат на края и някъде към средата на пръта.


=== Произход ===
За първи път белите знамена са използвани като символ на предаване по време на династията Източен Хан. В Римската империя историкът Публий Корнелий Тацит описва капитулация с използване на бяло знаме през 109 г., като дотогава римските войници са се предавали, носейки щитовете си над главите. Бялото знаме е често използвано в Западна Европа през Средновековието като символ на предаване. Белият цвят е използван основно защото показва, че носещите го хора са извън боя. Пленниците и заложниците, пленени в битката трябва да поставят парче бяла хартия върху шапката или шлема си, а предалите се гарнизони, ако искат безопасно прекарване, трябва да носят бели жезли. През 1625 г., в книгата на Хуго Гроций „Върху военните закони и мира“ (De jure belli ac pacis), един от основните текстове на международния закон, бялото знаме е описано като „символ за искане на преговори, който замества обяснението с думи“.


== Омеяди ==
Омеядската династия властва деветдесет години (661-750) над ислямския свят и използват бялото като означаващ цвят за да напомнят за първата победа на Мохамед при Бадр и същевременно да се различават от Абасидите, които използват черно. Поради това бялото е един от панарабските цветове.


== Кралство Франция ==

По време на т.нар. Ancien Régime, започнал в началото на 17 век, кралският флаг на Франция е чисто бяло знаме, като понякога върху него има хералдически лилии или герба на ордена на Светия дух.
Белият цвят също така е използван като символ на военна команда от главнокомандващия френската армия. Бяла ивица върху полковия флаг различавала френските войници от дипломатите, представящи Франция, за да се избегнат инциденти при капитулации. Френските войски във Американската война за независимост се бият под бяло знаме.
Френските военноморски сили използват белия флаг като знаме за линейните кораби. По-малките кораби имат други знамена, като например бяло знаме с хералдически лилии. Търговските и частните кораби си създават собствени знамена, за да представят Франция, но им е забранено да развяват бяло знаме.
По време на Френската революция бялото знаме е сменено от трикольор в синьо, бяло и червено. То става символ на френските роялисти и е върнато през Бурбонската реставрация, откогато е символ на цареубийство. Старото знаме е върнато след Юлската революция (1830) и оттогава насам е национален флаг на Франция. През 1873 г. опит за реставрация на монархията се проваля, защото гласеният за крал Анри V отказва да приеме трона без връщането на бялото знаме.


== Автомобилни състезания ==
В състезанията на Международната автомобилна федерация белият флаг предупреждава за бавна кола по-напред. В другите наддпевари бялото знаме, спуснато от стартовата кула показва, че водача в състезанието прави последната си обиколка. Също така може да се използва за предупреждение на първия да избегне объркване сред другите състезатели. Водачите могат да развяват малки бели знамена след катастрофа, за да покажат, че са се отървали без рани.


== Будистки и конфуциански страни ==
В будизма бялото е символ на скръбта, така че в страните, които го изповядват, бялото знаме има значението на черното знаме в останалите страни.


== Талибански Афганистан ==
По време на Афганистанската гражданска война талибаните използват бялото знаме като свой символ. Когато те превземат Кабул през 1996 г. националното знаме на Афганистан става бялото знаме, което символизира чистотата на вярата и властта. През 1997 г. е добавен текстът на шехадета.


== Кланът Минамото ==
По време на войната Генпей (1180-1185) кланът Минамото се бие под бяло знаме, а кланът Тайра - под червено. Тъй като последвалите шогуни са наследници на клана Минамото, бялото знаме е национален флаг до 1868 г., краят на шогуната Токугава, когато е приета международната му употреба.


== Източници ==",bg,Политика (Sous-catégorie),,https://bg.wikipedia.org/?curid=310819,799,310819.0
,Пушечно месо,"„Пушечно месо“ е разговорен израз, отнасящ се до войници, които лесно ще бъдат пожертвани в бой. Фразата се използва в ситуация, при която войниците имат изключително малък или никакъв шанс за победа, например фронтална атака срещу укрепени картечни гнезда. Такива ситуации са често срещани в тактиката на окопната война, използвана в Първата световна война.
Фразата „пушечно месо“ се използва също и да подчертае разликата между пехотата и другите видове войски (артилерия, ВВС или ВМС), които по принцип имат много по-висока вероятност за оцеляване .
Изразът означава „месо за пушки“, с други думи „храна за оръдия“ (на английски: cannon fodder).",bg,Политика (Sous-catégorie),,https://bg.wikipedia.org/?curid=146439,99,146439.0
,Префектура (Бразилия),"Префектура, (на португалски: Prefeitura) в Бразилия е седалището на изпълнителната власт на общината, подобно на кметството в България. Тя се оглавява от префекта (на португалски: prefeito — кмет) и се разделя на служби на управление, като например образованието, здравеопазването или околната среда. Терминът може също да се отнася за общинската сграда в която е седалището на управлението на общината, и съответно — кабинета на кмета.


== История ==
Префектурата като институция е сравнително нова в историята на Бразилия. Тя е наследник на общинската камара, интендантския съвет и общинското интендантство.
През целия период на колониална Бразилия, най-висшата общинска административна институция е общинската камара, която тогава има по-широк спектър от функции в сравнение с днес. По това време например общината събира данъци; регулира упражняването на свободни професии и занаяти, търговията, създаването и управлението на затворите, т.е. широка гама от дейности в три области на управление: изпълнителната, законодателната и съдебната власт, по подобие на португалския модел на управление на общините (все още в сила в Португалия).
С Независимостта на Бразилия, автономията на общинските камари е драстично намалена. Бразилската империя централизира държавната администрация посредством Конституцията от 1824 г. Мандатът бива фиксиран на четири години, а членът на камарата (vereador), получил най-много гласове поема нейното председателство. Новият председател, заедно с новите функции, продължава да отговаря за функции, сравними с тези които имат днешните кметове, в допълнение към задълженията си като член на общинската камара и като председател на Камарата на общинските съветници (Câmara dos Vereadores).
При обявяването на Републиката през 1889 г., общинските камари се разпускат, а властта им — променена. Президентите на щатите придобиват правото да назначават членове на „Управителния съвет“ (Conselho de Intendência). Тези съвети са отговорни единствено пред общинската изпълнителна власт, разграничавайки я от законодателната власт, за която отговарят общинските камари (след възстановяването им).
В същото време продължава да съществува, в повечето случаи, съвпадение между постовете интендант и президент на Камарата, въпреки че така излиза че един човек е отговорен за две независими помежду си власти, изпълнителната и законодателната. Интендантът се избира от президента на всеки щат на федерацията, бидейки в повечето случаи президент на общинския законодателен орган, пост за който е бил избран от членовете на камарата.
През 1905 е създадена фигурата „генерален интендант“ и е основано т.нар. „общинско интендантство“, с което се прекратява съвпадението между постовете интендант и президент на Камарата. Въпреки това, щом членовете на общинската камара – и, следователно, непряко и президента на Камарата се избират от народа, генералния интендант продължава да бъде назначаван от президента на всеки щат.
Тази система остава в сила до 1930 г., когато, с Революцията от 1930 и с началото на Ерата Варгас, се създава фигурата на префекта и се основава „префектурата“, на която се възлагат функциите на изпълнителната власт на общината, по подобие на бившето общинско интендантство. След приемането на новата конституция от 1934, префектът (кметът) вече се избира от народа, с някои изключения по време на диктатурите и военните режими в историята на Бразилия, когато кметът отново се избира чрез назначение от федералното или щатското правителство.


== Галерия ==

	Префектури в Бразилия
		
			
			
		
		
			
			
		
		
			
			
		
		
			
			
		


== Вижте също ==
Общини в Бразилия
Списък на общините на Бразилия",bg,Политика (Sous-catégorie),,https://bg.wikipedia.org/?curid=354668,513,354668.0
,Кралици на франките,"Това е списък на кралиците на франките:


== Меровинги ==
Базина, съпруга на Хилдерих I
Клотилда, 2. съпруга на Хлодвиг I
Еустера, 1. съпруга на Теодорих I, майка на Теодеберт I
Суавегота, 2. съпруга на Теодорих I
Ултрогота, съпруга на Хилдеберт I
Ингунда, 1. съпруга на Хлотар I
Гунтека (Гондиока, Гунтеука), съпруга на Хлодомер и 3. съпруга на брат му Хлотар I
Арнегунда, 2. съпруга на Хлотар I
Радегунда, 4. съпруга на Хлотар I
Хунзина (Хунсена, Гунзинда), 5. съпруга на Хлотар I
Деотерия (Деутерия), конкубина на Теодеберт I, майка на Теодебалд
Визигарда, съпруга на Теудеберт I
Валдерада, съпруга на Теодебалд и на Хлотар I
Ингоберга (Ингеберга), съпруга на Хариберт I
Мерофледа, наложница на Хариберт I
Марковефа, наложница на Хариберт I
Теодехилда (Теодогилда)
Венеранда
Маркатруда
Аустрегилда
Брунхилда, съпруга на Сигиберт I
Аудовера, 1. съпруга на Хилперих I
Галсвинта, 2. съпруга на Хилперих I
Фредегунда, 3. съпруга на Хилперих I
Faileude
Билихилда, съпруга на Теодеберт II
Теудехилда
Ерменберга
Халдетруда, 1. съпруга на Хлотар II
Бертруда, 2. съпруга на Хлотар II, майка на Дагоберт I
Сихилда, 3. съпруга на Хлотар II, майка на Хариберт II
Фулберта, съпруга на Хариберт II
Гоматруда, 1. съпруга на Дагоберт I
Нантилда, 2. съпруга на Дагоберт I, майка на Хлодвиг II
Рагнетруда, жена на Дагоберт I, майка на Сигиберт III
Вулфегонда, 3. съпруга на Дагоберт I
Берхилда
Химнехилда, съпруга на Сигиберт III, майка на Дагоберт II
Света Батилда, 2. съпруга на Хлодвиг II
Билхилда, съпруга на Хилдерих II
Хродехилда (Клотилда), съпруга на Теодорих III


== Каролинги ==
Бертрада от Лаон, съпруга на Пипин III, майка на Карл Велики
Химилтруда, връзка на Карл Велики
Дезидерата, 1. съпруга на Карл Велики
Хилдегард, 2. съпруга на Карл Велики
Фастрада, 3. съпруга на Карл Велики
Луитгард, 4. съпруга на Карл Велики
Маделгарда, съ-жена на Карл Велики
Герсвинда, първата конкубина на Карл Велики
Регина, конкубина на Карл Велики
Аделинда, конкубина на Карл Велики
Герберга, съпруга на Карлман I
Теуделинда Сенс
Ирмингарда, 1. съпруга на Лудвиг Благочестиви
Юдит Баварска, 2. съпруга на Лудвиг Благочестиви, майка на Карл II Плешиви
Ирментруда, 1. съпруга на Карл II Плешиви
Рихилда, 2. съпруга на Карл II Плешиви
Ансгарда, 1. съпруга на Луи II
Аделаида, 2. съпруга на Луи II
Рихарда, съпруга на Карл III
Теодрада, съпруга на Одо
Фредеруна, 1. съпруга на Карл III
Едгива, 2. съпруга на Карл III
Адела (Елис), 1. съпруга на Робер I
Беатрис Вермандоа, 2. съпруга на Робер I
Емма Френска, съпруга на Раул
Герберга Саксонска, съпруга на Луи IV
Емма Италианска, съпруга на Лотар


== Външни препратки ==
MEROVINGIANS
CAROLINGIANS


== Вижте също ==
Списък на франкските владетели",bg,Хора (Sous-catégorie),,https://bg.wikipedia.org/?curid=357542,426,357542.0
,Арнегунда,"Арнегунда (на френски: Arnegonde de Worms, Arégonde или Aregunda; Arnegunde, Aregunde; * 515/520; † 565/570) е втората съпруга на краля на франките Хлотар I и майка на Хилперих I (* 535; † 584), крал на Неустрия.


== Биография ==
Дъщеря е на Хлодомер II, крал на Вормс, и Арнегунда Саксонска. Сестра е на Ингунда, първата жена на Хлотар I.
Арнегунда се омъжва за Хлотар I около 533/534 г. Тогава Ингунда е още жива.
Григорий Турски в „История на франките“ разказва, че веднъж Ингунда се обърнала към съпруга си с молба да намери за сестра ѝ уважаван и състоятелен мъж. Хлотар не намерил никой по-достоен от себе си и се оженил за Арнегунда сам. От този брак се родил син Хилперих I, бъдещ крал на Нейстрия.


== Гробницата на Арнегунда ==
Арнегунда умира между 570 и 573 г. (някои историци датират смъртта ѝ в периода 580 – 590) и е погребана в базиликата Сен-Дени. Погребението на Арнегунда е открито през 1959 г. от френския археолог Мишелем Флери. В гробницата намират останки от жена в богати дрехи, а сред множеството скъпоценности е открит пръстен с гравиран надпис Arnegundis Regina, което позволява да се идентифицира гробницата.

		
			
			
		
		
			
			
		


== Източници ==
Georges Tessier, Le baptême de Clovis, éditions Gallimard, 1964, p. 320
Paule Lejeune, Les reines de France, Vernal et P. Lebaud, Paris, 1989, ISBN 2-86594-042-X, p. 29 – 30.
Patrick Périn, Pour une révision de la datation de la tombe d'Arégonde, épouse de Clotaire Ier, découverte en 1959 dans la Basilique de Saint-Denis, Archéologie médiévale, tome XXI, (p. 22 – 50) CNRS, Paris, 1991, ISBN 2-222-04562-2.


== Външни препратки ==
Пръстен и фибула на Арнегунда
Археологически находки 4 – 7 век, в т.ч. ювелирни изделия от погребението на Арнегунда Архив на оригинала от 2006-09-06 в Wayback Machine.",bg,Хора (Sous-catégorie),,https://bg.wikipedia.org/?curid=297950,293,297950.0
,Битка при Цюлпих,"Битката при Цюлпих или Толбиак (на немски: Zülpich; на латински: Tolbiacum; на френски: Tolbiac) се провежда през 496 г. между Рейнските франки със Сигиберт от Кьолн с помощта на Салическите франки с Хлодвиг I против нападналите алемани. Франките побеждават алеманите.
При битката алеманският крал (името му не е известно) пада убит. Участието на Хлодвиг засилва неговата позиция при Рейнските франки. След битката Хлодвиг I, както се заклел, се кръщава.


== Литература ==
Die Franken und die Alemannen bis zur „Schlacht bei Zülpich“ (496/97), Reallexikon der germanischen Altertumskunde, 19, de Gruyter, Berlin/New York NY, 1998, ISBN 3-11-015826-4


== Външни препратки ==
Schlacht von Zülpich
Karl Simrock, Die Schlacht bei Zülpich


== Вижте също ==
Битка при Цюлпих (1267)",bg,Хора (Sous-catégorie),,https://bg.wikipedia.org/?curid=393268,117,393268.0
,Битка при Волтурно (554),"Битката при Волтурно, известна също като Битка при Казилинум или Битка при Капуа, се провежда през октомври 554 г. по време на Готската война при река Волтурно, Италия.
Води се между Източната Римска империя (Византия, 18 000 души) с командир Нарсес заедно с херулите (федерати) против алеманите и франките (20 000 души) с командир Бутилин. Завършва с победа на Източната Римска империя.


== Източници ==
Агатий: Historiarium. Joseph D. Frendo, Berlin 1975, Corpus Fontium Historiae Byzantinae Series Berolinensis Bd. 2a
Hans Delbrück: Geschichte der Kriegskunst, Bd. 2, Nikol-Verlag, Berlin 2000 (ND). ISBN 3-933203-74-0
John Bagnell Bury: History of the Later Roman Empire, Bd. 2, Macmillan & Co., London 1923. (Online)
John Haldon, The Byzantine Wars, The History Press,‎ 2008, ISBN 978-0-7524-4565-6",bg,Хора (Sous-catégorie),,https://bg.wikipedia.org/?curid=520867,121,520867.0
,Дар на Пипин,"Дарът на Пипин (на немски: Pippinische Schenkung) e дарение от крал Пипин III на църквата в Рим.
Когато през 751 г. Пипин III e избран за крал на франките, с което слага край на управлението на династията на Меровингите, той иска кралската му титла да бъде официално призната от папа Захарий и съответно от църквата, с което да бъде легализиран статутът на Каролингите като кралска династия.
Експанзията на лангобардския крал Айзтулф в Италия карат папа Стефан II през 754 г. да се отдръпне от Византия и да поиска закрила от франките. Пипин, като християнски крал, обещава да предаде отново завоюваните от лангобардите територии на наследниците на св. Петър.
В документа от град Киерзи от 756 г. Пипин гарантира на папата, че: Дукат Рим, Екзархат Равена, Пентаполис, Тусция, Венето, Истрия и херцогствата Сполето и Беневенто са църковни територии. Тази декларация става позната като „Пипинският дар“ и се приема за основаването на Папската държава.
Императорската коронизация на сина на Пипин – Карл Велики от папа Лъв III на Коледа 800 г. обикновено се приема като датата на създаване на Свещената Римска Империя като наследник на Римската империя, а освен това е доказателство за тесните връзки съществували между династията на Каролингите и Папската държава.


== Вижте също ==
Константинов дар
Дарението от Сутри
Папска държава",bg,Хора (Sous-catégorie),,https://bg.wikipedia.org/?curid=265389,212,265389.0
,Ейнджъл Хейз,"Райкиа Уилсън (на английски: Raykeea Wilson), по-известна като Ейнджъл Хейз (на английски: Angel Haze), е американска рапърка.


== Биография ==
Ейнджъл Хейз е родена на 10 юли 1991 г. в Детройт, Мичиган. Тя е от индиански произход и живее в Спрингфилд, Вирджиния.
Псевдонимът ѝ е комбинация от Джена Хейз и второто ѝ име (Ейнджъл).
Определя се като пансексуална и с небинарен пол.
От 2014 до 2015 г. има връзка с манекенката Айърланд Болдуин, дъщерята на Алек Болдуин и Ким Бейсинджър.


== Дискорафия ==


=== Миксирани ленти ===


=== EP-та ===


=== Сингли ===


=== Гост участия ===


=== Видеоклипове ===


== Източници ==",bg,Хора (Sous-catégorie),,https://bg.wikipedia.org/?curid=432563,103,432563.0
,Кара Делевин,"е канадския роден политик Хамар Грийнууд. Кара учи в училище „Франсис Холанд“ в централен Лондон, когато е била на 16 години, а по-късно в училище „Бейдълс“ в Хемпшир. Делевин страда от диспраксия. През юни 2015 Кара проговори за битката ѝ с болестта: „Бях в голяма депресия, тревожност и самоомраза, когато чувствата ми бяха толкова болезнени. Веднъж опитах да ударя главата си в едно дърво, за да се нокаутирам.“. На 16 години, след приключване на изпитите ѝ, се премества в специално училище, за да се съсредоточи върху драмата и музиката. След една година напуска училището и следва пътя на сестра си Попи, която също е модел. == Личен живот == Кара се определя като бисексуална и пансексуална. През юни 2015 г. Делевин потвърди, че има връзка с американската музикантка Ани Кларк, която е известна със сценичното си име St. Vincent, след като се раздели с предишната си приятелка Мишел Родригес. Делевин казва, че много обича животните. През 2015 г. моделът проведе търг за личния ѝ часовник TAG Heuer, дарявайки £18 600 за WildCRU. По време на срещата на Women in the World през октомври 2015 г. Делевин говори за битката си с депресията, която е започнала, когато тя е била на 15 години. Тя има връзка с американската актриса Ашли Бенсън от 2018 до 2020 г. == Кариера == === Кариера на модел === Кара за първи път започва кариерата си на модел на десетгодишна възраст в уводна статия, заснета от Брус Уебър, за италианското Vogue заедно с модела Лейди Елуиз Ансън. През 2009 г. подписва договор с модната агенция Storm Model Management, след като е забелязана от Сара Дукас, която преди това е открила Кейт Мос. През 2011 г. Кара беше част от пролетно-лятната колекция на Burberry заедно с други британски модели като Джордан Дън. Това беше заснето на плажа Брайтън от Марио Тестино. Първата поява на Делевин на модния подиум е през 2011 на седмицата на модата в Лондон, позирайки с есенно-зимната колекция на Burberry. Джордан Дън открива и закрива шоуто с Делевин. Моделът е лице на кампанията Beauty на Burberry заедно с британските модели Еди Кембъл и Джордан Дън. Кара е включена в рекламни кампании на марки като H&M, Dominic Jones Jewellery, Blumarine, DKNY, Tom Ford, Yves Saint Laurent, Zara и Chanel. В британското издание на Vogue е описана като „звездно лице“ на есенно-зимния шоу сезон за 2012/2013, след дефилирането ѝ на подиума за марки като Shiatzy Chen, Moschino, Jason Wu, Oscar de la Renta, Burberry, Dolce & Gabbana, Fendi, Stella McCartney, Dsquared и Chanel. Кара е красила кориците на британското Vogue три пъти, включително и през 2011, както и на изданията на списанието в Корея, Бразилия, Австралия, Япония, Италия и Португалия. Снимала се е и за кориците на списания като LOVE, i-D, Russh, Jalouse и Style.com. Тя беше на корицата на септемврийския брой на списание W. Делевин е дефилирала на модни ревюта за шоуто на Victoria's Secret през 2012 и 2013. Тя е лице на кампанията Chanel's Resort 2013, заедно с холандския модел Саския де Браун. Лице е и на марката DKNY в края на 2012. През 2012 и 2014 Кара печели наградата „Модел на годината“ на британските модни награди. През януари 2015, след като през 2013 и 2014 се появява в кампании, тя е обявена за новото лице на Yves Saint Laurent Beauté. На 23 януари 2015 Делевин е обявена за нов посланик на марката швейцарски часовници TAG Heuer. На 8 юни 2015 профилът на Кара беше отстранен от уебсайта на Storm Model Management. По-късно е потвърдено, че е прекратила връзките си с управлението, за да се съсредоточи върху актьорската си кариера. През юли Делевин се появи на корицата на американското Vogue. През август 2015 тя обявява, че се отказва за малко от моделирането, за да се фокусира върху актьорството. В последно време моделката е била доста стресирана заради моделирането и това е допринесло за болестта по кожата ѝ – псориазис. === Актьорска кариера === През 2012 Кара играе ролята на принцеса Сокорина, съпругата на граф Вронски, във филма Ана Каренина, който е адаптация на едноименния роман на Лев Толстой. През август 2013 Кара обявява, че ще озвучава диджея на радиостанцията Non-Stop-Pop FM във видеоиграта Grand Theft Auto V, която става най-бързо продаваната видеоигра в историята. През юни 2014 Делевин направи своя телевизионен дебют в последния епизод на третия сезон на Playhouse Presents. Това е поредица от самостоятелни телевизионни пиеси, направени от British Sky Arts. Кара е включена като Клоуи срещу британската актриса Силвия Симс. През 2013 си партнира с актьори като Кейт Бейкинсейл и Даниел Брюл в трилъра The Face of an Angel. Филмът получава смесени отзиви, но Кара е похвалена за актьорската си игра. The Metro коментира: „В първата си голяма филмова роля тя доказа, че може да има сладко и игриво присъствие на екрана. Тя носи усещане за жизненост, което липсва от останалата част от филма.“. На 24 октомври 2014 тя участва в скеч за годишното 90-минутно комедийно телевизионно събитие, наречено The Feeling Nuts Comedy Night, което се излъчва по Канал 4 и имаше за цел да повиши информираността за рак на тестисите. Един месец по-късно Кара беше включена във видео на южно-африканската група Die Antwoord за песента им Ugly Boy. През декември 2014 Кара се снима в „Прераждане“, кратък филм от Карл Лагерфелд заедно с Фарел Уилямс и Джералдин Чаплин. През февруари 2015 Делевин се появи в музикалното видео на ASAP. През май участваше и в музикалното видео Bad blood на Тейлър Суифт. През 2015 Кара играе главната роля на Марго Шпиегелман в адаптация по романа на Джон Грийн – Хартиени градове. Филмът донесе $12 650 140 само за първия уикенд след премиерата в САЩ, което го поставя на шесто място в бокс офиса. Критиката на Rotten Tomatoes гласи: „Хартиени градове не е толкова дълбоко засягащ, колкото исках, но все още е добре изиграно и достатъчно вглъбено, за да спечели сърцата на юношите.“. Заради играта ѝ Джъстин Чанг я нарича „истинското откритие на филма“. Добавя още: „Въз основа от доказателствата за работата си тук, тази поразителна актриса е тук, за да остане.“.",bg,Хора (Sous-catégorie),,https://bg.wikipedia.org/?curid=496827,1000,496827.0
,Майли Сайръс,"си, докато баща ѝ снима сериала „Докторът“. Сайръс казва, че докато гледа баща си на снимачната площадка, тя се вдъхновява да започне кариера в същия бизнес. След като през 2001 г. баща ѝ я завежда да гледа филма Mamma Mia!, Майли му казва: „Това искам да правя, татко. Искам да съм актриса“. Тя започва да ходи на уроци по пеене и актьорско майсторство в Armstrong Acting Studio в Торонто. В първата си роля Сайръс играе момиче на име Кайли в сериала „Докторът“. През 2003 г. Сайръс играе младата Рути във филма на Тим Бъртън, Big Fish („Голяма риба“). Kандидатства за главната роля, „Клоуи Стюарт“. След като изпраща нова касета и лети до Холивуд за още прослушвания, казват на Сайръс, че е прекалено млада за ролята. Въпреки това способностите ѝ да пее и да играе, подтикват продуцентите да я поканят за още няколко прослушвания. Сайръс получава ролята, вече кръстена на нея (Майли Стюарт), на дванадесет. Междувременно тя се явява на прослушване за филма The Adventures of Sharkboy and Lavagirl („Приключенията на Шаркбой и Лавагърл“), но не получава ролята. След началото на кариерата на Майли, Тиш Сайръс подписва с Мичъл Госет, известен с откриването на млади таланти. За музикалната кариера на Сайръс, Тиш послушала съвета на Доли Партън, известна певица и кръщелница на Сайръс, и подписала с Джейсън Мури. „Доли каза, че Мури са хора, на които можеш да имаш доверие“, казва Тиш Сайръс, „и каза, че имат морал, което не е в границите на бизнеса“. Според списанието The Hollywood Reporter, съветът на Партън бил „най-добрият съвет, който Тиш можела да получи за това кой трябва да представя дъщеря ѝ“. След това бизнес мениджърът на Били Рей става бизнес мениджър и на Майли. === 2006 – юни 2008: Хана Монтана === Хана Монтана се излъчва за първи път на 24 март 2006 г. в САЩ и има средно по 4 милиона зрители. От 2009 г. Дисни Ченъл плануват 4-ти последен сезон, през 2010 г. Като главна героиня в „Хана Монтана“, Сайръс добива популярност сред децата и тийнейджърите, довеждащо до успешна певческа кариера. Първия ѝ запис е за четвъртото издание на ДисниМания с кавър на Джеймс Баскет. На 24 октомври Дисни издава първия саундтрак към Хана Монтана. Албумът дебютира под първо място в US Billboard 200 и продава 281 000 копия през първата седмица. На 26 юни 2007 г. излиза двойният албум Hannah Montana 2: Meet Miley Cyrus. Първият диск е втори саундтрак към Хана Монтана, а вторият – самостоятелен албум на Майли. След като се продава в повече от 3 милиона копия, той става платинен. Първото турне на Сайръс започва на 18 октомври 2007 г. и завършва на 31 януари 2008 с 69 концерта в САЩ. Тя пее като себе си и в ролята на Хана Монтана. Снима се и филм за турнето – Hannah Montana & Miley Cyrus: Best of Both Worlds Concert. === Октомври 2013 – 2016: Bangerz ерата и животните === През 2013 г., Майли записва албума Bangerz и разбунва духовете. По онова време прави много промени върху себе си – започва да пуши трева, избира провокативна визия, провокативно държание, съсредоточавайки се върху хип-хоп и рап песни. Точно заради това в очите на едни Майли вече не е това, което е била преди, а в очите на други Майли става новата им фаворитка. Тя тръгва и на своето турне Bangerz Tour от 2013 до 2014 г. След това следва малка творческа почивка за Майли. През 2015 г. Майли пуска албума Miley Cyrus And Her Dead Petz. Става ясно, че Майли е събрала в едно песни за нейните мъртви животни. За албума прави турнето Milky Milk Tour. През 2016 Майли става част от журито на The Voice. === Май 2017 – декември 2018 === След голяма почивка Майли се завръща на сцената през май 2017 г. с новата си песен Malibu. Тя спира тревата, като казва, че иска да се фокусира върху кариерата си. Майли прекъсва всички връзки с хората, които са работили с нея по време на ерата на Bangerz, и казва, че за нея рап музиката е безсмислена и обидна. Тя представя пред публиката други две нови песни – Inspired и Week Without You. На 29 септември Майли пуска новия си албум Younger Now. Част от хората от публиката не са доволни от песните, друга част не обръщат внимание, а останалата част искат песни като от албума ѝ Bangerz и поради тази причина, тя не прави турне за албума. Самата тя разкрива, че не е очаквала да има интерес върху албума. През 2017 г. тя отново става жури в The Voice и е ментор на финалистка, която завършва на 3-то място. Двете записват нова версия на Wrecking Ball, както и нови песни на финалистката, налични само в Apple Music. Майли работи по нов албум през тази година, с композитори, които са доста известни и Грами носители. През януари 2018 г. Майли пее на сцената на Грами със сър Елтън Джон. Тогава тя се среща със своя стар приятел Mike Will Made it и го нарича „моят ангел“. Майли си прави две фотосесии – за Св. Валентин и Великден. На 10 април 2018 г. се излъчва концертът на сър Елтън Джон, а Майли има честта да го открие. Майли записва две песни на Елтън Джон, под формата на кавъри за албум на Variours Artists, вдхъновен от Елтън – Bitch is Back и Don’t Let the Sun Go Down on Me. На 14 април Майли пуска снимка в социалните мрежи, като загатва, че се е завърнала в музикалното студио. На 29 ноември Марк Ронсън пуска своята колаборация Nothing Breaks Like A Heart с Майли Сайръс. На 14 декември излиза колаборация между Майли, Шон Оно Ленън и Марк Ронсон – Happy Xmas (War Is Over), която е кавър на световноизвестна коледна песен и по този начин Сайръс прави изненада за своите фенове. == Социални дейности == Майли е поддръжничка на движението за борба с расизма „Блек Лайвс Метър“. == Дискография == === Студийни албуми === Meet Miley Cyrus (2007) Breakout (2008) Can't Be Tamed (2010) Bangerz (2013) Miley Cyrus & Her",bg,Хора (Sous-catégorie),,https://bg.wikipedia.org/?curid=239638,1000,239638.0
,Джена Малоун,"Джена Малоун (на английски: Jena Malone) е американска актриса, носителка на награда „Сатурн“ и номинирана за „Златен глобус“ и две награди „Сателит“.


== Личен живот ==
Има един син, роден през 2016 г., от връзката ѝ с фотографа Итън Лорензо.
През август 2022 г. Малоун се разкрива като пансексуална и отворена към полиаморни връзки.


== Частична филмография ==

1997 – „Контакт“ (Contact)
1998 – „Втората майка“ (Stepmom)
2001 – „Дони Дарко“ (Donnie Darko)
2001 – „Къщата на моя живот“ (Life as a House)
2002 – „Шерифът“ (The Badge)
2003 – „Съединените щати на Лиланд“ (The United States of Leland)
2003 – „Студена планина“ (Cold Mountain)
2004 – „Спасение!“ (Saved!)
2005 – „Балада за Джак и Роуз“ (The Ballad of Jack and Rose)
2005 – „Гордост и предразсъдъци“ (Pride & Prejudice)
2007 – „Сред дивата природа“ (Into the Wild)
2008 – „Руините“ (The Ruins)
2009 – „Солистът“ (The Soloist)
2011 – „Sucker Punch: Измислен свят“ (Sucker Punch)
2012 – „Хетфийлд и Маккой“ (Hatfields & McCoys)
2013 – „Игрите на глада: Възпламеняване“ (The Hunger Games: Catching Fire)
2014 – „Игрите на глада: Сойка-присмехулка – част 1“ (The Hunger Games: Mockingjay – Part 1)
2015 – „Игрите на глада: Сойка-присмехулка – част 2“ (The Hunger Games: Mockingjay – Part 2)
2016 – „Батман срещу Супермен: Зората на справедливостта“ (Batman v Superman: Dawn of Justice)
2016 – „Неоновият демон“ (The Neon Demon)


== Бележки ==


== Външни препратки ==
Джена Малоун в  Internet Movie Database",bg,Хора (Sous-catégorie),,https://bg.wikipedia.org/?curid=490189,241,490189.0
,Александър Герст,"Александър Герст е германски астронавт на Европейската космическа агенция и геофизик.


== Биография ==
Роден е в Кюнцелзау, Баден-Вюртемберг, Германия на 3 май 1976 г.
От 2001 г. до 2003 г. Герст учи за магистърска степен по науки за земята в университета Виктория в Уелингтън в Нова Зеландия.
Прекарва 165 дни в космоса по време на 40-а и 41-вата експедиции до Международната космическа станция от май до ноември 2014 г. Герст се завръща в космоса през юни 2018 г. по време на експедициите 56/57.
Командир на 57-а космическа мисия – първият германец на тази позиция.


= Бележки =",bg,Хора (Sous-catégorie),,https://bg.wikipedia.org/?curid=708385,98,708385.0
,Кристина Коук,"Кристѝна Ха̀мък Ко̀ук (на английски: Christina Hammock Koch, [kɹɪsˈtiːnə ˈhæmək koʊk]) е американска космонавтка.
Родена е на 29 януари 1979 година в Гранд Рапидс, Мичиган, но израства в Джаксънвил, Северна Каролина. През 2002 година получава магистърска степен по електроинженерство в Севернокаролинския щатски университет, след което започва работа в НАСА, а от 2013 година се обучава за космонавт. От 14 март 2019 година до 6 февруари 2020 година е на Международната космическа станция, като поставя рекорд за най-продължителен престой на жена в космоса.


== Бележки ==",bg,Хора (Sous-catégorie),,https://bg.wikipedia.org/?curid=788142,85,788142.0
,Джесика Меир,"Джесика Улрика Меир (на английски: Jessica Ulrika Meir) е американска космонавтка и биоложка.
Родена е на 1 юли 1977 година в Карибу, Мейн, в еврейско семейство на лекар и медицинска сестра, имигранти от Швеция и Израел. През 1999 година получава бакалавърска степен по биология от Университета „Браун“, след което защитава магистратура в Международния космически университет в Страсбург, а през 2009 година защитава докторат по морска биология в Института по океанография „Скрипс“. През 2013 година е избрана от НАСА за космонавт и през 2019 – 2020 година участва в експедиция до Международната космическа станция.


== Бележки ==",bg,Хора (Sous-catégorie),,https://bg.wikipedia.org/?curid=789844,96,789844.0
,Кенет Бауерсокс,"Кенет Бауерсокс (на английски: Kenneth Bowersox) е бивш американски астронавт и ветеран от пет космически полета и продължителен престои на Международната космическа станция.
Отрасъл е в родния си град Бедфорд, щата Индиана. Кенет е завършил военноморската академия на САЩ и има диплома за аерокосмически инженер. Бил е тестови пилот на самолетите A-7 Corsair II и F/A-18 Hornet. Избран е за кандидат астронавт на селекция през 1987 г. Кенет носи званието капитан в американските ВМС. Бауерсокс е летял първо на полетите на космическата совалка STS-50 и STS-61 и е бил командир на полет STS-73. Взел е участие в STS-82, полет за ремонтни дейности по телескопа Хъбъл. С полет STS-113 той пристига на МКС, където прекарва значителен период от време като член на Експедиция 6 през 2002 и 2003 г.


== Външни препратки ==
Биография от НАСА.
Космически факти от живота на Кенет Бауерсокс.",bg,Хора (Sous-catégorie),,https://bg.wikipedia.org/?curid=189931,142,189931.0
,Леонид Кизим,"Леонид Денисович Кизим (на украински: Леонид Денисович Кизим; на руски: Леонид Денисович Кизим) е украински съветски космонавт.
Той е роден на 5 август 1941 г. в Красний Лиман, Донецка област. През 1963 г. завършва Черниговското висше военно авиационно училище. Служи в съветските военновъздушни сили.
През 1965 г. е зачислен в отряда на космонавтите (Група ВВС-3).
Влиза в състава на дублиращия екипаж на Союз Т-2 (1980 г.), Союз Т-6 (1982 г.) и Союз Т-10А (1983 г.).
Участва като командир в полетите на Союз Т-3 до Салют-6 (27 октомври - 10 ноември 1980), Союз Т-10- Салют-7 (8 февруари - 2 октомври 1984) и Союз Т-15 до Мир и Салют-7 (13 март – 16 юли 1986), като прекарва в космоса общо 374 дни 17 часа и 56 минути.
Достига до званието генерал-полковник и на два пъти е удостояван с отличието Герой на Съветския съюз.
Леонид Кизим умира в Москва на 14 юни 2010 г.


== Източници ==
Биография",bg,Хора (Sous-catégorie),,https://bg.wikipedia.org/?curid=309775,155,309775.0
,Жак дьо Нойон,"Жак дьо Нойон (на френски: Jacques de Noyon) е френски трапер и пътешественик-изследовател.


== Биография ==
Роден е на 12 февруари 1668 година в Троа Ривиер, провинция Квебек, Нова Франция (днес Канада), в семейство на френски преселници.
През 1688 г., заедно с други трима трапери, достига до залива Тъндър Бей, на западния бряг на Горно езеро, където зимуват. От там през пролетта на 1689 на запад от Горното езеро открива река Рейни, протичаща през езерата Лак ла Круо, Намакан и Рейни (открити от него) и достига до откритото от него Горско езеро (Lake of the Woods, 49°00′ с. ш. 94°45′ з. д.49° с. ш. 94.75° з. д.49, -94.75, 4350 км2).
Умира на 12 май 1745 година в Бушервил, Нова Франция, на 77-годишна възраст.


== Източници ==
Магидович, И. П. и В. И. Магидович, Очерки по истории географических открытий, 3-то изд. в 5 тома, М., 1982 – 86 г.
Т. 3. Географические открытия и исследования нового времени (середина ХVІІ – ХVІІІ в.) Архив на оригинала от 2011-05-17 в Wayback Machine., М., 1984 г., стр. 198.",bg,Хора (Sous-catégorie),,https://bg.wikipedia.org/?curid=343279,174,343279.0
,Таня Шелхорн,"Таня Шелхорн (на латиница: Tania Schellhorn) е българска писателка и актриса, родена в град Брезово на 3 февруари 1951 г.


== Биография ==
През 1969 г. завършва гимназия в град Пловдив. Проявява интерес към театъра и играе като стажант-актриса в Драматичните театри в Русе и Ямбол.
През 1982 г. завършва ВИТИЗ „Кр. Сарафов“ – София със специалност Куклено актьорско майсторство в класа на проф. Атанас Илков.
От 1973 до 1986 г. работи в куклените театри в Ямбол, Габрово и Пловдив. От 1986 до 1994 г. е на турне в Швейцария със собствена куклена програма за възрастни. След 1994 г. живее постоянно в Швейцария.


== Творчество ==
Издава сборника с очерци „На подобното с подобно“ (2003) и автобиографичния роман „Дарина“ (2004) на български и немски език. Следват „Д-р Кристиан и неговата компания“ (2004) и „Най-дивната нощ“ (2007), които доразвиват сюжета в „Дарина“ и оформят трилогията, носеща редица черти, характерни за менипеята.
Автор на книга с пиеси за куклен театър „Вупер – котаракът супер“ (2005), на разкази, приказки, пътеписи, писма, публицистични статии.


== Източници ==
Таня Шелхорн, LiterNet
Таня Шелхорн, Литературен свят
Таня Шелхорн, Културни новини
Т. Шелхорн на сайта theatre.art.bg
Шелхорн в www.public-republic.de Архив на оригинала от 2014-04-21 в Wayback Machine.


== Външни препратки ==
Откровения на Таня Шелхорн за тайната на нейното щастие
Българка е кукловод №1 в Швейцария, Детската мечта на актрисата била да стане лекар, Александра Терзийска, 10 януари 2009
Публикации на Таня Шелхорн",bg,Хора (Sous-catégorie),,https://bg.wikipedia.org/?curid=315683,236,315683.0
,Никола Лалчев,"Никола Здравчев Лалчев е български комунист, офицер, генерал-майор от Държавна сигурност.


== Биография ==
Роден е на 11 февруари 1932 г. в Брезово. Член на РМС от 1932 г., а на БКП от 1954 г. През 1951 г. е избран за секретар на Общоминния комитет на ДСНМ в Мадан. Между 1952 и 1955 г. отбива военната си служба. През 1957 г. става първи секретар на Околийския комитет на ДКМС в Мадан. През 1959 г. завършва комсомолската школа в Москва и при завръщането си е определен за секретар на Окръжния комитет на ДКМС в Смолян. По-късно е първи секретар на комитета. Член на ЦК на ДКМС. От 1962 до 1965 г. учи във Висшата партийна школа при ЦК на КПСС. От 5 април 1966 г. е заместник-началник на Окръжно управление на МВР.-Смолян. От 23 януари 1968 г. е началник на Окръжно управление на МВР-Смолян. От 1974 г. е председател на Изпълнителния комитет на Окръжния народен съвет в Смолян. До 23 януари 1984 г. е началник на управление „Тил“ на МВР. След това е първи секретар на Районния комитет на БКП в МВР (от 23 януари 1984), както и председател на Контролната ревизионна комисия към МВР. През 1986 г. е награден с орден „Народна република България“ I степен за участие във Възродителния процес.


== Бележки ==",bg,Хора (Sous-catégorie),,https://bg.wikipedia.org/?curid=665807,214,665807.0
,Йонко Панов,"Йонко Панов Йонов е деец на БРП (к), участник в участник в комунистическото партизанско движение по време на Втората световна война, партизанин от Рило-Пиринския партизански отряд. Български военен деец, офицер, генерал-лейтенант.


== Биография ==
Йонко Панов е роден на 22 септември 1900 година в с. Брезово. Учи в гимназиите в Пловдив, Стара Загора и София. Работи като телеграфист. Активен деец на БКП (1919). През 1923 година участва в Септемврийското въстание. Секретар на Окръжното ръководство на БКП в Пловдив (1923). След поражението на въстанието емигрира в СССР. Завършва двегодишно военно училище за граничари.
След завръщането си в България е организационен секретар на ЦК на БКП. Арестуван и осъден по ЗЗД. Прекарва 11 години в затвора (1929 – 1940).
Участва в комунистическото движение през Втората световна война. Въдворен в лагера Гонда вода и Кръсто поле. Политкомисар на Рило-Пиринския партизански отряд (1944).
След 9 септември 1944 година служи в Българската армия. Помощник-командир на V армия. Между 1946 и 1951 година е началник на Гранични войски. В периода 1947 – 1953 година е заместник-министър на вътрешните работи. На този пост той ръководи изграждането на укрепената гранична зона с фортификации, телени огради и десетки хиляди противопехотни мини, която да предотврати нарастващата емиграция от страната.
Награден с орден „Червено знаме“ (1945, СССР).
По-късно е началник на Главно политическо управление на българската армия (от 1954). Член на групата „Петьофи“, вътрешна опозиция на Тодор Живков в БКП. Пленумът от 11/12 юли 1957 г. го отстранява от ЦК на БКП.
Автор на мемоарната книга „Спомени и размисли“, С., 2000, издадена посмъртно.


== Военни звания ==
Полковник (11 септември 1944)
Генерал-майор (септември 1946)
Генерал-лейтенант (1950)


== Източници ==",bg,Хора (Sous-catégorie),,https://bg.wikipedia.org/?curid=331744,268,331744.0
,Гено Генов (генерал-полковник),"Гено Стойков Генов (Ватагин) е български партизанин, офицер, генерал-полковник.


== Биография ==
Роден е на 21 април 1920 година в пловдивското село Брезово, днес град. Има завършен 8 клас. От 1937 г. е член на РМС, а от 1939 година и на БКП. Между септември 1934 и февруари 1935 г. е чирак в шивашка работилница в село Брезово. В периода февруари 1935-септември 1939 г. е шивашки работник в Пловдив. През декември 1939 г. изкарва военна служба във втора трудова дружина в Пловдив до септември 1941 г. През септември 1941 г. става член на Окръжния комитет на РМС в Пловдив. Става партизанин в Средногорска партизанска бригада „Христо Ботев“. От 1943 до 1944 година е член на щаба на Втора Пловдивска въстаническа оперативна зона и пълномощник на зоната в бригада „Христо Ботев“ и отрядите „Васил Левски“ и „Стефан Караджа“. От 9 септември 1944 г. е член на ЦК на РМС до октомври 1945 г. В периода октомври 1945-септември 1946 г. изкарва курс за старши офицери. Между септември 1946 и юни 1947 г. е командир на граничен участък. В периода юни 1947-ноември 1950 г. учи във Военната академия „Фрунзе“. От април 1950 г. е полковник. През ноември 1950 г. е назначен за началник на Оперативния отдел в щаба на втора армия в Пловдив. Остава на този пост до март 1951 г. Между април 1951 г. и ноември 1953 г. е началник-щаб на трета армия. От ноември 1953 г. е назначен за началник на Организационно-мобилизационния отдел на Министерството на народната отбрана. До октомври 1956 г. е началник на Организационно-мобилизационното управление на Генералния щаб. След това е изпратен да учи в Академията на Генералния щаб на армията на СССР „Ворошилов“. Към 1959 г. е заместник-командир на първи стрелкови корпус. До 1964 г. е командир на първа армия. В периода 22 октомври 1964 – 22 октомври 1972 г. е началник на Военната академия „Г.С.Раковски“. Работил е в инспектората на министъра на народната отбрана. Има научно звание „доцент“. Народен представител в IV, VI и VII народни събрания. Достига чин генерал-полковник.


== Образование ==
Старши курс за офицер (октомври 1945-септември 1946)
Военна академия „Фрунзе“ (юни 1947-ноември 1950)


== Книги ==
Кажи им, майко, да помнят. Изд. Народна младеж, 1969
Всяко разсъмване е мъчително. Изд. Христо Г. Данов, 1981
Какви е деца раждала. Изд. Народна младеж, 1986


== Бележки ==",bg,Хора (Sous-catégorie),,https://bg.wikipedia.org/?curid=588803,381,588803.0
,Учен,"Учен е специалист, експерт в дадена научна област с принос в нея. Учените са интелектуалци, високо образовани и се занимават с научна – преподавателска (във висшето образование) и/или изследователска дейност.
В древността не може да се говори за учени в съвременния смисъл на думата, тогава съществуват само философи. Науката се отделя по-късно от философията. Едва през 1833 г. е създадено съвременното значение на думата[поясни] от Уилям Хюъл – теолог, историк и философ.
В България учените обикновено преподават във висши учебни заведения и извършват научни изследвания, след което публикуват резултатите от тези изследвания в научни издания. Те получават такъв статут след спечелване на съответен конкурс и придобиване на научно звание или научна степен. Дори да не упражняват изследователската си дейност в научни организации или висши учебни заведения, те може да са членове на Съюза на учените в България, тъй като отговарят на критериите на този съюз. До 1989 г. в България е официално възприето понятието научен работник.


== Източници ==",bg,Наука (Sous-catégorie),,https://bg.wikipedia.org/?curid=73272,159,73272.0
,Недю Недев,"Проф.д.с.н. Недю Недев е професор по овощарство, който развива дългогодишна научна дейност по проблемите на ореховата култура при наши условия и изследвания по проблема за вегетативното размножаване на ореха. Установява най-подходящите методи, срокове и подложки при присаждането на ореха. Работи по създаване и интродукция на орехови сортове и подложки, екологични проучвания, сортово-подложкови комбинации, сортоизучаване, използване възможностите на вътревидовата, контролирана и неконтролирана хибридизация и интродукция на чуждестранни сортове.

През 1965 г. от него са създадени първите български орехови сортове, утвърдени от Държавната сортова комисия.
Допринася за обогатяване на ореховия сортимент чрез кръстоски между наши и чужди сортове на широка основа. За първи път в България се създава богат хибриден фонд от 42 комбинации, от които след проучвания биват отбрани някои от новите орехови сортове. Други сортове са резултат от неконтролираната хибридизация – семеначета от свободно опрашени цветове с неизвестен бащин сорт.
Разработва оригинална, лесно приложима и ефективна технология за производство на присадени орехови дръвчета на откритов питомник. От местните ресурси на обикновения орех са признати 8 сорта – Прославски, Дряновски, Перущински, Старозагорски, Джиновски, Сливенски, Кукленски и Извор 10.
От хибридния фонд са признати 4 сорта – Любимец, Пловдивски, Райков и Васден. Отбрани са и 5 нови кандидат-сорта – Диамин, №549, №626, №1682 и №946, както и 5 форми на местните ресурси, подходящи за подложки – К-46, ИО-№5, ИД-№6, Горно Воден и Старозагорски №11.
Повишава квалификацията си и обменя опит в Унгария, 1960 г. при акад. Порпаци Аладар и във Франция, 1966 г. при проф. Луиз Гаравел.
Паралелно с научната си дейност – участва активно при внедряването на технологията за производство на присадени орехови дръвчета в страната и чужбина (Югославия, Северна Корея, Румъния, Турция и СССР - Молдовия).


== Научни звания ==
От 1955 г. – младши научен сътрудник
От 1965 г. – ст.н.с. II ст.
От 1978 г. – ст.н.с. I ст. – професор


== Научни степени ==
През 1968 г. – кандидат на селско-стопанските науки
През 1973 г. – доктор на селско-стопанските науки


== Публикации ==
Общо 214 броя публикации. 117 научни статии в списанията „Доклады академии наук в Болгарии“, „Градинарска и лозарска наука“, „Генетика и селекция“, „Селскостопанска наука“, „Научни трудове на ВСИ – Пловдив“ и „Известия на НИИО – Костинброд“.
97 научно-популярни статии в списания „Овощарство“, „Горско стопанство“, „Български плодове, зеленчуци и консерви“, „Международно селскостопанско списание и Садовотство“, „Кооперативно дело“, „Отечествен глас“ и др.
Две методики – Методика за изучаване на растителните ресурси при овощните растения, Пловдив, 1979 г. и Методика по селекция на овощни сортове, Пловдив, 1984 г.


== Награди ==
През 1969 г. – Лауреат на Димитровска награда за установяване на нова технология по присаждане на ореха и за създаване на нови ценни сортове орехи. Тази награда е присъдена за първи път в областта на овощарската наука.
През 1976 г. – Орден „Кирил и Методий“ I-ва степен за научна и обществена дейност в областта на агробиологичната наука.
През 1981 г. – Юбилеен медал „1300 години България“.
През 1982 г. – Юбилеен медал „100 години Средно земеделско училище – Садово“
През 2002 г. – Грамота „50 години Институт по овощарство – Пловдив“ за принос по перспективното развитие на овощарството, състояние и мерки за подобряването му в Старозагорска област и грамота за оказване системна методична и друга помощ по овощарство на младите агробиолози от Пловдив и Варна.


== Източници ==",bg,Наука (Sous-catégorie),,https://bg.wikipedia.org/?curid=878609,541,878609.0
,Ролф Неванлина (награда),"Наградата „Ролф Неванлина“ (The Rolf Nevanlinna Prize) е награда за математика и информатика, наречена в чест на финландския математик Ролф Неванлина.
Връчва се веднъж на всеки 4 години на Международния конгрес на математиците за забележителни приноси към математическите аспекти на информационните науки, включително:

всички математически аспекти на компютърните науки, в това число теория на изчислителната сложност, логика на програмните езици, анализ на алгоритми, криптография, компютърно зрение, разпознаване на образи, обработка на информацията и моделиране на интелигентността.
научни изчисления и числен анализ, зчислителни аспекти на математическата оптимизация и теория на управлението, омпютърна алгебра.
Наградата е учредена през 1981 година от Изпълнителния комитет на Международния математически съюз (International Mathematical Union, IMU) и кръстена така в чест на финландския математик Ролф Неванлина, починал година по-рано. Наградата се състои от златен медал и парична сума. Подобно на Филдсовия медал, наградата „Неванлина“ се връчва на по-млади математици, като само тези ненавършили 40 към 1 януари в годината на връчване са допустими кандидати за награждаване.
Медалът изобразява проф. Неванлина в профил, текстът „Rolf Nevanlinna Prize“, и с малки букви на аверса „RH 83“, което са инициалите на дизайнера на медала Раймо Хейно и 1983 – годината, в която е изсечен първият медал „Неванлина“. На реверса на медала са гравирани две фигури, свързани със спонсора на медала, Хелзинкския университет. На ръба на медала се гравира името на носителя на отличието.


== Лауреати ==


== Източници ==",bg,Наука (Sous-catégorie),,https://bg.wikipedia.org/?curid=672696,229,672696.0
,Филдсов медал,"Фѝлдсова награда или Филдсов медал / Медал на Филдс (на английски: Fields Medal) е отличие, присъждано всеки 4 години от Международния математически съюз на математици до 40-годишна възраст за особени постижения в областта на математиката, съгласно завещанието на канадския математик Джон Филдс (1863 – 1932). Като президент на VII Международен математически конгрес в Торонто през 1924 г., Филдс предлага на всеки следващ конгрес двама математици на възраст до 40 години да бъдат награждавани със златен медал като признание за изключителните им заслуги. Връчването на наградата започва след смъртта на Филдс от 1936 г. Широко прието е мнението, че Абеловата награда и Филдсовият медал са заместители на Нобеловите награди, които нямат категория за математика, и най-значимите отличия, които някой математик може да получи. 
Наградата представлява златен медал и парична сума в размер на 15 000 канадски долара, която се разпределя между двама, трима или четирима учени.


== Описание ==
Медалът на Филдс тежи 169 g и е проектиран от канадско-американския скулптор Р. Тейт Макензи.  Медалът с диаметър 63,5 mm е изработен от злато 14 карата (583-та проба). На лицевата страна има профил на Архимед. До него вдясно е написано името му на гръцки език ΑΡXIMHΔΟΥΣ, а вляво е написана годината 1933 с римски цифри и съдържа грешка (MCNXXXIII вместо MCMXXXIII). Около него има надпис на латински: Transire suum pectus mundoque potiri („Да преодолееш човешките си ограничения и да завладееш Вселената“). 
На гърба на медала е надписът на латински: Congregati ex toto orbe mathematici ob scripta insignia tribuere („Математици, събрани от цял ​​свят, връчиха [тази награда] за изключителна работа“). На заден план има изображение на гробницата на Архимед с резба, илюстрираща неговата теорема за сферата и цилиндъра, зад маслинова клонка. (Това е математическият резултат, с който Архимед се е гордял най-много: дадени са сфера и описан цилиндър с еднаква височина и диаметър, съотношението между техните обеми е равно на 2⁄3.) На страничната цилиндрична повърхност е изписано името на носителя на наградата. 


== Интересни факти ==
За първи път медалът е връчен през 1936 година на финландеца Ларс Алфорс и американеца Джес Дъглас.
Най-младият лауреат е французинът Жан-Пиер Сер, получил наградата на 27-годишна възраст през 1954 г. След 49 години той получава и Абелова награда.
През 1966 г. Александър Гротендик не присъства на церемонията по награждаването в Москва в знак на протест срещу потискането на инакомислието от ръководството на КПСС ( процесът Синявски и Даниел).
Заради ограниченията върху пътуванията зад граница, наложени от съветското правителство, лауреатите Сергей Новиков (1970) и Григорий Маргулис (1978) не успяват да стигнат съответно до Ница и Хелзинки, за да получат наградите си.
Лауреати на наградата през 2006 година са 4-ма математици: Венделин Вернер, Андрей Окунков, Григорий Перелман, Теренс Тао. Перелман, който е отличен за доказателството на хипотезата на Поанкаре, отказва да присъства на церемонията и да получи наградата, но все пак тя му е присвоена.
През 2014 г. медалът на иранката Мариам Мирзахани е първото отличие на жена, а на бразилеца Артур Авиля – първото за Латинска Америка.  Втората лауреатка е украинката Марина Вязовска през 2022 г. 


== Разлики от Нобеловата и Абеловата награди ==
Наградата Филдс съществено се различава от Нобеловата и Абеловата награди:

Нобеловата и Абеловата награди се дават на доказани водещи учени в своята област, докато Филдсовият медал се връчва на математици в началото на кариерата им.
Нобеловата и Абеловата награди се присъждат на лауреати на всяка възраст. Наградата Филдс се присъжда само на математици на възраст под 40 години (по-точно, математикът трябва да навърши 40 години не по-рано от 1 януари на годината, в която се присъжда наградата). Възрастовата граница е продиктувана от желанията на Филдс: „... в допълнение към честването на свършената работа, тя [наградата] трябва едновременно да служи като насърчение за по-нататъшни постижения за тези, които са получили наградата, и като стимул за нови усилия за останалите...“
Нобеловата и Абеловата награди се дават ежегодно, а наградата на Филдс – на всеки четири години.
Нобеловата и Абеловата награди се присъждат за конкретни научни резултати. Наградата на Филдс се присъжда за общ принос към математиката.
Нобеловата награда за 2012 – 2021 г. е около 1 милион щатски долара. Абеловата награда през 2008 г. е около 1,2 милиона USD, а през 2023 г. – 721 846 USD. Наградата на Филдс е 15 000 канадски долара (около 11 071 USD).
По-близо до Нобеловата награда по всички критерии е Абеловата награда, учредена през 2002 г.

Жан-Пиер Сер е единственият учен, получил двете награди за математика: през 1954 г. става най-младият носител на наградата Филдс, а почти половин век след това (2003 г.) е първият лауреат на Абелова награда.


== Източници ==


== Външни препратки ==
Официален сайт",bg,Наука (Sous-catégorie),,https://bg.wikipedia.org/?curid=171046,760,171046.0
,Уолф награди за изкуства,"Уолф наградите за изкуства (на английски: Wolf Prize in Arts) са отличия, присъждани в Израел от Фондация „Уолф“ за успехи в областта на изкуството, включително в архитектурата.
Те са вид на Уолф наградите, които се връчват за постижения в областта на агрономството, химията, физиката, математиката и медицината.
Наградите се присъждат всяка година. Първото връчване на наградите се състои през 1981 г.


== Лауреати ==
(Непълен списък)

1993 г.: Брус Нойман (САЩ), скулптура
1995 – 1996 г.: Герхард Рихтер (Германия), изобразително изкуство
2006 – 2007 г.: Микеланджело Пистело (Италия), изобразително изкуство
2011 г.: Розмари Трокел (Германия), изобразително изкуство
2013 г.: Едуардо Соудо де Моура (Португалия), архитектура
2014 г.: Олафур Елайсон (Дания), скулптура


== Източници ==",bg,Наука (Sous-catégorie),,https://bg.wikipedia.org/?curid=601704,114,601704.0
,Награда „Бояй“,"Наградата „Янош Бояй“ е международна математическа награда, учредена от Унгарската академия на науките през 1905 година.
Наречена е на известния унгарски математик Янош Бояй, който е сред основоположниците на неевклидовите геометрии.
Наградата се връчва на всеки 5 години на математици, които през последните 10 години са публикували в монография своите оригинални, високозначими нови математически резултати.


== Носители на наградата ==
1905 –  Анри Поанкаре
1910 –  Давид Хилберт
2000 –  Сахарон Шела
2005 –   Михаил Громов
2010 –   Юри Манин
2015 –  Бари Саймън


== Източници ==",bg,Наука (Sous-catégorie),,https://bg.wikipedia.org/?curid=659821,87,659821.0
,Абелова награда,"Àбеловата награда (на норвежки: Abelprisen; на английски: Abel Prize) се присъжда ежегодно за изключителни постижения в математиката. 
Наградата е учредена от краля на Норвегия през 2002 г. по случай 200 години от рождението на знаменития норвежки математик Нилс Хенрик Абел и носи неговото име. Целта на учредителите е не само да насърчават световноизвестни математици, но и широко да рекламират и популяризират съвременната математика, особено сред младите хора. Абеловата награда започва да се присъжда от 2003 г., като номинациите се разглеждат от авторитетно 5-членно международно жури,  препоръчано от Международния математически съюз и Европейското математическо общество. Абеловата награда по математика допълва нобеловите награди,  тъй като нобелова награда по математика не се присъжда. Паричният размер на Абеловата награда е 7 500 000 норвежки крони  (721 846 USD към февруари 2023 г. ). Наградата се обявява и се връчва от Норвежката академия на науките. Церемонията се провежда в атриума на Университета в Осло  на мястото, където от 1947 до 1989 г. е била връчвана Нобеловата награда за мир. По традиция Норвежкото математическо дружество организира Абелевски лекции в Университета на Осло през седмицата на връчването на Абеловата награда, един от лекторите на които е новият лауреат.
Абеловата награда е сред най-значимите отличия по математика заедно с Медала на Филдс за млади учени. Жан-Пиер Сер е единственият учен, получил двете награди за математика: през 1954 г. става най-младият носител на наградата Филдс, а почти половин век след това (2003 г.) е първият лауреат на Абелова награда.
Аналогът на Абеловата награда, но за хуманитарни науки, е Холберговата награда.


== История ==
Още в края на XIX век норвежкият математик Софус Ли предлага да се учреди и награда по математика в чест на Нилс Абел, която да запълни празнотата на Нобеловите награди. Било е предвидено първата награда да се връчи през 1902 г., по случай 100-годишнината от рождението на Абел. Тогавашният крал на Норвегия Оскар II е склонен да финансира наградата, а математиците Лудвиг Силов и Карл Стьормер съставят правилата за награждаване. След смъртта на Софус Ли процесът по учредяване на наградата се забавя и окончателно спира след разпада на Шведско-норвежката уния (1905). 
В края на XX и началото на XXI век интересът към наградата нараства, създава се работна група, която разработва предложение до Министър-председателя на Норвегия през май 2001 г. и вече през август същата година Норвежкото правителство решава, че ще започне връчването на Абеловата награда от 2002 г., по случай 200-годишнината от рождението на Нилс Абел. Създаден е и Мемориален фонд. Въпреки това първата награда е връчена на 3 юни 2003 г. 
На всеки пет години се издават книги за постиженията на лауреатите. Първата излиза през 2010 г. и е озаглавена The Abel Prize 2003 – 2007, а втората е за периода 2008 – 2012. 
През 2019 г. наградата е присъдена на първата жена – Карен Уленбек от Тексаския университет. Абеловата награда се присъжда ежегодно през месец март, а официалната церемония по награждаването е през май.


== Сравнение с Нобеловата награда ==
Абеловата награди има доста прилики с Нобеловата награда и е най-близо до нея по всички критерии:

Нобеловата и Абеловата награди се дават на доказани водещи учени в своята област.
И двете награди се присъждат ежегодно на лауреати на всяка възраст.
Нобеловата и Абеловата награди се дават за конкретни научни резултати.
Нобеловата награда за 2012 – 2021 г. е около 1 милион щатски долара; Абеловата награда през 2008 г. е с еквивалент около 1,2 милиона USD, а през 2023 г. – 721 846 USD. 


== Лауреати ==


== Външни препратки ==
Официален сайт


== Източници ==",bg,Наука (Sous-catégorie),,https://bg.wikipedia.org/?curid=703377,581,703377.0
,Синергия,"Синергия (синергизъм) е взаимодействие между фактори, обуславящи сходни процеси, при което полученият ефект е по-голям от сумата на индивидуалните ефекти, дължащи се на отделните фактори. Произлиза от гръцката дума συνέργια, означаваща „работят заедно“.


== Дефиниция и използване ==
В природата синергизмът е много разпространен. Среща се в химията (водата е сбор от водород и кислород), взаимодействието между гените в генома, разделянето на работата в бактериалните колонии, също така работата в екип на социално организирани групи, като пчелите и вълците. В бизнеса синергията означава, че работата в екип дава по-добър резултат, отколкото работата на всеки един от членовете на групата поотделно.
Комбинацията от силните страни на човека и компютъра при игра на шах е също вид синергия. Компютърът изчислява възможните ходове, докато човекът взема най-подходящото решение за случая.


== Синергия при лекарствата ==
Когато лекарства взаимодействат и ефектите (или страничните им ефекти) им се допълват или увеличават. Пример за това е комбинацията на кодеин с ибупрофен, за да се увеличи обезболяващото действие на кодеина. Синергичното взаимодействие на някои лекарства може да е опасно.


== Източници ==",bg,Наука (Sous-catégorie),,https://bg.wikipedia.org/?curid=448201,175,448201.0
,Метаизчисления,"Метаизчистенията са всички изчислителни и изчислително-ориентирани дейности, включващи изчислители познания (науки и технологии), използвани за проучвания, развитие и приложение на различните видове изчислителни процеси. Може също да имат приложение в: индустрията, бизнесът, управлението и общественото управление. Нововъзникващи области от метаизчислителния фокус на методичните и технологични аспекти от развитието на големите компютърни мрежи като Интернет, Интранет и други териториално разпределени компютърни мрежи за специални цели.


== Употреба ==


=== В информатиката ===
Метаизчисленията, като компютърни изчисления, включват: организиране на големи компютърни мрежи, избор на критерии за проектиране (например: потребител до потребител или централизирани решения) и метаизчислителен софтуер (Мидълуер, Метапрограмиране) развиващи се където, в специфични домейни, концепцията на метапрограмирането се използва като описание на софтуерните мета-слоеве, които са мрежови платформи за развитието на потребителски ориентираните изчисления, като например изчислителната физика и биоинформатика.
Тук, сериозни научни проблеми от системни/мрежови, усложнения възникват, не само свързани със зависимите от домейна сложности, но и фокусираните към системената Мета сложност на компютърните мрежови инфраструктури.
Метапрограмирането е полезно още и като дескриптор (описател) на компютърните системи за справка. Често тези системи са използвани като петото поколение компютърни езици, което изисква употребата на подчертаваща метапроцесорна софтуерна операционна система, за да бъде оперативна. Обикновено метапрограмирането възниква в теоретична или релна за момента събирателна система поради променящия се характер на резултатите от обработката може да доведе до непредвидени изчислителни състояния през съществуването на метакомпютъра (състоянието на информацията оперирано от метаизчислителната платформа).


=== В социално-познавателното инженерство ===
От човешка и социална перспектива, метаизчисленията са специфино насочени към: човешко-компютърен софтуер, познавателни поддържащи връзки/интерфейси, възможността от развиването на интелигентна компютърна мрежа за взаимна работа с човешки организации и повсеместни компютърни технологии. В частност, то е свързано с развиването на софтуерни инфраструктури за изчислително моделиране и симулиране на познавателните архитектури за различните системи, подпомагащи вземането на решения.


=== В системна и от философска гледна точка ===
Метапрограмирането се отнася до главните проблеми на изчислителността на човешкото познание, до лимитите за трансформация на човешкото познание и индивидуално мислене стигайки до формата на компютърна програма. Тези и подобни въпроси са също така от интерес за математическата психология.",bg,Наука (Sous-catégorie),,https://bg.wikipedia.org/?curid=648069,340,648069.0
,Моделиране на биологични системи,"генни регулаторни мрежи), за да се анализират и визуализират сложните връзки на тези клетъчни процеси. Разбирането на еволюционните процеси чрез компютърната симулация на прости (изкуствени) форми на живот се прилага при създаването на Изкуствен живот при т.нар. виртуална еволюция. В резултат от взаимодействието между причина и следствие между по-прости съставни части на сложна система може да се появи неочаквано възникващо свойство (виж биологична организация). Биологичните системи демонстрират много примери за възникващи свойства в сложното взаимодействие на компонентите им. Традиционното изследване на биологичните системи изисква редукционни методи, при които данните се събират по категории, например промяна на концентрацията с времето като реакция на определен стимул. Компютрите са от решаващо значение за анализа и моделирането на тези данни. Целта е да се създадат точни модели в реално време на реакцията на системата при въздействие от страна на околната среда или вътрешни стимули, като например модел на ракова клетка, за да се открият слабите места в сигналните пътища, или модел на мутациите на йонните канали, за да се види ефекта им върху кардиомиоцитите и съответно, върху функцията на биещото сърце. == Стандарти == Най-широко прието стандартния формат за съхранение и обмен на модели в областта е Биология Systems Markup Language (SBML) В SBML.org сайта включва ръководство за много важни софтуерни пакети, използвани в компютърната биология на системите. Голям брой модели, кодирани в SBML, могат да бъдат извлечени от BioModels. Други езици за маркиране с различни акценти включват BioPAX и CellML. == Конкретни задачи == === Клетъчен модел === Сложната мрежа от биохимични реакции/транспортни процеси и тяхната пространствена организация правят развитието на предсказуем модел на жива клетка голямо предизвикателство за 21 век, изброени като такива от Националната научна фондация (NSF) през 2006 г. Изчислителният модел на цялата клетка за бактерията Mycoplasma genitalium, включително всичките му 525 гени, генните продукти и техните взаимодействия, е построен от учени от Станфордския университет и от J. Craig Venter Institute и са публикувани на 20 юли 2012 г. в Cell. Динамичният компютърен модел на вътреклетъчно сигнализиране е основа за откриването от Merrimack Pharmaceuticals на мишената за тяхната ракова медицина MM-111. Мембранното изчисление е задача да се моделира конкретно клетъчна мембрана. === Многоклетъчен организъм === Общността на OpenWorm преследва симулация с отворен код на C. elegans на клетъчно ниво. Построен е физическият двигател Gepetto и са създадени модели на невралната връзка и мускулна клетка в NeuroML формат. === Сгъване на протеин === Протеинова структурна прогноза е предвиждането на триизмерната структура на протеин от неговата аминокиселинна последователност, която е, прогнозата на протеин на третична структура от неговата първична структура. Това е една от най-важните цели, преследвани от биоинформатиката и теоретичната химия. Прогнозирането на структурата на протеините е от голямо значение в медицината (например в дизайна на лекарства) и биотехнологията (например при проектирането на нови ензими). На всеки две години се оценява ефективността на настоящите методи в експеримента на CASP. === Човешки биологични системи === ==== Мозъчен модел ==== Проектът Blue Brain е опит да се създаде синтетичен мозък чрез обратен инженеринг на мозъка на бозайниците до молекулярно ниво. Целта на този проект, основан през май 2005 г. от Института за мозък и ум на Екол политекник в Лозана, Швейцария, е да проучи архитектурните и функционалните принципи на мозъка. Проектът се ръководи от директора на Института, Хенри Маркрам. Използвайки суперкомпютър Blue Gene, работещ със софтуера на NEURON на Майкъл Хайнс, симулацията не се състои просто от изкуствена невронна мрежа, а включва частично биологично реалистичен модел на неврони. Неговите поддръжници се надяват, че в крайна сметка ще хвърли светлина върху природата на съзнанието. Има редица подпроекти, включително Cajal Blue Brain, координирани от Центъра за суперкомпютри и визуализация в Мадрид (CeSViMa), и други, управлявани от университети и независими лаборатории във Великобритания, САЩ и Израел. Проектът за човешкия мозък се основава на работата на проекта Blue Brain. Той е един от шестте пилотни проекта в Програмата за изследвания на бъдещите нови технологии на Европейската комисия конкурират за финансиране от един милиард евро. ==== Модел на имунната система ==== През последното десетилетие се наблюдава растящ брой симулации на имунната система. ==== Виртуален черен дроб ==== Проектът Virtual Liver е 43 млн. Евро изследователска програма, финансирана от германското правителство, съставена от седемдесет научноизследователски групи, разпространени в Германия. Целта е да се създаде виртуален чернодробен, динамичен математически модел, който представя физиологията, морфологията и функциите на човешката черния дроб. === Модел на дървото === Електронните дървета (д-дървета) обикновено използват L-системи за симулиране на растежа. L-системите са много важни в областта на сложността на науката и A-life. Все още не е разработена универсална система за описание на промените в морфологията на растенията на клетъчно или модулно ниво. Най-широко прилаганите алгоритми за генериране на дървета са описани в докладите „Създаване и представяне на реалистични дървета“ и рендериране на дърво в реално време. === Екологични модели === Моделите на екосистемите са математически представяния на екосистемите. Обикновено те опростяват сложните хранителни продукти до техните основни компоненти или трофични нива, и ги определят количествено като брой организми, биомаса или инвентаризация / концентрация на някакъв подходящ химичен елемент (например въглерод или хранителен вид като азот или фосфор). === Модели в екотоксикологията === Целта на моделите в екотоксикологията е разбиране, симулиране и прогнозиране на ефектите, причинени от токсични вещества в околната среда. Повечето настоящи модели описват ефектите върху една от многото различни нива на биологична организация (например организми или популации). Предизвикателство е разработването на модели, които предвиждат ефекти в биологични мащаби. Екотоксикологията и моделите обсъждат някои видове екотоксикологични модели и осигуряват връзки към много други. === Модели на инфекциозни заболявания === Възможно е математически да се моделира напредъкът на повечето инфекциозни заболявания, за да се открие вероятният изход от епидемията или да се помогне за тяхното управление чрез ваксинация. Това поле се опитва да намери параметри за различни инфекциозни болести и да използва тези параметри, за да направи полезни изчисления за ефектите от масовата ваксинационна програма. == Източници == == Литература == Mathematical Physiology. 2nd. New York, New York, Springer, 2009. ISBN 978-0-387-75846-6. Mathematical Physiology. 2nd. New York, New York, Springer, 2009. ISBN 978-0-387-75846-6. Barnes, D.J., Chu, D. Introduction to Modelling for Biosciences. Springer Verlag, 2010.",bg,Наука (Sous-catégorie),,https://bg.wikipedia.org/?curid=712021,1000,712021.0
,Теория на системите,"Системната теория е интердисциплинарно изследване на системи или групи от взаимосвързани, взаимозависими части, които могат да бъдат както естествени, така и създадени от човека. Всяка система е ограничена в пространството и времето, повлияна от околната среда, дефинирана от своята структура и предназначение и изразена чрез своето функциониране. Една система може да проявява качества, които не са присъщи на никоя от частите ѝ, свойство известно като синергия, определяно от някои автори като „възникване“ (на английски в употреба е понятието emergence).
Промяната на една част от системата може да повлияе други нейни части, а също и на цялата система. Възможно е да се предвидят тези промени в моделите на поведение. За системи, които са способни да се учат и адаптират, растежът и степента на адаптация зависят от това колко добре системата е ангажирана със своята среда. Някои системи могат да поддържат други системи, като предотвратяват тяхната повреда или разрушаване. Теорията на Системите има за цел да моделира динамиката, ограниченията, условията за съществуване и функциониране на системата и да изясни принципи (като цел, мярка, методи, инструменти), които могат да бъдат разпознати и приложени към други системи на всяко ниво на рекурсивно влагане и в широк набор от полета за постигане на оптимизирана „еквифиналност“. 
Общата теория на системите е свързана с разработването на широко приложими концепции и принципи, за разлика от теориите, валидни за дадена конкретна област на знанието. Могат да бъдат разграничени динамични или активни системи от статични или пасивни системи. Активните системи са дейности или компоненти, които взаимодействат в поведението и процесите. Пасивните системи са структури и компоненти, които се обработват. Например, една програма е пасивна, когато е дисков файл и активна, когато работи в паметта.  Областта е свързана със системен подход, машинна логика и системно инженерство.
Важен принос към теорията на системите например са работите на белгийския физикохимик Иля Пригожин.


== Източници ==",bg,Наука (Sous-catégorie),,https://bg.wikipedia.org/?curid=796041,302,796041.0
,Античупливост,"Античупливостта, или още антикрехкост, е свойство на системи, които увеличават способността си да процъфтяват в резултат на стресови фактори, шокове, нестабилност, смущения, грешки, неизправности, атаки или провали. Концепцията е разработена от Насим Талеб в книгата му Antifragile и в технически статии. Както обяснява Талеб в книгата си, античупливостта е фундаментално различна от концепциите за устойчивост (т.е. способност за възстановяване от повреда) и здравина (т.е. способност да се устои на вреда). Идеята се прилага в сферате на анализ на рискове, физика, молекулярна биология, планиране на транспорта, инженерство, аерокосмическа техника (НАСА) и компютърни науки.
Талеб определя античупливостта по следния начин в писмо до Нейчър, в отговор на по-ранна рецензия на книгата му в това списание:


== Математическа евристика ==
Талеб предлага проста евристика за откриване на чупливост. Ако 
  
    
      
        f
        (
        a
        )
      
    
    {\displaystyle f(a)}
  
 е някакъв модел на 
  
    
      
        a
      
    
    {\displaystyle a}
  
, тогава чупливост съществува, когато 
  
    
      
        H
        <
        0
      
    
    {\displaystyle H<0}
  
, устойчивост съществува, когато 
  
    
      
        H
        =
        0
      
    
    {\displaystyle H=0}
  
, а античупливост съществува, когато 
  
    
      
        H
        >
        0
      
    
    {\displaystyle H>0}
  
, където

  
    
      
        H
        =
        
          
            
              f
              (
              a
              −
              Δ
              )
              +
              f
              (
              a
              +
              Δ
              )
            
            2
          
        
        −
        f
        (
        a
        )
      
    
    {\displaystyle H={\frac {f(a-\Delta )+f(a+\Delta )}{2}}-f(a)}
  
.
Накратко, евристиката е да коригирате входните данни на модела по-високо и по-ниско. Ако средният резултат от модела след корекциите е значително по-лош от базовата линия на модела, тогава моделът е чуплив по отношение на този вход.


== Примери ==
Ето три примера на античупливост:

Гора, чиито огньове гасим постоянно, е чуплива, защото липсата на пожари води до натрупване на листна маса и така в крайна сметка се случва голям пожар, който унищожава гората. Здравата гора е античуплива, когато пожарите (вредата) от време на време изчистват листната маса.
Фирма, чиито резултатити се покачват по време на икономическа неставилност, е античуплива. Например такива са фирмите, чиито приходи са се качили по време на COVID-19.
Екип, който преуспява в смутни времена, дори повече от нормалните си успехи в спокойни времена, е античуплив.


== Източници ==",bg,Наука (Sous-catégorie),,https://bg.wikipedia.org/?curid=878772,329,878772.0
,Национална лаборатория по компютърна вирусология,"Националната лаборатория по компютърна вирусология (НЛКВ – БАН) е българска лаборатория със седалище в София, част от Българската академия на науките.
Създадена е през 1990 година под името Лаборатория по компютърна вирусология, а сегашното си име приема през 1993 година. Занимава се с фундаментални и приложни изследвания в областите на компютърната вирусология и информационната сигурност. Включва 4 съставни лаборатории:

Лаборатория по компютърна сигурност
Лаборатория по комуникационна сигурност
Лаборатория по информационна сигурност
Лаборатория по е-управление


== Бележки ==",bg,Наука (Sous-catégorie),,https://bg.wikipedia.org/?curid=726634,77,726634.0
,Стипендия,"Стипендията представлява финансова помощ за изплащане цената на обучението, а понякога ежемесечни парични помощи за ученици в средни специални училища и студенти във висши учебни заведения, а също така за аспиранти и докторанти.
По време на социализма в България има няколко вида стипендии: ведомствени (давани от предприятия на ученици или студенти, които сключват договор с тях), социални (за ученици с висок успех и нисък доход) и почетни. В средата на 70-те години на XX век студентската стипендия е средно 45 лв. (в зависимост от успех и доход) без подписан договор за разпределение, и осреднено около 75 лв. ако си по договор (в зависимост от окръга). Най-престижната от тях е Димитровската стипендия, давана за изключителни заслуги като „най-добър в учението, спорта и обществената дейност“. В СССР най-престижната е Ленинската стипендия за студенти.
Днес съществуват държавни стипендии под различни форми, както и европейски стипендии за специални постижения. Стипендиите са безвъзмездни плащания и не трябва да се връщат.


== Източници ==",bg,Наука (Sous-catégorie),,https://bg.wikipedia.org/?curid=713561,158,713561.0
,Фулбрайт (програма),"„Фулбрайт“ (на английски: Fulbright Program), включваща и Програмата „Фулбрайт-Хейс“, е програма за висококонкурентни, основани на постиженията стипендии за международен обмен на студенти, учени, преподаватели, професионалисти и хора на изкуството, основана през 1946 година от американския сенатор Джеймс Уилям Фулбрайт. По програма „Фулбрайт“ американци могат да пътуват в чужбина и граждани на други държави могат да бъдат приети в САЩ, за да учат, провеждат изследвания или упражняват талантите си.
Програма „Фулбрайт“ е една от най-престижните програми за обмен в света. Петдесет и трима стипендианти на програмата са печелили Нобелови награди, а седемдесет и осем са били удостоявани с наградата „Пулицър“.
Програмата е учредена за повишаване взаимното разбирателство между хората от САЩ и други страни чрез обмен на хора, знания и умения.
По програмата ежегодно се предвиждат осем хиляди стипендии с цел следване в учебно заведение, училищна и университетска преподавателска дейност, високи научни изследвания. От началото на програмата до 2013 година, в нея са участвали повече от 325 400 души, от които 122 800 американци и 202 600 граждани на други държави.
Програма „Фулбайт“ се управлява от Института за международно обучение и оперира в повече от 155 страни по света. В 50 държави двустранна Фулбрайтова комисия администрира и наблюдава изпълнението на програмата. В страните без такива комисии, но с действаща програма, тя се администрира от отдела за връзки с обществеността на съответното посолство на САЩ.
Бюрото по образователните и културни дейности (Bureau of Educational and Cultural Affairs) към Държавния департамент спонсорира Програма „Фулбрайт“ от годишни вноски от американския Конгрес. Допълнителни преки и непреки постъпления идват от правителствата на държавите-партньори в програмата, както и от фондации, корпорации и приемните институции както във, така и извън Щатите.
През 1993 година е учредена и Фулбрайтова награда за международно разбирателство, която се присъжда от Асоциация „Фулбрайт“ на личности с изключителен принос за сближаването и по-доброто разбирателство между народите, културите и държавите.
През 2014 година програмата „Фулбрайт“ получава Наградата на принцесата на Астурия в областта на международно сътрудничество.


== Източници ==",bg,Наука (Sous-catégorie),,https://bg.wikipedia.org/?curid=594793,324,594793.0
,Истмийски игри,"Истмийските игри са общогръцки спортен и религиозен фестивал, провеждан на всеки 2 години между игрите в Олимпия и Делфи. Мястото на игрите е в свещения елов лес пред големия храм на Посейдон на морския бряг на Коринтския провлак (Истмус). Състезанията били посветени на бог Посейдон.
Организатори са коринтяните (те били и арбитри на състезанията), но сред всички посетители атиняните заемат привилегировано място. Игрите се провеждали през пролетта. По време на игрите свещеното примирие не се спазвало така строго както при Олимпийските игри, например. Но въпреки това дори в своя разгар е временно прекратена Пелопонеската война. Игрите траят няколко дни, по време на които се провеждат състезания по борба, бягане, бой с юмруци, хвърляне на диск и копие, надбягване с колесници. Също така се осъществяват и музикални състезания. Отначало наградата за победителите е венец от борови клонки, но още преди времето на Пиндар е заменена с венец от див кервиз или ела, с вплетени в него елови клонки. Според Павзаний „в светилището на бога се редуват подредени статуи на атлети, победители в Истмийските игри, с посадени в редица борови дървета, повечето от които се изправят стройно нагоре“
Съществуват няколко мита за създаването на Истмийските игри. Единият разказва за гонитбата на кадмовата дъщеря Ино и нейния съпруг Атамант. Ино се хвърлила в морето със своя син Меликерт, след което се превърнала в морската богиня Левкотея. Друг мит сочи Тезей за основател на игрите заради победата му над Синид (Скирон). Разбойникът завързвал ръцете и краката на минувачите за върховете на две ели, след което пускал клоните на дърветата и така ги погубвал. Но Скирон намерил смъртта си по същия начин, надхитрен от Тезей. Според трети мит Истмийските игри са учредени от Посейдон и Хелиос след края на техния спор относно властта над провлака.


== Източници ==


== Литература ==
Батаклиев, Г., Антична митология: Справочник, изд. Петър Берон, София, 1992",bg,Спорт (Sous-catégorie),,https://bg.wikipedia.org/?curid=177049,306,177049.0
,Древни олимпийски игри,"сред учените продължават разногласията за това, кога са започнали игрите. === Ранна история === Няколко групи се борят за контрола на светилището в Олимпия, а оттам и за игрите, като целта е престиж и политическо предимство. По-късно Павзаний пише, че през 668 г. пр Хр. Фидон от Аргос е упълномощен от Пиза да превземе светилището от Елида, което той направил и през тази година лично контролирал игрите. Следващата година Елида си възвърнала контрола. В първите 200 години от съществуването на игрите те имат единствено регионално религиозно значение. В тях се състезават само елини, живеещи в близост до Олимпия. Това се доказва от доминирането на пелопонески атлети в списъците на победителите. Олимпийските игри са едни от Панхеленските игри, четири различни фестивала, провеждани на всеки две или четири години така, че всяка година да има по едни игри. Олимпийските игри са по-важни и престижни от Питийските (в Делфи), Немейските (в Немея) и Истмийските игри (в Истмус). === Имперски период === След като Рим завладява Гърция, олимпийските игри продължават. Събитието обаче намалява популярността си през годините преди управлението на Август. През този период римляните до голяма степен се концентрират върху вътрешни проблеми и обръщат по-малко внимание на провинциите. Фактът, че всички конни победители са от близките населени места и че има „оскъдни статуи на победители в Алтиса“ от този период, предполага, че игрите са малко пренебрегнати. През 86 г. пр. Хр. римският генерал Луций Корнелий Сула ограбва Олимпия и други гръцки съкровищници, за да финансира войските си. Той е единственият римлянин, който използва насилие срещу Олимпия. Сула е домакин на игрите през 80 г. пр Хр., които са проведени като празненство по случай неговите победи над Митридат. Предполага се, че единственото проведено състезание е надбягване (стадий), защото всички атлети са извикани в Рим. === Август === При управлението на император Август олимпийските игри претърпяват възраждане. Преди да дойде напълно на власт, дясната ръка на Август, Марк Агрипа възстановява повредения храм на Зевс и в 12 г. пр. Хр. Август моли цар Ирод от Юдея да субсидира игрите. Въпреки че никой римлянин до тогава не е участвал в атлетическо състезание в Олимпия, през ранните години на управлението на Август някои от неговите сътрудници, включително бъдещият император Тиберий, спечелват конни състезания. След като Август бил обявен за Бог от Сената след смъртта му, статуя с неговия образ била издигната в Олимпия. На следващи божествени императори също били издигнати статуи в свещения Алтис. Стадионът бил реновиран по негова заповед и гръцките атлети били субсидирани като цяло. === Нерон === Едно от най-скандалните събития в Олимпийската история се е случило под управлението на император Нерон. Той желаел победа във всички състезания с колесници в Панхеленските игри в една година, затова наредил на четиримата главни домакина да проведат игрите си през 67 г. сл. Хр., а не през 65 г. както били планирани. В Олимпия той бил изхвърлен от колесницата си, но въпреки това бил обявен за победител въз основа на това, че щял да спечели, ако бил завършил състезанието. Нерон също се мислел за талантлив музикант, затова той добавя музика и пеене на тези състезания, на които липсват такива, включително в Олимпия. Въпреки ужасното му пеене, той печели всички състезания, като без съмнение причината е защото съдиите се страхуват да дадат победата на някой друг. След неговото убийство, олимпийските съдии трябвало да върнат дадените им подкупи и да обявят „Неронската Олимпиада“ за невалидна. === Ново възраждане === През първата половина на втори век по време на управлението на филеленските императори Адриан и Антонин Пий настъпва нова и успешна фаза в историята на игрите. Олимпийските игри привличат голям брой зрители и състезатели, а славата на победителите се разпространява из цялата Римска империя. Този разцвет продължава през по-голямата част от втори век. За пореден път, философи, оратори, артисти, религиозни прозелити, певци и други изпълнители посещават фестивала на Зевс. === Упадък === През трети век се наблюдава спад в популярността на игрите. Листа с победители на Секст Юлий Африкан приключва с олимпиадата през 217 г. сл. Хр. и няма оцелял текст от следващи автори, който да споменава по-късни олимпийски победители. Надпис, намерени при разкопки, показват, че игрите са продължили. До скоро последната сигурна информация за победител касае Публий Асклепиад от Коринт, който спечелил петобой през 214 г. сл. Хр. През 1994 г. е открита бронзова плоча, изписана с победителите в бойните спортове от континента и Мала Азия – доказателство, че международните олимпийски игри продължават поне до 385 г. сл. Хр. Игрите продължават и след 385 г. но в този период наводнения и земетресения повреждат сградите и нашествията на варварите достигат Олимпия. Последните надеждни сведения за игри са при Теодосий I през 393 г., но има археологически находки за провеждане на игри и след това.През 394 г. сл. Хр. игрите били забранени с аргумента, че почитането на Зевс е омразна езическа практика. == Местоположение == Олимпия се намира в долината на река Алфей, в западната част на п-в Пелопонес, днес на 18 км от Йонийско море, но може би в древността това разстояние е наполовина. Светилището, първоначално известно като Алтис, е бил неправилен четириъгълен район, повече от 180 м на всяка страна и ограден със стена навсякъде, освен на север, където бил ограничен от планината Кронос. Състояло се от неподредени сгради, най-важните от които били Храмът на Зевс, Храмът на Хера, Пелопионът и площта на големия олтар на Зевс, където са се правили най-големите жертвоприношения. Името Алтис произлязло от елейската дума „горичката“, защото районът е бил богат на дървета, главно маслини и чинари. Ненаселено през останалата година, мястото ставало пренаселено повреме на игрите. Нямало е постоянни постройки, където да нощуват зрителите, които, богати или бедни, отсядали в палатки. Стари посетители си спомнят, че били тормозени от летните жеги и мухите, такъв проблем, че били правени жертвоприношения към Зевс, Отблъскващият мухите. Водоснабдяването и канализацията на обекта са окончателно подобрени в средата на втори век (след приблизително хиляда години). Но Вие може да кажете, има някои неща, които са неприятни и обезпокоителни в живота. И няма ли такива в Олимпия? Не сте ли изгорени? Не сте ли притиснати от тълпата? Не сте ли",bg,Спорт (Sous-catégorie),,https://bg.wikipedia.org/?curid=547160,1000,547160.0
,Панатенеи,"Панатенеите (на старогръцки: Παναθήναια; Παναθήναια – „всеатински“) е религиозен фестивал, общонароден празник и спортни игри в Древна Атина. Честват се през август, веднага след жътвата и с тях започва новата годинаПанатенеите са най-важният празник в Атина и са сред най-големите фестивали за целия елински свят.
Всички граждани на полиса, с изключение на робите, можели да вземат участие. Фестивалът е посветен на богинята-покровителка на града – Атина Палада. Провеждал се с голяма тържественост и церемонии, вероятно в съперничество с Олимпийските игри. Празникът на всяка 4-та година се считал за по-важен и е наричан Големи Панатенеи; в останалите години се наричал Малки Панатенеи.
По време на такъв празник през 438 пр.н.е. е осветен Партенонът – главният храм на Атинския акропол, посветен също на Атина Партенос. Фриз на Партенона изобразява сцени от празнуването на Панатенеите.
Основното събитие по време на Панатенеите е пренасянето на новото одеяние за Атина – т.нар. пеплос. Този дар е знакът за нейното възкресение. В шествието участват и знатни старци с клонки в ръце, героите от Маратон и девойки в нови хитони и пеплоси, както и музиканти, жреци и конници.
По време на празненствата се извършват жертвоприношения, провеждат се шествия, театрални представления и състезания по музика и рецитация.: от 566 г. пр.н.е. на рецитация на химни, а от времето на Перикъл – и музикални агони. Музикалните състезания, откривали празненствата, се провеждат в атинския Одеон.
Спортните състезания се провеждали първоначално на хиподрум, а след това на стадиона Панатинаико (на гръцки: Παναθηναϊκό Στάδιο), построен по времето на архонта Ликург през 330 г. пр.н.е. специално за Панатенеите.


== Източници ==",bg,Спорт (Sous-catégorie),,https://bg.wikipedia.org/?curid=336621,258,336621.0
,Питийски игри,"Питийските игри, или Питии, са общоелински игри, организирани в Античността в светилището на Аполон в Делфи.
За пръв път се провеждат през 582 г. пр.н.е., малко след първата свещена война през 585 г. пр.н.е. По произход са музически и се уреждат в чест на Аполон. Когато Амфиктионията започва да организира игрите, се прибавят и спортните състезания, също и в светилището в Олимпия. Своеобразието на Питийските игри се определя от това, че в тях имат значителен дял музикално-поетическите състезания, чиято традиция в Делфи е много стара. Един анекдот разказва, че Омир и Хезиод искали да вземат участие в състезанието, но и двамата не били допуснати, защото първият бил сляп и не можел да свири на китара, а вторият, въпреки че бил такъв добър поет, не бил толкова добър китарист. Смята се, че богът на изкуствата Аполон проявявал не по-малък интерес към музикалните произведения, отколкото към атлетическите състезания.
Питийските игри се устройват на всеки 4 години. Малко преди започването им, делфийците изпращат пратеници – теори (или теари), по гръцкия свят, за да оповестят официално предстоящото откриване на Питиите. По време на ритуалната си мисия теорите са посрещани и настанявани във всеки главен град от специални служебни лица, натоварени с това да ги улеснят в задачите им, които наричали теородоки. Списъкът на тези теородоки е бил изписван на няколко пъти в светилището и от него са запазени един фрагмент от края на V в. пр. Хр., един доста голям текст от края на III в. пр. Хр. и други фрагменти от средата на II в. пр. Хр.
Както в Олимпия, наградата за всяко състезание е обикновен венец от листа. Той е изплетен от лавър (дафиново дърво), любимото дърво на Аполон, отрязан при специални условия според религиозните предписания: едно дете с живи родители трябвало да отиде да откъсне лавровите клонки в долината на Темпе в Тесалия. Авторитетът на Аполон и славата на неговото прорицалище повишават още повече интереса към игрите, и в Делфи се събират тълпи, също тъй многобройни като тълпите, които се стичат в Олимпия.
Днес Делфийските игри са възобновени и се провеждат в различни страни, както и съвременните Олимпийски игри.


== Литература ==
Шаму, Ф., Гръцката цивилизация",bg,Спорт (Sous-catégorie),,https://bg.wikipedia.org/?curid=176744,355,176744.0
,Немейски игри,"Немейските игри са общогръцки празненства, провеждани на всеки 2 години в Немейската долина в Арголида, част от полиса Клеоне. Там е разположено светилището на Зевс Немейски, в чиято чест се уреждат игрите. Днешното градче Немея е селище в Пелопонес, демов център в Ном Коринтия.
До времето на Пиндар игрите се организират от жителите на Клеоне, но аргосците, чието влияние се простирало в цялата тази област на Пелопонес, ги изместват. По време на игрите се провеждат предимно състезания по бягане, юмручен бой, хвърляне на диск и копие, както и надбягване с коленсици. Музикалните състезания са по-слабо разпространени. Състезателите се делят на три групи: момчета, младежи и възрастни. Първоначално наградата в игрите е маслинов венец, но по-късно той е заменен с венец от див кервиз (растението на скръбта). Както в Олимпия, съдиите на състезанията носят името хеланодики. По време на игрите се преустановяват военните действия между гръцките племена и настъпва свещено примирие.
Легенда разказва за прочутия Немейски лъв, който всявал ужас по тези земи. Той бил убит от Херакъл. Друг мит разказва, че през долината Арголида минали аргонавтите. Там те срещнали дъщерята на лемноския цар Тоант - Хипсипила. По това време тя била пленница на немейския цар Ликург, като му служела като кърмачка на детето му Офелт. Хипсипила разказала на аргонавтите своята болка. След това отишла до близкия извор, за да донесе вода на воините. През това време детето било ухапано от змия и умряло. В спомен на неговата смърт, аргонавтите основали Немейските игри.


== Източници ==


== Литература ==
Шаму, Ф., Гръцката цивилизация
Батаклиев, Г., Антична митология: Справочник, изд. Петър Берон, София, 1992.",bg,Спорт (Sous-catégorie),,https://bg.wikipedia.org/?curid=177050,262,177050.0
,Зимбру (стадион),"„Зимбру“ е многофункционален стадион в гр. Кишинев, Молдова.
Построен е за 27 мес. в периода 2004 – 2006 г. и по официални данни сумата, инвестирана за строежа, е 10 милиона щатски долара. Разполага с капацитет от 10 400 седящи места, всичките покрити с козирка.
Служи като домакински стадион за местните клубове „Зимбру“ и „Дачия“, както и на Националния отбор по футбол на Молдова.


== Източници ==
Профил на стадиона в Euro.stades.ch
Официален сайт на ФК „Зимбру“ (Кишинев) Архив на оригинала от 2014-12-28 в Wayback Machine.",bg,Спорт (Sous-catégorie),,https://bg.wikipedia.org/?curid=402351,85,402351.0
,ФК Зимбру,"ФК Зимбру (на молдовски: Zimbru Chișinău) е молдовски футболен отбор от Кишинев. Играе в Молдовската национална дивизия, най-високото ниво на молдовския клубен футбол. Клубът е осемкратен шампион на страната и петкратен носител на Купата на Молдова. Зимбру е редовен участник в евротурнирите и най-често завършва на призовите места в молдовския шампионат.


== Срещи с български отбори ==
„Зимбру“ се е срещал с български отбори в официални и приятелски срещи.


=== ЦСКА ===
През лятото на 2014 г. в турнира Лига Европа „Зимбру“ елиминира българския вицешампион ЦСКА след 1:1 в София и 0:0 в Кишинев.


=== „Литекс“ ===
През 2003 година молдовците хвърлиха Литекс от турнира за Купата на УЕФА. Първият мач в Ловеч завърши 0:0, но на реванша, състоял се в Тераспол, домакините спечелиха с 2:0.


=== „Черно море“ ===
Единствената среща между Черно море и Зимбру е контрола, завършила с резултат 0-0.


== Предишни имена ==


== Успехи ==
СССР

Шампионат на СССР: (Висша лига)
6-о място (1): 1956
Купа на СССР:
1/4 финал (1): 1963
Първа лига на СССР:
 Шампион (1): 1955
Молдова

Национална дивизия на Молдова:
 Шампион (8): 1992, 1992/93, 1993/94, 1994/95, 1995/96, 1997/98, 1998/99, 1999/2000
 Второ място (5): 1996/97, 2000/01, 2002/03, 2005/06, 2006/07
 Трето място (6): 2001/02, 2003/04, 2011/12, 2015/16, 2022/23, 2023/24
Купа на Молдова:
 Носител (6): 1996/97, 1997/98, 2002/03, 2003/04, 2006/07, 2013/14
 Финалист (4): 1994/95, 1999/2000, 2017/18, 2023/24
Суперкупа на Молдова:
 Носител (1): 2014
 Финалист (3): 2003, 2004, 2007


== Международни ==
Купа на общността:
 Финалист (1): 2000


== Български футболисти ==
Калоян Ангелов: 2009/10 (12 мача - 0 гола)


== Източници ==


== Външни препратки ==
Официален сайт
Зимбру в SPORTS.md
Зимбру в КЛИСФ
Годом основания „Зимбру“ является не 1947-й? История основания флагмана МССР",bg,Спорт (Sous-catégorie),,https://bg.wikipedia.org/?curid=385081,280,385081.0
,ФК Дачия,"Дачия е молдовски футболен отбор от град Кишинев, Молдова. Играят в Молдовската Национална Дивизия, най-високото ниво на молдовския футбол.


== История ==
Дачия е създадена през 1999 в самия край на 20 век. Основатели са Марин Левадару, Игор Урсачи, Валерию Плужнич и Александру Скаруба. Тимът е имал сравнително скромни цели – да вземе участие в молдовския шампионат и по-точно в Дивизия А. През 2000 тимът е на лагер в близост до Одеса, а малко по-късно прави и дебюта си в Дивизия А. Тогава Дачия получава и прякора Жълтите вълци. През следващия сезон Дачия доминира в дивизията, а посещава и Германия. Там футболистите виждат нови методи на работа и играят престижни контроли. Печелят си виза за УЕФА Интертото Къп. През следващите години Дачия прави добри игри, но не успява да наруши хегемонията на Шериф Тираспол. През сезон 2010 – 2011 в евротурнирите отстраняват черногорския Зета в 1-вия квалификационен кръг. След това се изправят срещу шведския Калмар. В гостуването завършват 0 – 0, а жребия отрежда за евентуален противник в 3-тия квалификационен кръг българския Левски (София). В домакинството обаче допускат загуба от шведите и отпадат. Все пак през сезон 2010 – 2011 Дачия става шампион на Молдова.


== Успехи ==
Шампион на Молдова (1): 2011
Суперкупа на Молдова (1): 2011


== Български футболисти ==
Димитър Белчев: 2006/08 (17 мача - 0 гола)
Георги Сърмов: 2016/17 (24 мача - 7 гола)
Исмаил Иса: 2016/17 (16 мача - 4 гола)
Георги Каранейчев: 2016/17 (11 мача - 2 гола)


== Европейски участия ==


== Външни препратки ==
Официален сайт",bg,Спорт (Sous-catégorie),,https://bg.wikipedia.org/?curid=383839,254,383839.0
,ФК Верис Кишинев,"ФК Верис Кишинев (на румънски: FC Veris Chișinău) е молдовски футболен отбор от Кишинев. Клубът е създаден през 2011 година и само за три години печели титлите в трета и втора лига, за да стигне до Молдовската национална дивизия - най-високото ниво на молдовския клубен футбол. Още в първия си сезон в елита завършва на трето място и се класира за Лига Европа.


== Успехи ==
Купа на Молдова
Финалист (1): 2012–13
Молдовска А дивизия
Шампион (1): 2012–13
Молдовска Б дивизия
Шампион (1): 2011–12


== В европейските турнири ==


== Външни препратки ==
Официален сайт Архив на оригинала от 2012-05-10 в Wayback Machine.
Статистика за ФК Верис в сайта Soccerway.com",bg,Спорт (Sous-catégorie),,https://bg.wikipedia.org/?curid=486496,110,486496.0
,Молдовска футболна федерация,"Молдовската футболна федерация (на румънски: Federația Moldovenească de Fotbal, FMF) управлява футбола в Молдова. Тя организира всички футболни първенства, включително Молдовската национална дивизия (Divizia Națională), и националния отбор по футбол на Молдова.  Централата ѝ е в Кишинев. 
Настоящият президент на федерацията е Павел Чебану. 
Федарацията е основана на 14 април 1990 година и е призната от УЕФА през 1993 година и от ФИФА през 1994 година. 


== Статистика ==
Статистически данни към 17 април 2015 година: 


== Външни препратки ==
Официален уебсайт
Молдова на уебсайта на УЕФА
Молдова на уебсайта на ФИФА


== Източници ==",bg,Спорт (Sous-catégorie),,https://bg.wikipedia.org/?curid=548237,95,548237.0
,Тотонеро (1980),"Корупционният скандал в италианския футбол през 1980 г., известен като Тотонеро 1980 (на италиански: Totonero 1980) е първият в историята на италианския футбол голям скандал с уреждане на мачове.
На 23 март 1980 г., данъчната агенция в Рим получава сигнал от двама продавачи в магазини, Алваро Трианка и Масимо Кручани, че някои италиански футболисти продават мачове в замяна на големи парични възнаграждения, като дори залагат крупни суми на въпросните мачове. Разследването разкрива, че в организацията с уговорени мачове са участвали футболните клубове Милан, Лацио, Перуджа, Болоня, Авелино и Наполи (клубове от Серия А), както и Таранто и Палермо от Серия Б.


== Наказания ==


=== Футболни клубове ===
Милан (Серия A); изхвърлен в Серия Б.
Лацио (Серия А); изхвърлен в Серия Б (10 милиона глоба първоначално).
Авелино (Серия А); -5 точки през сезон 1980/81 Серия А.
Болоня (Серия А); -5 точки през сезон 1980/81 Серия А.
Перуджа (Серия А); -5 точки през сезон 1980/81 Серия А.
Палермо (Серия Б); -5 точки през сезон 1980/81 Серия Б. (оправдан първоначално).
Таранто (Серия Б); -5 точки през сезон 1980/81 Серия Б. (оправдан първоначално).


=== Физически лица ===
Функционери:

Феличе Коломбо, президент на Милан – доживотна забрана
Томазо Фабрети, президент на Милан – забрана за 1 година
Футболисти:

Стефано Пелегрини (Авелино) – санкциониран за 6 години
Масимо Качатори (Лацио) – санкциониран до живот, след обжалване санкцията е намалена до 5 години
Енрико Албертози (Милан) – санкциониран до живот, след обжалване санкцията е намалена до 4 години
Бруно Джордано (Лацио) – санкциониран за 1 година и 6 месеца, след обжалване санкцията е увеличена до 3 години и 6 месеца
Лионело Манфредония (Лацио) – санкциониран за 1 година и 6 месеца, след обжалване санкцията е увеличена до 3 години и 6 месеца
Карло Петрини (Болоня) – санкциониран за 3 години и 6 месеца
Магидо Магерини (Палермо) – санкциониран за 1 година и 6 месеца, след обжалване санкцията е увеличена до 3 години и 6 месеца
Джузепе Саволди (Болоня) – санкциониран за 3 години и 6 месеца
Лионело Масимели (Таранто) – санкциониран за 1 година, след обжалване санкцията е увеличена до 3 години
Лучано Дзекини (Перуджа) – санкциониран за 3 години
Джузепе Уилсън (Лацио) – санкциониран до живот, след обжалване санкцията е намалена до 3 години
Паоло Роси (Перуджа) - санкциониран за 3 години, след обжалване санкцията е намалена до 2 години
Франко Кордова (Авелино) – санкциониран за 1 година и 2 месеца
Карло Мерло (Лече) – санкциониран за 1 година и 6 месеца, след обжалване санкцията е намалена до 1 година
Джорджо Морини (Милан) – санкциониран за 1 година
Стефано Кьоди (Милан) – санкциониран за 6 месеца
Пиерджорджо Негрисоло (Пескара) – санкциониран за 1 година, след обжалване санкцията е намалена до 6 месеца
Маурицио Монтези (Лацио) – санкциониран за 4 месеца
Франко Коломба (Болоня) – санкциониран за 3 месеца
Джузепе Дамяни (Наполи) – санкциониран за 4 месеца, след обжалване санкцията е намалена до 3 месеца


== Източници ==",bg,Спорт (Sous-catégorie),,https://bg.wikipedia.org/?curid=689028,482,689028.0
,Блек Сокс,"Black Sox е името, с което се сдобива бейзболният отбор Чикаго Уайт Сокс от 1919 г., след като се установява, че голяма част от играчите на отбора са замесени в скандал.
През 1919 г. чикагският отбор White Sox се договаря с букмейкърите да проиграе шампионата на САЩ по бейзбол. След като скандалът се разраства, от отбора се отвръщат дори и най-верните привърженици на бейзбола.
8 играчи, заедно с 5 професионални комарджии, са обвинени през 1920 г. в уговаряне на мачове и разпространяване на влиянието на порочното професионално комарджийство в бейзбола.
8-те играчи са изключени от Американската бейзболна лига до живот. След скандала собствениците на отбора решават да бъде създадена длъжността „бейзболен комисар“.


=== Замесените играчи ===
Eddie Cicotte, питчер.
Happy Felsch, централен филдер.
Chick Gandil, първи бейзмен.
Shoeless Joe Jackson -аутфилдер
Fred McMullin, инфилдер
Swede Risberg, шортстопър
Buck Weaver, трети бейзмен
Lefty Williams, питчер.


== В изкуството ==
Eight Men Out – американски филм от 1988 г. с участието на Чарли Шийн",bg,Спорт (Sous-catégorie),,https://bg.wikipedia.org/?curid=155295,162,155295.0
,"Списък на тенисисти, замесени в допинг скандали","Тази страница e списък на тенисистите, замесени в допинг скандали.
Най-често използвани стимуланти в тениса са:

Анаболни стероиди /нандролон, метилтестостерон/ – изграждат мускулна маса
Бетаблокери – използват се за лечение на сърдечни заболявания и при повишено кръвно налягане
Диуретици /хидрохлоротиазид, амилорид, канренон, фуросемид/ – изчистват организма от анаболи
Ефедрин, кокаин, кофеин, метамфетамини – стимулират централната нервна система
Еритропоетин /ЕПО – кръвен допинг/ – увеличава съдържанието на кислород в кръвта и повишава издръжливостта
Кленбутерол (покачва мускулната маса), салбутамол – отпускат и отварят дихателните пътища, използват се за лечение на астма


== Тенисисти, уличени в употреба на забранени стимуланти ==


== Тенисисти, наказани по други причини ==


== Източници ==


== Външни препратки ==
Анаболни стероиди Архив на оригинала от 2006-06-25 в Wayback Machine., Национална програма за превенция, лечение и рехабилитация на наркоманиите в Република България 2001 – 2005, Министерство на здравеопазването
Афери с допинг има и в тениса Архив на оригинала от 2007-11-30 в Wayback Machine., посетен на 15.12.2007 г.
Текущи наказания в тениса",bg,Спорт (Sous-catégorie),,https://bg.wikipedia.org/?curid=163462,163,163462.0
,Фахад Ал-Мирдаси,"Фахад Ал-Мирдаси (на арабски: فهد المرداسي) е бивш футболен съдия от Саудитска Арабия.


== Кариера ==
Ал-Мирдаси е роден в столицата Рияд на 16 август 1985 г.
През 2015 г. е съдия на турнира за купата на Азия. Ръководи 4 мача, включително и финала, на Световното първенство по футбол за младежи през 2015 г.
Ал-Мирдаси ръководи футболни мачове на Летните олимпийски игри в Бразилия през 2016 г. Ръководи и мача между Швеция и Колумбия в груповата фаза, който завършва с резултат 2 – 2.
През 2017 г. ръководи мачове за Купата на конфедерациите.
През 2018 г. е наказан доживот от футболната федерация на Саудитска Арабия заради опит за корупция. Признава за опита за корупция, като е разпитан от полицията.
Преди наказанието ФИФА избира Ал-Мирдаси да ръководи мачове на Световното първенство по футбол 2018, но на 30 май 2018 г. е обявено, че той и неговите помощници се оттеглят от участие в турнира.


== Източници ==",bg,Спорт (Sous-catégorie),,https://bg.wikipedia.org/?curid=710606,155,710606.0
,Калчополи,"лица от италианския футбол, за да повлияят на назначенията на съдии. == Наказания == На 4 юли 2006 г. прокурорът на Италианската футболна федерация, Стефано Палаци призовава всички четири клуба, които се намират в центъра на скандала, да бъдат изхвърлени от Серия А. Палаци иска Ювентус „да бъде изключен от шампионата в Серия А и да бъде включен в по-ниската дивизия Серия Б с ​​-6 точки“, докато за Милан, Фиорентина и Лацио той иска да бъдат свалени до последните места в шампионата за сезон 2005/06 и да отпаднат в Серия Б. Той също така иска да започнат следващия сезон с отрицателен актив точки (-3 за Милан и -15 за Фиорентина и Лацио). Прокурорът призовава още Ювентус да бъде лишен от своите титли от 2005 и 2006 г. В делото срещу Реджина на 13 август, прокурорът призовава Реджина да бъде изхвърлен в Серия Б с ​​-15 точки. На 17 август наказанието на Реджина е оповестено: наказание от -15 точки, но не и отпадане от Серия А. Освен това, клубът е глобен с еквивалент на £ 68 000, докато президентът на клуба Паскуале Фоти е глобен с £ 20 000 и забрана за всякакви дейности, свързани с футбола, за 2 години и половина. Наказанията са дълго оспорвани, поради тежестта към Ювентус в сравнение с другите участващи отбори. Според съда, поведението на ръководителите на отборите се разглежда във всички случаи. Макар че не е истинско уреждане на мачове, това е нарушение на спортните принципи. В случая на Ювентус, тяхното поведение изглежда е с цел да повлияе на резултатите от мачовете, докато в случая на други отбори, доказателствата срещу тях не се считат за силни. Представителите на Ювентус смятат това предположение за напълно произволно и твърдят, че делото срещу тях никога не е било доказано. === Последици от наказанията === Клубовете, изхвърлени в Серия Б, първоначално се очаква да имат труден път обратно към върха. Би трябвало да завършат в топ 2 на Серия Б, за да бъдат уверени в промоцията и също така трябва да избегнат финиширане в долната четворка, за да избегнат отпадане в Серия Ц1. Ювентус, например, първоначално е наказан с -30 точки – еквивалент на десет победи. Това прави много вероятно те да не се завърнат в Серия А до 2008 г., най-рано. Точковото наказание обаче е намалено до -9 точки, което дава на Ювентус шанс за промоция. Те печелят Серия Б през сезон 2006/07, като бързо се завръщат в Серия А. Фиорентина, които са с -15 точки, се очаква да се борят за оставане в Серия А през следващия сезон. Въпреки това, те завършват сезон 2006/07 на шесто място, спечелвайки място за Купа на УЕФА 2007/08. Отпадането на Ювентус също води до масово напускане на важни играчи като Фабио Канаваро, Лилиан Тюрам и Златан Ибрахимович. Около 30 други играчи от Серия А, които участват на Световното първенство по футбол през 2006 г., изявяват желание да играят в други европейски първенства след скандала. === Ефект върху Серия А === Първоначално, Ювентус, Фиорентина и Лацио са изхвърлени, а Месина, Лече и Тревизо остават в Серия А, въпреки че завършват на последните 3 места за сезон 2005/06. След обжалването, само Месина остава в Серия А. Отборите, спечелили промоция от Серия Б (Аталанта, Катания и Торино), не са засегнати и влизат в Серия А, както обикновено. Въз основа на финалната си позиция в лигата, Ювентус и Милан биха спечелили директно участие в Шампионската лига на УЕФА, а Интер и Фиорентина ще започнат в третия квалификационен кръг на Шампионската лига, докато Рома, Лацио и Киево щя бъдат допуснати за Купата на УЕФА. На 6 юни 2006 г. ИФФ официално се оттегля от Интертото през 2006 г., което струва на Палермо място в третия кръг на състезанието, като се позовава на факта, че класирането от Серия А за 2005/06 не може да бъде потвърдено до крайния срок 5 юни. УЕФА дава на ИФФ срок до 25 юли 2006 г., за да потвърди класирането или да им наложи санкции в двата големи европейски клубни турнира (след това удължен до 26 юли). След обжалването, Интер, Рома, Киево и Милан заемат четирите места в Шампионската лига през 2006/07. Интер и Рома получават директно влизане в Шампионската лига, докато Киево и Милан започват от третия квалификационен кръг. Участието на Милан е потвърдено от УЕФА, малко след процедурата по обжалване. Палермо, Ливорно и Парма влизат в първите кръгове на купата на УЕФА, първоначално дадени на Рома, Лацио и Киево. На 26 юли ИФФ обявява Интер Милано за шампион от сезон 2005/06. По отношение на това решение Карло Порчеду, федерален прокурор от 1998 до 2001 г. и настоящ вицепрезидент на Федералния апелативен съд, заявява в интервю за Unione Sarda: „Отнемането на скудето от Ювентус за 2005/06 и даването му на Интер е сериозна грешка. Разследването в Калчополи трябваше да бъде по-задълбочено, тъй като ние като Федерален съд ограничихме наказанието на Ювентус да не сдаде титлата, поради недостатъчни доказателства. След това специалният комисар на Федерацията от този период е назначил група от приятели, един от които е бил и в борда на директорите на Интер, а тази титла е била отнета от Ювентус и предадена на Интер. Грешка по мое мнение“. Порчеду повече от веднъж в миналото подчертава няколко точки, които трябва да бъдат изяснени по време на разследването. Ювентус първоначално обявява, че планира да обжалва наказанието в италианските граждански съдилища – действие, което би довело до по-нататъшно наказание на клубовете и на ИФФ от ФИФА, тъй като ФИФА отдавна е забранила намесата на правителството във футболната администрация. ФИФА обявява, че има възможност да замрази членството на ИФФ, като по този начин блокира всички италиански клубове от международни мачове, ако Ювентус се яви в съда. Ювентус оттегля жалбата си пред Районния административен съд в Лацио на 31 август, деня, в който трябва да бъде изслушан. Служители на Ювентус цитират „готовността на Италианската футболна федерация (ИФФ) и Италианския национален олимпийски комитет (CONI) да преразгледат делото си по време на арбитража“. На 26 октомври 2006 г. втората жалба намалява наказанието на Лацио с 3 точки, намаляването на Ювентус до 9 точки и намаляването на",bg,Спорт (Sous-catégorie),,https://bg.wikipedia.org/?curid=689062,1000,689062.0
,Индржих Фюгнер,"Индржих Фюгнер (на чешки: Jindřich Fügner) е чешки общественик.
Роден е на 12 септември 1822 година в Прага като Хайнрих Фюгнер в семейството на заможен търговец, който е етнически немец. Той получава добро образование и развива успешна дейност като собственик на застрахователна компания. Въпреки етническия си произход, става активен привърженик на чешкото национално движение и променя името си на Индржих. Заедно с Мирослав Тирш основава спортното дружество „Сокол“, което се превръща в масово движение с клонове в различни страни, сред които е и българското дружество „Юнак“.
Индржих Фюгнер умира на 15 ноември 1865 година в Прага, вероятно от отравяне на кръвта, а погребението му се превръща в мащабна демонстрация на чешкото национално движение.


== Бележки ==",bg,Спорт (Sous-catégorie),,https://bg.wikipedia.org/?curid=758785,116,758785.0
,Владимир Попов (историк),"Владимир Пенчев Попов е български историк, траколог.


== Биография ==
Владимир Попов е роден на 21 април 1940 в село Тетово, Кубратско.  Завършва история в Софийския държавен университет. През 1969 и 1972/73 г. специализира древна ориенталистика в Париж.
Преподавател е по история на Стария свят във Великотърновския университет от 1965 г., в продължение на 44 години (от 1977 г. - доцент). Той работи и в Института по тракология към БАН в периода 1973-1983 г. Владимир Попов е заместник-ректор (1981-1983) и ректор (1991-1995) във Великотърновския университет.
Освен с наука се занимава и с политика, като заема поста областен управител в Ловеч (1995-1997). Като такъв, през кризисните Януарски събития (1997) г. със заповед суспендира конституционните права на гражданите в Ловешка област (днес Ловешка, Габровска, Плевенска и Великотърновска области) за събрания и протести. Облагодетелства се с имотни сделки.
От 1971 г. е секретен сътрудник „Петров“ на Държавна сигурност.
Владимир Попов умира на 31 май 2023 г. във Велико Търново.


== Награди ==
Награждаван е многократно с юбилейни отличия от БАН и е носител на орден „Кирил и Методий“ II степен и е номиниран за носител на академичния френски орден „Френски палми“ през 1993 г.


== Книги ==
История на стария свят. Велико Търново: Абагар, 2008. ISBN 978-954-427-785-7


== Източници ==",bg,Random,,https://bg.wikipedia.org/?curid=273475,207,273475.0
,Банощор,"Банищор (на сръбски: Банощор) е село в Сърбия, АО Войводина, Южнобачки окръг, община Беочин.


== География ==
Селото отстои на 28 км от Нови сад. Намира се на северните склонове на Фрушка гора на десния бряг на Дунава, на 1277 км от влива на реката в Черно море.


== Население ==
Населението на селото е възлизало на 618 жители през 1991 г.

Етнически състав


== История ==
На местото на Банищор през античността се е намирал римският кастел Бонония, срещан и с името Милата.
През 1150 г. бан Белуш построява там манастир на бенедиктинския орден, наречен Манастирът на бана. С производното име Каструм де Бан-Монастре селището се споменава през 1473 г. По-късно е нападано и рушено от османските турци и съюзените им кримски татари.
В близост до Банищор, при село Чечевич, на 4 км от десния дунавски бряг, има останки от римския кастел Мулатис. През Средновековието там израства Кастелум Чечевич, завладян и разрушен от османците в годината на злощастната за Кралство Унгария битка при Мохач през 1526 г.


== Бележки ==
Банищор Архив на оригинала от 2010-02-19 в Wayback Machine.",bg,Random,,https://bg.wikipedia.org/?curid=282048,180,282048.0
,Дьо Бриен,"Бриен (на френски: Maison de Brienne) е френска благородническа фамилия от областта Шампан (968 – 1360). Основоположникът Енгелберт I става господар на Бриен през 968 г. След това последователно графове на Бриен са: Енгелберт II (†ок. 980); Енгелберт III (†ок. 1008); Енгелберт IV († ок. 1035); Готие (Гоше) I (†ок. 1090); Ерар I († ок. 1114/1125) и Готие (Гоше) II (†ок. 1161). Родът придобива известност по време на кръстоносните походи. Граф Ерар II дьо Бриен (†1190/1191) от съпругата си Агнес, дъщеря на Амедей II дьо Монбелиар, има син Готие (Гоше) III (†1205), който сключва брак с Елвира, първородна дъщеря на краля на Сицилия Танкред и е провъзгласен за херцог на Апулия, княз на Таренто и граф на Лече (Готие I). Той взема участие в Четвъртия кръстоносен поход и загива в Южна Италия при опита си да отвоюва наследството на жена си, отнето ѝ от германския император Хайнрих IV. Синът им Готие IV Велики (1205 – 1244/1247) се жени за Мария дьо Люзинян, дъщеря на кипърския крал Юг I и през 1221 г. получава графствата Яфа и Аскалон в Палестина. Той е пленен и убит от мюсюлманите. По-големият му син Жан (†1244/1247) получава наследственото графство, а по-малкият – Юг (1240 – 1296), става граф на Лече (1268) и херцог на Атина чрез брака си с Изабела, дъщеря на Ги дьо ла Рош, херцог на Атина, а след нейната смърт взема за съпруга Елена-Анжела, господарка на Каритена. Наследен е от сина си Готие (Гоше) V (1278 – 1311), граф на Лече и херцог на Атина (Готие I, 1308 – 1311). Първоначално той приема във войската си наемници от испанската област Каталония, но бързо осъзнава, че тяхното присъствие е опасно за неговата власт. Опитва се да ги прогони, но те го побеждават и убиват при езерото Компаида (Гърция). Синът му Готие VI (1302 – 1356), Готие II в Атина, управлява в Аргос и Навплия. Не оставя наследници от съпругата си Беатриче, дъщеря на Филипо II Таранто, княз ня Ахея. Дъщерята на Готие V (Готие I), Изабела (†1360), сключва брак с Готие III д’Ангиен и му предава властта над херцогство Атина.
Особено голяма известност придобива младшия клон на рода Бриен чрез издигането на Жан дьо Бриен (ок. 1148 – 1237), по-малък син на граф Ерар II дьо Бриен. Женен е за Беренгария, дъщеря на краля на Леон Алфонсо IX. Той получава короната на Йерусалим, след като става съпруг на кралица Мария (1205 – 1212), дъщеря на Корадо ди Монферато и на кралица Изабела I. Баща е на две дъщери и един син. По-голямата му дъщеря Изабела II (Йоланта) е провъзгласена за кралица през 1212 г. под негово регентство. През 1225 г. тя се омъжва за германския император Фридрих II фон Хохенщауфен, който скоро след това отстранява своя тъст от управлението в Йерусалим. През 1229 г. Жан дьо Бриен е определен от бароните в Константинопол за регент на малолетния латински император Балдуин (Бодуен) II. През 1231 г. той е провъзгласен за съимператор, след като година по-рано омъжва дъщеря си Мария дьо Бриен за Балдуин (Бодуен) II дьо Куртене. Води успешни войни с никейския император Йоан III Дука Ватаци, но въпреки това рухването на латинската държава на изток е неизбежно. Неговият син Алфонс (†1270), женен за Мария, графиня Д’Йо, е основоположник на клона на графовете Д’Йо. Този клон съществува в четири поколения. Негови представители са: Жан II (†1294); Жан III (†1302); Раул I (†1344) и Раул II (†1350).


== Графове дьо Бриен ==
(след 951 – след 968): Енгелберт I, от 968 граф дьо Бриен
(след 968 – след 980): Енгелберт II, граф дьо Бриен, син на предходния
(след 980 – след 1008): Енгелберт III, 1004 – 1008 граф дьо Бриен, син на предходния
(след 1008 – след 1035): Енгелберт IV, 1027 – 1035 граф дьо Бриен, син на предходния
(след 1035 – ок. 1090): Готие (Гоше) I, граф дьо Бриен, граф дьо Бар сюр Сен, син на предходния
(ок. 1090 – ок. 1114/1125): Ерар I, граф дьо Бриен, син на предходния
(ок. 1114/1125 – до 1161): Готие (Гоше) II, граф дьо Бриен, син на предходния
(до 1161 – 1190/1191): Ерар II, граф дьо Бриен, син на предходния
(1190/1191 – 1205): Готие (Гоше) III, граф дьо Бриен, от 1200 херцаг на Апулия и граф на Лече (Готие I), от 1201 титулярен крал на Сицилия, син на предходния
(1205 – 1244/1247): Готие (Гоше) IV Велики, граф дьо Бриен, от 1221 граф на Яфа и Аскалон, син на предходния
(1244/1247 – 1260/1261): Жан, граф дьо Бриен, син на предходния
(1260 – 1261 – 1296): Юг, граф дьо Бриен, от 1266 граф на Конверсано, от 1268 граф на Лече, син на Готие (Гоше) IV Велики
(1296 – 1311): Готие (Гоше) V, граф дьо Бриен, от 1296 граф на Лече (Готие II) и Конверсано (Готие I), от 1308 граф на Атина (Готие I), син на предходния
(1311 – 1356): Готие (Гоше) VI, граф дьо Бриен, граф на Лече (Готие III), граф на Конверсано (Готие II), херцог на Атина (Готие II), от 1356 конетабъл на Франция, син на предходния
(1356 – 1360): Изабела, графиня дьо Бриен, титулярна графиня на Конверсано, титулярна херцогина на Атина, дъщеря на Готие (Гоше) V


== Крале на Йерусалим и императори на Латинската империя ==
(1210 – 1212): Жан дьо Бриен (ок 1148 – 23.3.1237), от 1228 император на Латинската империя, син на Ерар II дьо Бриен


== Графове Д’Йо и дьо Гин ==
(ок 1250 – 1260): Алфонс, граф д’Йо, син на император Жан дьо Бриен
(1260 – 1294): Жан II, граф д’Йо, син на предходния
(1294 – 1302): Жан II, граф д’Йо, от 1295 граф дьо Гин, син на предходния
(1302 – 1344): Раул I, граф д’Йо, граф дьо Гин, от 1329 конетабъл на Франция, син на предходния
(1344 – 1350): Раул II, граф д’Йо, граф дьо Гин, от 1344 конетабъл на Франция, син на предходния


== Източници ==",bg,Random,,https://bg.wikipedia.org/?curid=870025,964,870025.0
,Cambarus harti,"Cambarus harti е вид ракообразно от семейство Cambaridae. Видът е застрашен от изчезване.


== Разпространение и местообитание ==
Разпространен е в САЩ (Джорджия).
Обитава сладководни басейни, реки и потоци.


== Източници ==


== Литература ==
 pre-press, American Fisheries Society Special Publication 31, 2004.
Williams, Austin B., Lawrence G. Abele, D. L. Felder, H. H. Hobbs, Jr., R. B. Manning, et al. Common and Scientific Names of Aquatic Invertebrates from the United States and Canada: Decapod Crustaceans.   American Fisheries Society Special Publication 17, 1989.
Hobbs, Jr., Horton H. An Illustrated Checklist of the American Crayfishes (Decapoda: Astacidae, Cambaridae, and Parastacidae).   Smithsonian Contributions to Zoology, no. 480, 1989.
Williams, Austin B., Lawrence G. Abele, D. L. Felder, H. H. Hobbs, Jr., R. B. Manning, et al. American Fisheries Society Special Publication 17.   Bethesda, Maryland, USA, American Fisheries Society, 1989. ISBN 0-913235-49-0. с. 77.
Hobbs, Jr., Horton H. Smithsonian Contributions to Zoology, no. 480.   Washington, DC, USA, Smithsonian Institution Press, 1989. с. iii + 236.",bg,Random,,https://bg.wikipedia.org/?curid=561351,162,561351.0
,Георги Стоянов (математик),"Георги Стоянов Петров е български учен – математик и революционер, деец на Вътрешната македоно-одринска революционна организация.


== Биография ==
Роден е в Йени Зара, днес Нова Загора през 1872 година. Следва математика и физика в София (1896-1900). През 1901 - 1902 година Георги Петров е учител по математика в Цариградската българска духовна семинария, като същевременно е член и на Цариградския революционен комитет. Специализант в Париж (1909-1911). Доцент по математика в СУ (1909-1912). Преподава в катедрата по основи на висшата математика. Георги Стоянов е преподавател и във Военното училище в София. Има публикации в научни списания в Европа. Участва в Балканската война като доброволец и умира на Чаталджанския фронт през ноември 1912 година при село Кадиево.


== Литература ==
Христов, Димитър. Математикът от Нова Загора Георги Стоянов 1872-1912, Фараго, 2012.


== Бележки ==",bg,Random,,https://bg.wikipedia.org/?curid=319422,132,319422.0
,Дуайт Д. Айзенхауер (CVN-69),"USS „Дуайт Д. Айзенхауер“ (USS Dwight D. Eisenhower, означение CVN-69) е вторият от общо 10-те „суперсамолетоносача“ на Военноморските сили на САЩ от клас „Нимиц“. Самолетоносачът е наречен в чест на 34-тия президент на САЩ – Дуайт Айзенхауер – и споделя и неговия прякор – „Айк“ (Ike).

На 29 юни 1970 година, корабостроителната компания Newport News Shipbuilding от Нюпорт Нюз, Вирджиния, печели конкурс за построяване на самолетоносач клас „Нимиц“, с кодово име CVAN-69. Завършен е на 30 юни 1975 година, като кодовото име е променено от CVAN-69 на CVN-69.
Строежа е започнат на 15 август 1970 година, като стойността на проекта е $679 млн. долара (осъвременнена стойност – $4.5 млрд. долара през 2007). Спуснат е на вода на 11 октомври 1975 година, като кръщаването на кораба е извършено от вдовицата на Дуайт Айзенхауер – Мейми Айзенхауер.
Приет е на въоръжение на 18 октомври 1977 година, като първи командир на кораба е капитан I ранг Уилям Рамзи, който по-късно бива повишен в контраадмирал след командването на „Айк“. От приемането му на служба на кораба се сменят общо 13 командира (не всички от които са със звание „капитан I ранг“).


== Вижте също ==
„Ентърпрайз“ (CVN-65), друг американски ядрен самолетоносач


== Галерия ==",bg,Random,,https://bg.wikipedia.org/?curid=208413,200,208413.0
,ГКПП Лесово – Хамзабейли,"Граничният контролно-пропускателен пункт (ГКПП) Лесово – Хамзабейли е граничен контролно-пропускателен пункт, разположен на българско-турската граница. Най-близките населени места до него са селата: Лесово в България (7 km) и Хамзабейли в Турция (4,7 km). Пунктът свързва град Елхово, област Ямбол с турския град Лалапаша, както и Ямбол с Одрин. 
Официалното откриване на Лесово – Хамзабейли е на 19 юни 2005 г. С откриването на новия контролно-пропускателен пункт се облекчава натовареността на основната сухопътна връзка между двете държави ГКПП Капитан Андреево - Капъкуле и се създават по-благоприятни условия за обслужване на пътниците и товарните автомобили.
От българска страна са изградени следните сгради на ГКПП Лесово: сграда за митнически и паспортно-визов контрол, техническа сграда, сграда за покрита дезинфекция на камиони ТИР, сграда за митнически контрол на леки автомобили и автобуси. Направена е метална конструкция на козирките. Изградено е временно електрическо захранване и са изпълнени подземните комуникации на обекта. Осигурен е асфалтов двупосочен път I-7 с две ленти за движение (по една във всяка посока) чрез обновяване и разширяване на съществуващия и изграждане на нови участъци, като околовръстни пътища на Елхово и Гранитово и от разклона за Малко Кирилово до ГКПП Лесово.
От турска страна са построени сградите за граничния пункт Хамзабейли и пътна връзка D535 Одрин – ГККП Хамзабейли. Доизградена и разширена е съществуващата пътна мрежа с цел подобряване на транспортните комуникации до ГКПП. Във всяка посока е осигурена основна и аварийна лента за движение, както и допълнителна лента за изпреварване в необходимите участъци. За строителни работи по ГКПП към момента на откриването Турция е изразходвала около 1 млн. щатски долара, като общите ѝ разходи възлизат на над 2,5 млн. долара.


== Вижте също ==
Гранични контролно-пропускателни пунктове на България
ГКПП Капитан Андреево - Капъкуле
ГКПП Малко Търново – Дерекьой
Лесово
Хамзабейли",bg,Random,,https://bg.wikipedia.org/?curid=294452,289,294452.0
,ФК Похроние,"ФК Похроние (на словашки: Futbalový klub Pohronie Žiar nad Hronom Dolná Ždaňa) е словашки професионален футболен отбор от град Жяр над Гроном. За пръв път след основаването си ще играе във Висшата дивизия на Словакия през сезон 2019/20.


== История ==
На 1 юни 2012 година, два тима решават да се обединят в един нов. Това са отборите на ТЙ „Сокол“ (Долна Ждяня) and ФК „Жяр над Гроном.“
Играе домакинските си мачове на „градския стадион“ в Жяр над Гроном, с капацитет 2309 места.


== Успехи ==
Втора дивизия
 Шампион (1): 2018/19


== Български футболисти ==
 Мирослав Пушкаров: 2022/23 - (9 мача - 2 гола)


== Източници ==


== Външни препратки ==
Официален сайт
ФК Похроние във  Facebook
ТЙ Сокол Долна Жданя уебсайт
Жяр над Гроном уебсайт",bg,Random,,https://bg.wikipedia.org/?curid=729991,126,729991.0
,Кроу (език),"Езикът Кроу е говорен от хората от индианското племе кроу (абсарока), чиито потомци понастоящем живеят в резерват в южната част на Монтана, САЩ. Заедно с езика Хидатса, с който е тясно свързан е класифициран в Мисурийската група на Сиукското езиково семейство.


== Фонетика ==
Фонемите в езика Кроу са:

беззвучни преградни и преграднопроходни съгласни – p, t, č, k, ˀ
безвучни проходни съгласни – s, š, x, h
звучни преградни и резонансни – w ([m], [b], [w]), r ([n], [d], [1] ~ [r]);
кратки гласни – i, e, a, o, u;
дълги гласни – i-, e•, a-, o-, u-;
дифтонги – ea, ia, ua
възходящ тон – ý, ý-, ýý,
падащ тон – ŷ-, ŷy.
Дългите съгласни се предават като двойни. Звучните съгласни (w и r) се произнасят [b], [mb] или [m] и [d], [nd] или [n] в началото на думата; [b] и [d] следвайки съгласна различна от звучна съгласна или h: [w] и [l] (или консервативно [r], вмъкнато) между гласни; и [m] и [n] другаде. Беззвучните устни преградни и преградно-проходни съгласни са предихателни в началото на дума, в края на дума и след преградна съгласна; между гласни те са ненапрегнати, непредихателни и често звучни. Устните проходни съгласни са ненапрегнати интервокални, където š често е звучна, а s понякога звучна, k е небна след i(-)(h), e(-)(h), č и s.
В практикуваната писменост използвана в племенната двуезична програма тези фонеми са изписвани: p, t, ch, k, ?; s, sh, x, h; m/b/w, n/d/1; i, e, a, o, u; ii, ee, aa, oo, uu; ea, ia, ua; (възходящ тон) ý and yý (или y’ и yy’), (падащ тон) ýy (или y’y). Секвенцията šš е изписвана ssh, čč като tch и šč като sch.


== Източници ==


== Външни препратки ==
www.native-languages.org",bg,Random,,https://bg.wikipedia.org/?curid=725868,289,725868.0
,Лори Маккена,"Лори Маккена (на английски: Lori McKenna) е американска фолк певица и авторка на песни. Тя живее в Масачузетс заедно със съпруга си и петте им деца.
Маккена започва да пише песни като тийнейджър и става професионален автор на 27-годишна възраст, когато тя е вече женена и има 3 деца. Тя започва да пее на „отворени вечери“ в Бостън и след това и на собствени представления. Работейки заедно с мениджъра си Габриел Ънгър, певицата успява да реализира четири независими СД-та Paper Wings and Halos, Pieces of Me (продуцирано от Крит Хармън), The Kitchen Tapes (само-продуцирани демота), и Bittertown (продуцирано от Лорн Ентрес).
През 2004 г. Маккена подписва публично споразумение с Harlan Howard Music. Певицата получава повече внимание през 2005 г., когато Фейт Хил записва кавъри на четири от песните ѝ – три от които влизат в релийза на Хил от 2005 г. Fireflies. През 2007 г. Маккена заминава на турне заедно с Хил и Тим МакГроу. Най-новият албум на певицата, Unglamorous, излиза на 14 август, 2007 г.
В допълнение на собствените си албуми Маккена участва и като автор на някои от песните в албуми на други изпълнители като Питър Гейбриъл, Нийл Янг и Менди Мор.",bg,Random,,https://bg.wikipedia.org/?curid=199342,194,199342.0
,Пфалц-Мозбах,"Пфалц-Мозбах (на немски: Pfalz-Mosbach) е пфалцграфство на Свещената Римска империя от 1410 до 1448 г. със столица Мозбах в днешен Баден-Вюртемберг, Германия, и странична линия на род Вителсбахи. Първият владетел е Ото I фон Пфалц-Мозбах.


== История ==
Пфалцската линия на Вителсбахите се разделя след смъртта на курфюрст Рупрехт III фон дер Пфалц през 1410 г. на четири линии: най-малкият син Ото I († 5 юли 1461) основава линията Пфалц-Мозбах.
През 1448 г. умира племенникът му Христоф бездетен и Ото наследява негововото пфалцграфство Пфалц-Ноймаркт и се образува пфалцграфството Пфалц-Мозбах-Ноймаркт.


== Източници ==
Wilhelm Volkert, Die pfälzischen Nebenlinien seit dem 15. Jahrhundert. In: Andreas Kraus (Hrsg.): Handbuch der bayerischen Geschichte. 3. Auflage. Band III/3, C. H. Beck, München 1995, ISBN 3-406-39453-1, S. 111–115–117-124.",bg,Random,,https://bg.wikipedia.org/?curid=431652,122,431652.0
,Железен орел 2,"„Железен орел 2“ (на английски: Iron Eagle II) е израелско-канадски филм в жанр екшън.
Разказва за съвместна съветско-американска акция с цел унищожаване на мишена в неназована държава от Близкия изток. Екипът е ръководен от полковника от Американските военновъздушни сили Чарлз „Чапи“ Синклер (Луис Госет младши). Държавата в Близкия изток е под прицела на ядрени междуконтинентални балистични ракети, изпращани от тези суперсили. В екипа настъпват спорове, породени от политическото съперничество и културните различия на двете страни. Пилотът от Американските военновъздушни сили капитан Мат „Куп“ Купър (Марк Хъмфри), бивш другар на Дъг Мастърс (Джейсън Гедрик), е важна част от екипа като командир на полетите. Филмът печели 10 497 324 долара.
„Железен орел 2“ е сниман в Израел. Снимачните площадки са близо до база на Израелските военновъздушни сили близо до Хайфа, в пустините, планините и по брега на Мъртво море. Пилоти от Израелските военновъздушни сили изпълняват въздушните маневри във филма.
„Железен орел 2“ е продължение на филма от 1986 „Железен орел“ и е последван от филмите „Железен орел III: Асове“ (1992) и „Железен орел IV“ (1995). Това е последният филм, в който Джейсън Гедрик играе ролята на Дъг Мастърс. В „Железен орел IV“ той е сменен от Джейсън Кадьо.


== Български дублаж ==


== Филми от поредицата за „Железен орел“ ==
Поредицата „Железен орел“ включва 4 филма:

„Железен орел“ (1986)
„Железен орел 2“ (1988)
„Железен орел III: Асове“ (1992)
„Железен орел IV“ (1995)


== Външни препратки ==
„Железен орел 2“ в  Internet Movie Database
„Железен орел 2“ в  Allmovie",bg,Random,,https://bg.wikipedia.org/?curid=263328,246,263328.0
,Маями еПри,"Маями еПри е кръг от шампионата за болиди с електрическо задвижване Формула Е под егидата на ФИА. Провежда се през дебютния сезон 2014/15 на надпреварата на временната писта Бискейн Бей Стрийт Сиркуит на улиците на Маями, Флорида, САЩ.


== История ==
Единственото еПри на Маями се провежда на 14 март 2015 г.


== Писта ==
Бискейн Бей Стрийт Сиркуит е дълга 2,17 км и има 8 завоя. Дизайнът ѝ е дело на компанията за дизайн на писти Айеса. Разположена е в центъра на Маями, в близост до Бискейнския залив, като заобикаля Американ Еърлайнс Арена, дом на баскетболния отбор Маями Хийт.


== Победители ==


== Статистика ==


=== Победи ===


==== Пилоти ====


==== Отбори ====


==== Националност на пилотите ====


=== Пол позиции ===


==== Пилоти ====


==== Отбори ====


==== Националност на пилотите ====


=== Най-бърза обиколка ===


==== Пилоти ====


==== Отбори ====


==== Националност на пилотите ====


== Източници ==",bg,Random,,https://bg.wikipedia.org/?curid=675929,153,675929.0
,Берта Кентска,"Берта Кентска е франкска принцеса и кралица на Кент.


== Живот ==
Родена е около 565 година в семейството на Хариберт I, крал на Париж от династията на Меровингите, и съпругата му Ингоберга.
През 580 година е омъжена за бъдещия крал на Кент Етелберт, който е езичник, но с правото да практикува християнската си религия. Положението ѝ в Кент дава възможност за мисията на Августин Кентърбърийски през 597 година, с която започва покръстването на англо-саксонците и създаването на Църквата на Англия.
Берта Кентска умира около 612 година в Кентърбъри. Канонизирана е за светица, като църквата отбелязва паметта ѝ на 1 май.


== Бележки ==",bg,Random,,https://bg.wikipedia.org/?curid=770234,104,770234.0
,Хърватска куна,"Хърватската куна (на хърватски: hrvatska kuna) е бившата паричната единица на Хърватия, използвана в периода 1941 – 1945 година и от 30 май 1994 до 1 януари 2023 г. Дели се на 100 липа. Международният валутен код на куната е HRK.
2022 г. е последната година, в която куната се е използва, тъй като Хърватия я заменя с еврото на 1 януари 2023 г. Всички хърватски банкови сметки и кредитни карти автоматично са преобразувани в евро и куните в брой могат да се обменят за евро.


== История ==
По времето на Римската империя в провинциите на Горна и Долна Панония (днес Унгария и областта Славония) данъците са събирани под формата на високо ценените тогава кожи от белки (Martes). Оттам хърватската дума за данък marturina произлиза от латинската дума martus (на хърватски: „куна“). Куната е парична единица в няколко славянски държави, най-вече в Киевска Рус и неговите наследници до началото на 15 век. Тя се равнява на 1/25, а по-късно на 1/50 сребърни гривни (официалната валута на Киевска Рус). Хърватската куна няма връзка с познатите славянски „крони“ („крона“ на хърватски език се превежда като kruna). През Средновековието много чужди валути са били използвани на територията на Хърватия, но независимо от това местната валута е била в употреба най-малко до 1018 година. Между 1260 г. и 1380 г. хърватските крале са секли сребърна монета, наречена banovac, на която е била изобразена белка. Отслабването на автономията на Хърватия в рамките на Хърватско-Унгарското кралство води до постепенното отмиране на тази валута.
Идеята за куната се възражда отново през 1939 година, когато Хърватска бановина, тогава в пределите на Югославската монархия, планира да издаде своя валута.
През 1941 година, когато Хърватското революционно движение „Усташа“ формира Независимата хърватска държава, се въвежда и независима държавна валута – хърватска куна. Тази валута остава в обращение до 1945 година, когато тя, заедно с парите на комунистическите партизани, изчезва със създаването на Социалистическа федеративна република Югославия.
Настоящата куна е въведена на 30 май 1994 година, слагайки началото на преходния период от хърватски динар към куна, който приключва на 31 декември 1994 година с обменен курс 1 куна = 1000 динара.
Изборът на името куна било изпълнено с противоречия, тъй като валута със същото име е била използвана от Независимата хърватска държава. Скоро тези доводи били отхвърлени като неоснователни, тъй като куна се казвала и валутата на Хърватска бановина и Завнох (ZAVNOH). Друго предложение за име на новата валута е било kruna (крона), която да се дели на 100 banica (по името на жената на краля). Този вариант бил отхвърлен, тъй като се е смятало, че името е доста близко до това на монархическата крона на Австро-Унгария и не подхождало на републиканска валута. Преходът към новата валута бил плавен и противоречията бързо са били изгладени.
В самопровъзгласилата се Република Сръбска Крайна не се използвали нито куните, нито динарите. Вместо тях в употреба влязла нова валута крайненски динар, валидна до 1995 година, когато регионът отново попада в пределите на Хърватия.
Първоначално хърватската куна е била обвързана с германската марка, а по-късно с еврото. Дългосрочната политика на Хърватската национална банка е да поддържа стабилен курса на куната спрямо еврото.
Дългогодишна политика на Хърватската национална банка е да поддържа колебанията на обменния курс на куната спрямо еврото (или по-рано марката) в относително стабилен диапазон. От въвеждането на еврото през 1999 г. обменният курс между двете валути рядко се колебае в значителна степен, оставайки почти постоянен курс 7,5 куни към 1 евро. Хърватия се присъединява към Европейския съюз на 1 юли 2013 г. и към Механизма на обменните курсове на 10 юли 2020 г. при курс от 7,53450 куни за 1 евро. Куната е заменена с еврото на 1 януари 2023 г., след като са изпълнени предпоставките, тъй като първоначалната прогноза за стандартните четири години след присъединяването към Европейския съюз се оказва твърде кратка.


== Банкноти и монети ==


=== Банкноти ===
Банкнотите са с деноминация от 5, 10, 20, 50, 100, 200, 500 и 1000 куни.


=== Монети ===
Монетите са с номинал от 1, 2, 5, 10, 20 и 50 липа, както и от 1,2 и 5 куни. Те са издадени в два варианта: единият с имена на растения или животни на хърватски език (през нечетните години), а другият с имена на растения или животни на латински език (през четните години).
Поради ниската си стойност монетите от 1 и 2 липа се използват рядко. През 2001 година Хърватската народна банка заявява, че няма намерение да изтегля от употреба монетите от 1, 2 и 5 липа.


== Източници ==


== Външни препратки ==
Сайт на Хърватската народна банка ((hr)) ((en))",bg,Random,,https://bg.wikipedia.org/?curid=424204,756,424204.0
,Списък на делегатите на Второто заседание на АСНОМ,"Второто заседание на АСНОМ се провежда на 28 – 30 декември 1944 година. С поредица от решения 14, 27 октомври и 3 ноември са кооптирани нови членове на АСНОМ сред които са дейците на ВМОРО и ВМРО (обединена) Александър Мартулков, Кръсте Гермов, Петър Трайков, Димче Зографски и Павел Шатев. Общо са кооптирани нови 10 души. Освен другите делегати присъстват и председателят на Националния комитет за освобождение на Югославия Едвард Кардел, Димитър Влахов, Светозар Вукманович – Темпо, председателят на българския Отечествен фронт Добри Терпешев, представителят на съветската военна мисия майор Инков, и представителите на английската и американската военна мисия – майорите Дикенсън и Милър.


== Президиум на АСНОМ ==


=== Министри (Повереници) ===


=== Членове ===


== Членове на АСНОМ ==


== Вижте също ==
Списък на делегатите на Първото заседание на АСНОМ


== Бележки ==",bg,Random,,https://bg.wikipedia.org/?curid=367306,135,367306.0
,Кредобаптизъм,"Кредобаптизмът е християнска практика на баптизма, позната в много протестантски църкви, особено сред произхождащите от анабаптиските традиции.


== Етимология ==
Дума кредобаптизъм произлиза от латинската дума credo, което значи „вярвам“.


== Същност ==
Човек се покръства чрез изповядване на вярата в Господ Исус Христос, след което се допуска до религиозната общност. Такова кръщение се извършва по няколко начина, като пълното потапяне във вода се среща по-често от поръсването с вода по главата. Различава се от кръщението на деца по искане на родителите, изповядващи вярата.",bg,Random,,https://bg.wikipedia.org/?curid=252240,84,252240.0
,Готан Проджект,"Готан Проджект е музикална група, сформирана в Париж, Франция.
Съставена е от Филип Коен Солал (французин), Едуардо Макароф (аржентинец) и Кристоф Мюлер (швейцарец).
Името на групата идва от аржентинския жаргон Лунфардо, в който на повечето думи се обръщали сричките (например: go-tan вместо tan-go). От думата танго триото решило да обърне сричките и се получило Готан и оттам името на групата – „Готан Проджект“ (Gotan Project).


== История ==
Групата е сформирана през 1999 г. Първият им сингъл е Vuelvo Al Sur/El Capitalismo Foraneo, последван от албума La Revancha del Tango през 2001 г. Стилът им е „чисто танго“ смесено от техно-ритми и бийтове.
През май 2004 г. групата свири на живо в радио ВВС-1. През същата година Филип Коен Солал прави самостоятелен DJ сет-албум, наречен Inspiración Espiración - A Gotan Project DJ Set Selected & Mixed by Philippe Cohen Solal. Албумът е компилация от танго на Анибал Тройло и Астор Пиацола, както и ремикси на Готан Проджект. В албума влиза и непознат на феновете трак, наречен La Cruz del Sur, който е трябвало да бъде включен към албума La Revancha del Tango, но в крайна сметка отпаднал.
Преди да бъде сформиран Готан Проджект, Кристоф Мюлер и Филип Коен Солал сформирали дуо, наречено Boyz from Brazil.
Песента ""Santa Maria (del Buen Ayre)"" от албума La Revancha del Tango е включена в саундтрака на филма от 2004 г. ""Ще танцуваме ли?"" (""Shall we dance?"") с участието на Дженифър Лопес и Ричард Гиър. Песента е включена в саундтрака на филма с Антонио Бандерас „Поеми лидерството“ през 2006 г. Техни песни също участват в саундтракове на сериали като „Клъцни/Срежи“, „Сексът и градът“ и „Чък“.


== Дискография ==
2000 Vuelvo Al Sur/El Capitalismo Foraneo
2001 La Revancha del Tango
2004 Inspiración Espiración
2006 Lunático
2006 El Norte (EPs)
2010 Tango 3.0
2011 La Revancha En Cumbia


== Видеография ==
2005 La Revancha del Tango Live",bg,Random,,https://bg.wikipedia.org/?curid=165757,310,165757.0
,Си Ен Ен,"Си Ен Ен (от английски: The Cable News Network, в превод на български – „Кабелна новинарска мрежа“) е американска новинарско-публицистична телевизия, създадена от Тед Търнър през 1980 година. Подразделение на компанията Търнър Броудкастинг, която е собственост на компанията Уорнърмедия.
Си Ен Ен е първата телевизионна програма в света, която предлага концепцията с 24-часово предаване на новини. Един от ключовите моменти в историята на телевизията, е директното предаване на Войната в Персийския залив, когато за първи път се излъчват директно бойни действия в ефир.
Си Ен Ен стартира предаванията си в режим на предаване с „Висока Резолюция“ (HD), на 1 септември 2007 г. и е първата такава с национално разпространявание (от DIRECTV), на 26 септември 2007 година.


== История ==


=== Началото ===
Си Ен Ен започва своето съществуване в 5:00 ч. EST, неделя, 1 юни 1980 година. След направен анонс в ефир от Тед Търнър, първият новинарски екип Дейвид Уолкър и Лоис Харт (двамата са съпруг и съпруга), представят първия информационен бюлетин. От своя дебют, Си Ен Ен разширява бурно своята мрежа, за да стане № 1 на кабелните и сателитни телевизионни мрежи, разполага с няколко уеб сайта, притежава специализирани локални ТВ мрежи (като Си Ен Ен Еърпорт Нетуърк), както и няколко радио-станции. Си Ен Ен Нетуърк има 36 бюра (10 домашни и 26 международни), повече от 900 локални станции, както и няколко регионални и чуждоезични телевизионни мрежи по целия свят.
На 1 януари 1982 г. стартира съпровождащата програма „Водещи Новини“ (на английски език – Headline News, първоначално е наречена Си Ен Ен 2), която представя непрекъснат 24-часов цикъл с 30-минутни новинарски емисии. „Headline News“ са спряни от оригиналния им формат през 2005 г., като са замемени от „Headline Prime“.


=== Войната в залива ===
Първата война в Персийския залив през 1991 г. е повратна точка в историята на Си Ен Ен, която катапултира телевизионната програма сред „големите три“ на Американските ТВ мрежи. Нещо което в голяма степен се дължи на безпрецедентния, исторически шанс: Си Ен Ен е единствената телевизионна програма, която осъществяваше преки предавания с вътрешността на Ирак, по време на началото на американските бомбардировки. Програмата предава „на живо“ от хотел „Ал-Рашид“ в Багдад, където са репортерите Бърнард Шоу, Джон Холиман, и Питър Арнет.
Операция „Пустинна буря“ е предавана на живо дори през нощта с камера за нощно виждане и с разкази на репортерите.
Когато започват бомбардировките, Бърнард Шоу ги обявява по Си Ен Ен на 16 януари 1991, по следния начин:


== Външни препратки ==
Официален сайт на Си Ен Ен
Международен сайт на CNN


== Източници ==",bg,Random,,https://bg.wikipedia.org/?curid=206270,420,206270.0
,Byblis filifolia,"Byblis filifolia е вид библис широко разпространен в региона Кимбърли, Западна Австралия. Byblis filifolia обикновено е едногодишен, но в домашни условия и в разсадници може да живее две години, ако се отглежда в постоянно влажни почви. Той достига лесно до 40 cm и има по-приличен на дървесен ствол от този на Byblis liniflora.
Тъй като растенията се развиват като едногодишни, те трябва да цъфтят същата година, за да покълнат и да дадат достатъчно семена за следващата година. Първите цветове се появяват, когато растението е само на няколко месеца. Byblis filifolia се самоопрашва, а цветовете му са виолетови.

След като Byblis filifolia съзрява, тя не трябва да се пресажда защото има по-чувствителна коренова система, която няма да се прихване, ако са повредени. Само младите кълнове, с височина 1 – 2 cm могат да бъдат пресадени, много внимателно, преди корените им да се установят здраво в първоначалната почвена среда.
Насекомите са привлечени от „росата“ на Byblis filifolia. Нектарът се секретира от стотиците жлези, които се намират на върха на дългите власинки на листата. Тези листа се разклоняват от основното стъбло във всички посоки. Когато насекомите попаднат върху растението, те се лепят здраво от лепкавото вещество. В крайна сметка насекомото умира от изтощение или задушаване.


== Източници ==",bg,Random,,https://bg.wikipedia.org/?curid=477006,205,477006.0
,Въоръжени сили на Либия,"Въоръжените сили на Либия са държавната отбранителна организация на Либия. Те включват три клона — сухопътни войски, военновъздушни сили и военноморски сили. Подпомагани са от няколко полувоенни организации, като Народната милиция и Революционната гвардия.
Корените на либийската войска могат да се проследят до Либийската Арабска Войска, позната и като Сенуска армия. Тя е създадена през Втората световна война, когато либийски емигранти в Египет се връщат в контролираната си от Италия родина, за да се присъединят към британците в борбата им срещу силите на Оста. Сформират се пет батальона под британско командване, които взимат участие в партизански действия в Киренайка. Един от тях взима участие и в битката при Тобрук. След като британците поемат пълен контрол над Либия, Сенуската армия отказва да се разоръжи и се присъединява към местната полиция. Либия получава независимостта си през 1951 година и впоследствие частите на Сенуската армия са присъединени към въоръжените сили на новата държава.
След избухването на гражданската война през 2011, 119-хилядната либийска войска се стопява – повечето войници дезертират, а част от тях се включват на страната на въстаниците. Към 12 000 души остават верни на Муамар Кадафи, и продължават сражения срещу въстаническите сили.


== Сухопътни войски ==
До 2011 година съставът на сухопътните войски включва 50% наборници и 50% доброволци. За най-способна се счита 32-ра бригада, ръководена от Хамис Кадафи и наречена на негово име — Бригада „Хамис“. Тя е обучавана от британските специални части SAS.
Либийската армия разполага с голям брой оборудване, но то е закупено от СССР през 60-те и 70-те години и заради ограничената военна промишленост на страната и международните санкции то не е било модернизирано или подменяно оттогава. Част от техниката е била разпродадена на други африкански държави.
През 1976 година Либия изпраща контингент в Ливан, който трябва да се включи в т.нар. Арабска превантивна сила, включваща също сирийски, саудитски, судански и емиратски войници. Тя е под контрола на Арабската лига, която през 1979 удължава мандата ѝ, но именно тогава саудитците, суданците и войниците на ОАЕ се изтеглят, оставяйки либийците без транспорт и възможност да се върнат у дома. През 1979 либийската армия се включва на страната на Иди Амин по време на Угандийско-танзанийската война. Уганда загубва войната, а войниците ѝ дори открадват част от либийското оборудване.
През 1980-те Либия води погранични сражения с Чад в спор за ивицата Аузу. Кулминацията на Чадско-либийския конфликт е т.нар. Война на тойотите, в която чадските войници, с подкрепа от западните държави, отблъскват либийските нашествия.


=== Оборудване ===
Данните са към 2009 година, по оценка на Международния институт за стратегически изследвания.

 ОБТ Т-72 – 200; 115 в резерв
 ОБТ Т-62 – 100; 70 в резерв
 ОБТ Т-55 – 500; 1040 в резерв
 БТР-50 и БТР-60 – 750
 БРДМ-2 – 50
 ЕЕ-9 Каскавел – 70
 БМП-1 и БМД – 1000
 ЕЕ-11 Уруту – 100
 ОТ-64 СКОТ – неизв.
 2С1 Гвоздика – 130
 2С3 Акация – 60
 М-77 ДАНА – 80
 М109 (гаубица) – 14
 Палмария (артилерия) – 160
647 буксируеми артилерийски оръдия
830 РСЗО (БМ-21, Тип 63, БМ-11 и RM-70)
500 минохвъргачки (82, 120 и 160 мм)
416 ракети земя-земя (FROG-7 и Скъд)
над 1000 противотанкови ракети (MILAN, 9К11 Малютка, 9К111 Фагот, 9М113 Конкурс)
ЗРК – Crotale EDIR, 9К32 Стрела-2, 9К31 Стрела-1, 9К35 Стрела-10)
ЗАК – С-60, ЗСУ-23-4, ЗУ-23-2, М53/59 Прага, Бофорс 40 мм


== Военновъздушни сили ==
Либия разполага с 13 военновъздушни бази.
Между 1970-те и 1990-те Либия получава голямо количество съветски и по-малък брой френски бойни самолети и вертолети:

 32 Dassault Mirage F1
 неизв. брой Dassault Mirage 5
 139 МиГ-21УМ, бис, МФ (първоначално получава 25 МиГ-21УМ и после 50 МиГ-21МФ, като през 1982 30 от изтребителите МФ са дадени на Сирия)
 130 МиГ-23
 60 МиГ-25
 90 Су-22
 8 Су-24
 неизв. брой Ту-22
В допълнение, множество транспортни, учебни и леки щурмови вертолети и самолети биват доставени от различни страни. ПВО е оборудвана изцяло със съветски ЗРК – С-75 Двина, С-125, С-200, 9К33 Оса и 2К12 Куб.


== Военноморски сили ==
Военноморският флот на Либия е типичен за малка страна – съдовете са предимно корвети и фрегати от съветски произход, както и малък брой ракетни катери тип „Оса“ и патрулни лодки. До 2011 числеността на военноморския състав е 8000 души.


== Вижте също ==
Либийска народна армия


== Източници ==",bg,Random,,https://bg.wikipedia.org/?curid=348430,697,348430.0
,"Скъперникът (филм, 1980)","„Скъперникът“ (на френски: L'Avare) e френски филм от 1980 г. по едноименната комедия на Молиер. Главната роля на Арпагон се изпълнява от френския киноартист Луи дьо Фюнес.


== Сюжет ==

Арпагон е вдовец, който живее с двете си деца – Клеант и Елиз. Той ухажва млада жена, в която е влюбен неговият син. За да се ожени за Мариан, Клеант взима пари назаем от неизвестен лихвар, който по-късно се оказва баща му.


== В ролите ==


== Източници ==


== Външни препратки ==
„Скъперникът“ в  Internet Movie Database
„Скъперникът“ в  Allmovie
„Скъперникът“ в Rotten Tomatoes
„Скъперникът“ Архив на оригинала от 2013-07-01 в Wayback Machine. Сюжет и фотогалерия ((ru))
„Скъперникът“ Архив на оригинала от 2014-12-26 в Wayback Machine. Допълнителна фотогалерия",bg,Random,,https://bg.wikipedia.org/?curid=90991,119,90991.0
,Бризингър,"„Бризингър“ – третата книга от поредицата „Наследството“ на американският писател Кристофър Паолини. В САЩ е издадена на 20 септември 2008 г. Името на книгата Brisingr, на измисления от Паолини елфски език „огън“. Кристофър Паолини обяснява:

На корицата на книгата е изобразен златният дракон Глаедр на черен фон, както и познатият вече надпис: BRISINGR.
В България Бризингър излиза на 25 септември 2009 г. издателство Хермес.


== За книгата ==

В колосалната битка срещу армията на Империята в Пламтящите равнини Ерагон и Сапфира едва не загиват. Ала изпитанията на младежа не свършват дотук. Той се е заклел на братовчед си Роран, че ще измъкне неговата любима Катрина от ноктите на зловещите Ра’зак. Освен това всички упования на бунтовниците Варден и елфите за свалянето от трона на омразния тиранин Галбаторикс са съсредоточени върху младия Ездач и неговия изумруден дракон. В същото време в Тронхайм предстои изборът на нов джуджешки крал. От това кой ще бъде той, зависи дали джуджетата ще продължат да се крият в подземния си свят, или ще се присъединят към съюза срещу Императора.",bg,Random,,https://bg.wikipedia.org/?curid=359739,173,359739.0
,Зенел Хайдини,"Зенел Хайдини е албански партизанин, който се бие по време на войната на Националното освободително движение през 40-те години на XX век в бивша Югославия. Той е роден в Медведжа на 24 май 1910 г.
Хайдини учи в медресеската гимназия в Медведжа и след като завършва медресето, се записва във Факултета по математически и природни науки в Белград, а след това във Философския факултет в Скопие. Става член на Комунистическата партия през 1941 г. След Априлската война и нахлуването в Кралство Югославия Хайдини прекъсва обучението си и идва в село Тупала. Той започва с кландестино работа по подготовката на въстанието. През август 1941 г. се присъединява към партизаните и се включва в партизанското отделение „Кукавица“, на името на планината Кукавица в Южна Сърбия. Участва в битката при Кукавица, в битката при Горна Яблания, в битката при Кремен, при превземането на Лесковац, Вуча, Лабана и други битки в тази част на югоизтока в триъгълника на Топлица. След началото на войната Хайдини се завръща в родината си, за да продължи дейността си като член на щаба за района на Медведжа. Той е член и на партийния щаб на Ябланица. Убит е на 7 март 1942 г. в Газдински рид, край Медведжа, в битка с четниците на Югославската армия и българските окупационни части.


== Бележки ==",bg,Random,,https://bg.wikipedia.org/?curid=861128,213,861128.0
,Касандра (полуостров),"Касандра или Палини, старогръцко произношение Палене (на гръцки: Κασσάνδρα, Παλλήνη), е полуостров в Егейска Македония, Северна Гърция, югозападно разклонение на Халкидическия полуостров. В административно отношения на територията на Касандра се намират дем Касандра и дем Неа Пропонтида. 


== Имена ==
Античното име на полуострова е Палене. Съвременното име е Касандра и е кръстен на омировата пророчица Касандра. 


== Описание ==
Дължината на полуострова от северозапад на югоизток е над 50 km, ширината от 1 до 14 km. Изграден е от древни кристалинни скали. Релефът представлява хълмиста равнина с височина до 350 m. естествената растителност е представена от алепски бор, вечнозелени и листопадни храсти. В най-тясната част на провлака свързващ полуострова с останалата част на Халкидическия полуостро, при градчето Потидея се намира Потидейския плавателен канал, прокопан още в древността, свързващ Солунския залив на запад с Торонийския залив на изток. По цялото крайбрежие на полуострова са разположени множество морски курорти, които са важна туристическа дестинация предимно за български и румънски граждани през последните години.
На полуострова се намира пещерата Петралона. Находки в пещерата Петралона свидетелстват за живот на полуострова още от преди 700 000 години. Тя е най-посещаваната пещера в Гърция, поради факта, че тук са открити най-старите останки от живот по тези земи.


== История ==
Според антични източници полуостровът е създаден с името Флегра (на гръцки: Φλέγρα) и става сводетел на битката между боговете и гигантите. След това на полуостров Палене протича детството на Атина Палада.
Страбон описва Палене в I век пр. Хр. така:

В миналото на полуострова се намира манастирът Врачево, който е подчинен на Лаврата и чието име е с български произход. Имотите на Лаврата на полуостров Палене имат частични данъчни привилегии в 1018 година. В началото на XIX век на него има отлични зимни пасища и се произвежда изобилно зърно от най-високо качество, както и вълна, мед и восък и на него се отглеждат копринени буби, маслини, лозя. 


== Бележки ==",bg,Random,,https://bg.wikipedia.org/?curid=455725,315,455725.0
,Сървайвър: Вануату,"Сървайвър: Вануату (на английски: Survivor: Vanuatu), също познат като Сървайвър: Вануату – Земите на Огъня (на английски: Survivor: Vanuatu – Islands of Fire), е деветият сезон на популярното американско CBS реалити шоу „Сървайвър“. Сезонът е заснет от 28 юни 2004 г. до 5 август 2004 г., а премиерата му е на 16 септември 2004 г. Мястото е Вануату, верига вулканични острови в Тихия океан. Шоуто е водено от Джеф Пробст, като дните игра са 39. За втори път в историята участниците са 18.
Също така това е вторият сезон, който разделя племената по пол. Освен това е първият сезон, включващ човек с ампутиран крайник (Чъд Критенден, който е изгубил крака си в битка с рака) и две лесбийки (говорителката Скот Лауд Лий и настоящият модел на Плейбой Ейми Зюсак). Мъжкото племе е наречено Лопеви, като един от вулканичните острови на Вануату, а женското племе е кръстено Ясур, като планината Ясур. На 11 ден има разместване на племената – двама от едното племе вече са част от другото. На 20 ден, племената са обединени. Остават десетима участници. Обединеното племе се нарича Алинта, което според Лий означава „хора на огъня“. Победителят, Крис Даутъри спечелва след победа над Туила Танър с 5 – 2.
Ейми Зюсак и Елайза Орлинс се завръщат в Сървайвър: Микронезия, като членове на племето на звездите, където се класират на 11-о и 10-о място.",bg,Random,,https://bg.wikipedia.org/?curid=523472,225,523472.0
,Вадим Милов,"Вадим Милов е швейцарско-израелски шахматист от руски произход, гросмайстор от 1994 г.
Най-силният швейцарски шахматист. През юли 2008 г. постига най-високото си ЕЛО постижение от 2705, което го поставя на 28-о място в света.


== Биография ==
Милов се ражда и израства в Съветския съюз. След разпадането на СССР, шахматистът се премества да живее в Израел. През 1992 г. представя новата си родина на световното първенство за юноши до 20 години в Буенос Айрес, където заема второ място, зад шампиона и представител на домакините Пабло Зарницки. Благодарение на този си успех, Милов е награден, през 1993 г. от ФИДЕ, със звание международен майстор, а година по-късно получава гросмайсторско звание.
През 1996 г. отново сменя родината и се установява в Швейцария, където живее до настоящи дни.


== Турнирни победи ==
Тук са посочени турнирите, в който Милов е завършил на първа позиция или има еднакъв резултат с победителя.

2001 –  Брато
2002 –  Москва („Аерофлот Оупън“, еднакъв брой точки с победителя Григори Кайданов)
2002 –  Бенаске
2003 –  Ашдод
2003 –  Лозана
2003 –  Генуа
2003 –  Санто Доминго
2003 –  Мерида (както и през 2005 и 2006 г.)
2004 –  Женева
2004 –  Севиля
2006 –  Сан Марино
2006 –  Филаделфия (Световното открито първенство по шахмат)
2007 –  Морелия
2007 –  Чикаго


== Външни препратки ==
((en)) Профил във ФИДЕ
((en)) Партии на Милов на chessgames.com
((en)) Интересни ситуации от партии на Милов",bg,Random,,https://bg.wikipedia.org/?curid=201919,233,201919.0
,Боховска планина,"Боховска планина е планина в Западна България и Югоизточна Сърбия, в историко-географската област Краище.
Планината е част от Руйско-Верилската планинска група, като по билото ѝ от гранична пирамида 173 до гранична пирамида 185 преминава участък от държавната ни граница с Република Сърбия. От север на юг дължината ѝ е 10 km, а ширината ѝ – 6 km. На север достига до река Ерма при село Стрезимировци, която я отделя от Милославска планина, а на запад – до десния ѝ приток река Полевица и притокът ѝ Николица. На североизток склоновете ѝ затъват в Трънската котловина (Знеполе), а на изток долината на река Лешниковица (десен приток на Ерма) и седловината Вълча поляна (1105 m) я отделят от Еловишка планина. На юг чрез седловината Въргавица (1285 m) се свързва с планината Кървав камък. В южната ѝ част преминава участък от главния вододел на България между водосборните басейни на Черно и Егейско море.
Планината има прост орографски план, включващ централен рид с посока север-юг, по който върви държавната граница и странични къси ридове. Билото ѝ е плоско и е наклонено на север. То започва от Стрезимировци и се издига постепенно през върховете Бабина чука, Борина чука (1078), Яничева чука (1097), Локва (1167), Дебела дърма (1258), Огорелица (1318) и Разкръсье (1332), като достига до седловината Въргавица, през която някога е преминавала пътека от село Горна Мелна до село Кострошевци (днес в Сърбия). Към българска територия се спускат къси ридове, между които по-значителни са Попов дел (1229), отделящ се от връх Огорелица на югоизток, и Боинске ливаде (1268) южно от село Бохова.
Изградена е от кристалинни шисти. Климатът е умерено-континентален и е характерен с продължителна и снежна зима и хладно лято. Реките са къси и с непостоянен отток. Под връх Огорелица извира Треклянска река (десен приток на Струма). Редица имена на местности обаче свидетелстват за повече води в миналото. В миналото нейните източни български склонове са били опороени, но сега са залесени с букови гори, тук-там с иглолистни култури, а по-рядко се срещат цер и габър. Обширните пасища и поляни, съществували до средата на миналия век, днес са превзети отново от горската растителност и особено от самозалесили се иглолистни видове. Западните ѝ сръбски склонове са обезлесени. От животинския свят са представени дивата свиня, лисицата, вълкът, множество птици.
През последните петдесет години населението на планината е намаляло десет пъти и днес тя е практически без постоянно население. По източната ѝ периферия, на българска територия, са разположени селата Бохова, Горна Мелна, Джинчовци, Реяновци, Стайчовци, Стрезимировци и Цегриловци, а на сръбска – село Кострошевци.
В полите ѝ, над село Реяновци е разположен малкият манастир „Света Богородица“.


== Вижте също ==
Списък на планините в България


== Топографска карта ==
Лист от карта K-34-45. Мащаб: 1 : 100 000.
Лист от карта K-34-46. Мащаб: 1 : 100 000.


== Източници ==
Мичев, Николай и др. Географски речник на България.   София, Наука и изкуство, 1980. с. 61.",bg,Random,,https://bg.wikipedia.org/?curid=16152,476,16152.0
,Ото Кан,"Ото Кан (на немски: Otto Hermann Kahn) е немски банкер, филантроп и колекционер. Роден е в Манхайм, Германия. През 1888 година е изпратен в Лондонския офис на Дойче банк да работи за тях. Става британски гражданин. През 1893 година получава предложение за работа от Ню Йорк и остава там до края на живота си. През 1917 година се отказва от британското си гражданство и получава американско.
През 1919 година завършва строежа на замъка Охека (името е съставено от инициалите на неговото име Ото Херман Кан).


== Външни препратки ==
Otto Hermann Kahn: High finance (1916)",bg,Random,,https://bg.wikipedia.org/?curid=259493,95,259493.0
,Нийл Робъртсън,"Нийл Робъртсън (на английски: Neil Robertson) е австралийски професионален играч на снукър. Роден е през 1982 г. и рано започва да се занимава със снукър. Когато е на 14 години, той става най-младият играч на снукър, постигал сенчъри брейк (100 или повече точки) на състезание в Австралия. След това, когато е на 17 години той достига до третия квалификационен кръг на световното първенство. През юли 2003 г. Нийл Робъртсън става победител в Младежкото световно първенство по снукър в Нова Зеландия. Това му печели правото да участва в основната ранглиста. Световен шампион през 2010 г.

През 2005 г. Робъртсън за пръв път се класира за финалната фаза на Световното първенство, след като успешно преминава през квалификациите. През тази година Нийл отпада още в първи кръг на първенството, след като жребият на състезанието го изправя срещу Стивън Хендри. Техният мач завършва при резултат 10 на 7 фрейма за Хендри. В състезанието през 2005 г. участва и австралиеца Куинтен Хан. По този начин на световното първенство има двама анстралийци за пръв път след 1991 г.
През сезон 2005/2006 Нийл Робъртсън продължава да напредва в световната ранглиста като в крайна сметка успява да достигне до топ 16 за следващия сезон. На Световното първенство през 2006 г. той прави много силно участие като достига до четвъртфинала, където е победен от Греъм Дот. В този мач Греъм Дот бързо повежда в мача, но от резултат 12 на 8 Робъртсън успява да доведе мача до 12 на 12 фрейма, но не успява да спечели мача.
През 2006 г. Нийл Робъртсън се класира пръв в своята група на нововъведената групова фаза на турнира Гран При. От петте си мача в групата той има 4 победи като губи само от Найджъл Бонд. Във втория си мач от елиминационната фаза Робъртсън побеждава основния фаворит за спечелване на състезанието - Рони О'Съливан с 5 на 1 фрейма. Побеждава също така Алан МакМанъс с 6 на 2 на полуфинала, след като първоначално губи 2 фрейма, а след това печели 6 последователни партии. На финала Нийл Робъртсън се изправя срещу Джейми Коуп и го побеждава с 9 на 5 фрейма, което става и първото му спечелено професионално състезание за възрастни. По този начин Робъртсън става първият играч, роден извън рамките на Обединеното кралство, печелил някога Гран При.
След ранни отпадания в Първенството на Обединеното кралство и Мастърса, Нийл Робъртсън успява да се класира за финала на Откритото първенство на Уелс. По пътя си към финала той побеждава Стивън Хендри с 5 на 3 фрейма, Рони О'Съливан с 5 на 4 и Стив Дейвис с 6 на 3, за да се изправи на финала срещу абсолютния квалификант Андрю Хигинсън. В този мач Робъртсън повежда с 6 на 2, но след това Хигинсън успява да доведе резултата до 6 на 8 в своя полза, правейки пълен обрат. В крайна сметка Нийл Робъртсън успява да спечели мача с 9 на 8 фрейма.
Нийл Робъртсън печели първото издание на Първенството на Бахрейн (снукър) през 2008 г. след блестяща игра през целия турнир и победа във финала над Марк Уилямс с 9 - 7 фрейма. Това е трета ранкинг титла за австралиеца! Късмет за Робъртсън е липсата от турнира на звездите Джон Хигинс, Стив Дейвис, Марк Селби и Дин Джънхуй.
На 3. Май 2010 Робъртсън спечели Световното първенство за първи път в кариерата си.
На 12. Май 2010 Нийл стана баща на син, Александър от норвежката си приятелка Мили.


== Сезон 2009/10 ==


== Външни препратки ==

Официален сайт на Нийл Робъртсън
((en)) Профил на Нийл Робъртсън в Global Snooker Centre Архив на оригинала от 2006-05-25 в Wayback Machine.
((en)) Профил на Нийл Робъртсън в World Snooker",bg,Random,,https://bg.wikipedia.org/?curid=88542,599,88542.0
,Виетмин,"Виетмин (съкратено от Việt Nam Ðộc Lập Ðồng Minh Hội, на български: Лига за независимост на Виетнам) е виетнамска политическа организация, създадена с цел извоюване на независимостта на Виетнам от Франция.
Организацията е ръководена от Нгуен Тат Тан (известен за света като Хо Ши Мин), а други съучредители са Ле Дуан, Во Нгуен Зиап и Фам Ван Донг.
По време на Втората световна война колониите на Франция в Индокитай са окупирани от Япония. По това време Виетмин се бори и срещу японската окупация, поради което получава поддръжка от Китай и САЩ.
След капитулацията на Япония през 1945 г. Виетмин прави опит за пълен контрол върху Виетнам и получаването на независимост от Франция. Декларацията за независимост поставя началото на 10-годишната освободителна война на виетнамския народ, в която Франция получава поддръжка от САЩ.
Френската армия губи през 1954 г. битката при Диен Биен Фу (Dien Bien Phu), което е и краят на колониалното господство на Франция. По време на Женевските мирни преговори обаче Виетнам е поделен на две отделни държави – Северен Виетнам и Южен Виетнам, и са планирани избори през 1956 г. за обединяване на двете части.
На 11 октомври 1954 г. Виетмин поема контрол върху Северен Виетнам и обявява държавата за социалистическа, а първи министър-председател става Хо Ши Мин.
Южен Виетнам, подкрепян от САЩ, отказва провеждането на изборите през 1956 г. с опасението, че Хо Ши Мин е възприеман като национален герой и ще спечели тези избори. Това предизвиква зараждането на партизанско движение в Южен Виетнам, ръководено от Виетмин и създаването на Народен фронт за освобождение на Виетнам – Виет Конг. Тази организация става главният противник на САЩ по време на Виетнамската война през 60-те и началото на 70-те години на 20 век.",bg,Random,,https://bg.wikipedia.org/?curid=107311,283,107311.0
,M20,"Мъглявината Трифида (категоризирана като M20 и NGC 6514) е област от йонизиран водород, разположен по посока на съзвездието Стрелец. Името на мъглявината означава „разделена на три“. Разположена на 5200 светлинни години от нас, мъглявината Трифида в Стрелец е открита през 1764 година от Шарл Месие и е записана в неговия каталог под номер 20. Тази мъглявина с магнитуд 9” има дифузна и емисионна част. Червената емисионна мъглявина с нейния млад звезден куп в центъра е заобиколена от синя дифузна мъглявина, която си личи много добре в десния край на снимката. На небето мъглявината Трифида е разположена на 2 градуса северозападнмо от М8 (мъглявината Lagoon), което ги прави отлични мишени за астрофотографите.


== Наблюдения ==
На снимките на Трифида, правени с телескопа Хъбъл, е открит плътен газово-прахов облак, който представлява същинска звездна „ясла“.
Струята, която се наблюдава на снимките на Трифида, е с дължина от 75 св.г. и представлява остатък от протозвезда, изхвърлен на последния етап от гравитационния ѝ колапс. Източникът му е млада звезда от вътрешността на облака. Осветява се от звездите от облака. Наблюдения с инфрачервения телескоп Спицър разкриват 30 протозвезди и други 120 млади звезди, които не светят във видима светлина.

		
			
			
		
		
			
			
		
		
			
			
		


== Вижте също ==
Списък на обектите на Месие",bg,Random,,https://bg.wikipedia.org/?curid=133301,202,133301.0
,Свети Йоаким Осоговски (Осоговски манастир),"„Свети Йоаким Осоговски“ (на македонска литературна норма: „Свети Јоаким Осоговски“) е възрожденска православна църква в Осоговския манастир, община Крива паланка, Северна Македония.
Църквата е католикон на Осоговския манастир, от Кривопаланското архиерейско наместничество на Кумановско-Осоговската епархия на Македонската православна църква – Охридска архиепископия.
Изградена е за 4 години от изтъкнатия майстор Андрей Дамянов, завършена е в 1851 г. Представлява монументална каменна сграда с артика и куполи. Стенописите са дело на Димитър Папрадишки, който работи там многократно от 1884 до 1945 година, заедно с иконописците от Тресонче Григор Петров, Аврам Дичов и Мирон Илиев от Дебърската школа.
Киворият до западния зид съхранява мощите на Свети Йоаким Осоговски.


== Бележки ==",bg,Random,,https://bg.wikipedia.org/?curid=478075,108,478075.0
,Людмил Кърджилов,"Людмил Стоянов Кърджилов е български журналист, радиоводещ и климатолог.[недостатъчно източници (Повече източници са поискани преди 77 дни)]


== Биография ==
Роден на 8 декември 1962 г. в София. Завършва Софийския университет „Св. Климен Охридски“ през 1989 г., специалност – журналистика, а по-късно получава и следдипломна квалификация – международни отношения.
През 1989 година, след конкурс, постъпва на работа в програма „Христо Ботев“ на БНР, където остава до 1993 година. Репортер е в предаването „Добър ден“.
На 21 януари 1993 г. започва работа в първото национално частно радио „Дарик“. Водещ е на новините в радиото в периода 1993 – 2011 година. Заместник главен редактор е на радиото от 1994 до 1997 г. Член е на Борда на директорите на Дарик Радио АД в периода 1994 – 1998 г. Управител на „Дарик Нюз“ ЕООД, компания на Дарик за развитието на интернет проекти (от 2006 г.).
Носител е на престижната награда – „Глас на годината“ за 2004 г.
Член на УС на Българската Уеб Асоциация. Член на УС на IAB България.


== Вижте също ==
БНР
Дарик


== Източници ==


== Външни препратки ==
Материали от автора",bg,Random,,https://bg.wikipedia.org/?curid=228191,183,228191.0
,Специален доклад (разказ),"За филма виж Специален доклад (филм)

„Специален доклад“ (на английски: The Minority Report) е научнофантастичен разказ на Филип Дик от 1956 г. През 2002 излиза филмовата адаптация Специален доклад, режисирана от Стивън Спилбърг и с Том Круз в главната роля.


== Сюжет ==

Джон Андертън е основател и управител на „Предпрестъпност“. Организация занимаваща се с предотвратяване на престъпления, чрез използването на мутанти, които имат възможност да виждат в бъдещето. Системата работи безупречно, докато един ден не се появява Ед Уитуър, а тримата провидци не предсказват убийство с извършител Джон Андертън. Той трябва да намери специалния доклад по неговия случай, да разплете парадоксите във времето, които виждат провидците и да докаже, че системата наистина работи.",bg,Random,,https://bg.wikipedia.org/?curid=183235,114,183235.0
,Кладница (гъба),"Кладницата (Pleurotus ostreatus) е вид базидиева гъба от род Кладница. Тази гъба разгражда скоро-умъртвена дървесина и плододава едри, езиковидни тела. Плодните тела са ядливи и популярни в кулинарията поради факта, че гъбата се отглежда и култивира изключително лесно и интензивно. Гъбата е широко разпространена както в България така и по света. Среща се предимно в широколистни гори, от късна есен до падане на сняг, понякога и през ранна пролет.


== Характерни белези ==
Гугла:
Отначало тънка и езиковидна, по-късно плоска и кръгла като чиния. В средата е леко вдлъбната а краищата ѝ са понякога леко вълновидни. Цветът ѝ варира между сребрист, сив, кафеникав и други подобни шарки, като застаряващите екземпляри избледняват. Кожицата е гладка и лъскава. На широчина достига 15 см.

Месо:
Бяло, плътно и леко жилаво. Без особен вкус и мирис.

Пластинки:
Бели, но по късно леко пожълтяват. Добре сраснали с пънчето, и тънки.

Споров прашец:
Цветът е блед до бял.

Пънче:
Израстващо от дърво и съответно твърдо в основата. Слабо окосмено само в основата и без пръстенче. Оцветено е бяло. Свързва се с гуглата ексцентично или встрани и почти винаги е изкривено. Месото е бяло, плътно и жилаво


== Събиране ==
Най-често се среща в нови сечища на широколистни дървета, в дъждовно време преди първите снегове. Много рядко се среща в иглолистни гори. Добра ядлива гъба, въпреки липсата на вкус. Младите гугли са за предпочитане когато се събира за трапезата. Готви се като други гъби; цяла или нарязана на големи парчета. Предимството ѝ е в това, че не променя цвета на сготвената храна както печурките. Може и да се пече на скара. Съхранява се маринована и не се суши. В различни части на света тази гъба се използва за пречистване на водата от нефтени отпадъци- при отглеждането ѝ мицелът образува килимче и то се поставя върху замърсения участък, абсорбирайки всичкия нефт.
Лесно се разпознава от други дървесни горски гъби. Светложълтата кладница (P. cornucopioides) и ветрогоновата гъба (P. eryngii) наподобяват кладницата но се различават по сезон и месторастене. Светложълтата кладница плододава през лятото и ранната есен докато ветрогоновата гъба се среща около корените на полски ветрогон.


== Отглеждане ==
Гъбата се отглежда интензивно в голяма част от Европа. Тази кладница заедно с други ядливи видове от този род съставят около 25% от световния добив на култивирани гъби. Кладницата се отглежда сравнително лесно върху подходящ субсрат и наличие на благоприятни атмосферни усоловия. Плододава обилно, а развитите плодни тела са едри и месести.
Съществуват няколко сорта за отглеждане, наричани щамове, всеки от които има специални качества свързани с отглеждането с цел бизнес. Сред тях са:

Лес – 1
ИНРА 3001
Сомицел 3001, 3004, 3025, 3200, 3210
НК 35
Всеки щам определя кога през годината ще има плододаване; има летни и зимни. Мицел на всеки щам се купува от специализирани лаборатории.
Избора на субстрат има ефект на плододаването. Докато размера на трупчета отговаря за колко сезона наред ще има разграждане и съответно плододаване, вида на дървесината отговаря за периода на чакане между засяване и плододаване. Трупчета от дървета с твърда, компактна дървесина като дъб се разграждат по-бавно което означава повече чакане но по-дълъг живот. Други методи използват слама, какалашки и други отпадъци с растителна основа като субстрати. Често с тях се пълнят надупчени торби.
Въпреки това, че се отглежда лесно, мицела на гъбата изисква висока влажност и темпаратура не по-малка от нула. Дървесината трябва да е чиста, без болести и паразити. Не бива да се използва дървесина по-стара от няколко месеца.
Тъй като температурата и влагата трябва да се контролират и регулират, гъбопроизводителите използват мазета, покрити ями, и гъбарници в неблагоприятно време или до пълното развитие на гъбите.


== Източници ==
„Диворастящи гъби – нови видове за култивиране“ – Николай Колев, Земиздат, София 2004
„Деликатесни гъби“ – Ст. Н. С. Йордан Костадинов, София 2002",bg,Random,,https://bg.wikipedia.org/?curid=104150,622,104150.0
,Мачерата (провинция),"Мачерата (на италиански: Provincia di Modena) е провинция в Италия, в региона Марке.
Площта ѝ е 2774 км², а населението – около 315 000 души (2007). Провинцията включва 55 общини, а административен център е град Мачерата.


== Административно деление ==
Провинцията се състои от 55 общини:

Мачерата
Апиняно
Апиро
Белфорте дел Киенти
Болоньола
Валфорначе
Висо
Гальоле
Гуалдо
Езанатоля
Калдарола
Камерино
Кампоротондо ди Фиастроне
Кастелраймондо
Кастелсантанджело сул Нера
Колмурано
Коридония
Лоро Пичено
Мателика
Моляно
Монте Кавало
Монте Сан Джусто
Монте Сан Мартино
Монтекасиано
Монтекозаро
Монтелупоне
Монтефано
Моровале
Муча
Пена Сан Джовани
Петриоло
Пиеве Торина
Пиорако
Поджо Сан Вичино
Поленца
Порто Реканати
Потенца Пичена
Реканати
Рипе Сан Джинезио
Сан Джинезио
Сан Северино Марке
Сант'Анджело ин Понтано
Сарнано
Серавале ди Киенти
Серапетрона
Сефро
Толентино
Трея
Урбисаля
Усита
Фиастра
Фиумината
Чесапаломбо
Чивитанова Марке
Чинголи


== Външни препратки ==
Официален сайт",bg,Random,,https://bg.wikipedia.org/?curid=229559,136,229559.0
,Влашки етнографски музей (Бер),"Влашкият етнографски музей (на гръцки: Λαογραφικό Μουσείο Βλάχων) е музей в македонския град Бер (Верия), Гърция.


== Описание ==
Музеят се намира на улица „Евреес Мартирес“ № 1, в Бозоглувата къща, стара традиционна къща, близо до часовниковата кула. Целта му е да предаде традиционния ежедневен живот на южномакедонските власи. Сред експонатите са носии, фотографиии други. Съко така има и записи на народни песни и танци. Към музея работи научна секция и библиотека с богата литература, свързана с власите.


== Бележки ==",bg,Random,,https://bg.wikipedia.org/?curid=682951,81,682951.0
,Открито първенство по снукър на Европа,"Откритото първенство по снукър на Европа (на английски: European Open) е професионално състезание по снукър. Това е един от осемте турнири за световната ранглиста до сезон 2003/2004.
Преди сезон 1988/1989 не се организират състезания по снукър извън Обединеното кралство. По тази причина Световната асоциация по билярд и снукър създава състезание, което да се провежда в Европа. От създаването си до сезон 1995/1996 Откритото първенство на Европа има голям брой различни спонсори и остава един от турнирите за световната ранглиста. През 1997 г. ранкинг статута на състезанието е премахнат и през сезон 1996/1997 турнира се провежда без резултатите от него да се взимат предвид за ранглистата за следващия сезон. През следващите няколко години ранкинг турнирите на Европа са Германското открито първенство, Ирландското открито първенство и състезанието Малта Гран При. Откритото първенство на Европа е възстановено през сезон 2001/2002.
Състезанието остава част от Световната ранкинг система и през следващите два сезона. След това през сезон 2004/2005 Откритото първенство на Европа е заменено от Купата на Малта.


== Winners ==",bg,Random,,https://bg.wikipedia.org/?curid=73956,167,73956.0
,Георги Икономов (Дупница),"Георги Янакиев Икономов или Економович, известен като Дупничанин, е български просветен деец и книжовник от Българското възраждане.


== Биография ==
Роден е на 12 октомври 1822 година в град Дупница, тогава в Османската империя. Той е син на поп Янаки, иконом на самоковската митрополия в Дупница. Големият му брат Михаил Икономов (1812 – 1906) е гавазин на йерусалимския патриарх, а по-късно учител в Ресен, а по-малкият Христо Икономов е свещеник в църквата „Покров Богородичен“ в Дупница през 1870-те години. Георги Икономов получава основно образование в родния си град, учи в Пловдив около 1840 година, в гръцкото училище в Арнауткьой, Цариград между 1841 – 1843 година. След това става учител в родния си град (1845 – 1846, 1862 – 1863), в Карлово (1846 – 1848), Сопот (1849 – 1851), Самоков (1856 – 1857), Велес (1857 – 1861) и в българското мъжко училище в Прилеп (за учебната 1864/1865.) През юни 1865 година замества починалия прилепски учител Васил Алексиев, за да изкара учебната 1864/1865 година след покана от май месец в същата 1865 година от Прилепската българска община, но поради влошено здраве и преждевременната му смърт в същата година, учителства само в тази учебна година.
Участва активно в борбата за българска църковна независимост. По негова инициатива през 1858 година за първи път във Велес тържествено се отбелязва празникът на светите братя Кирил и Методий, който се превръща в неизменна гражданска традиция.. Сътрудничи на възрожденската преса и особено на вестник „България“ (1860). Икономов е автор на няколко книги, от които особено популярна става „Кратко землеописание“ (1856). В духа на традицията той издава и „Краткий най-новий писмовник“ (1856), който е с компилативно съдържание.
Умира през 1865 или 1867 година от туберкулоза в Дупница.


== Библиография ==
Огледало на гръко-арнаутските магесници, шярлатани и боляро-буаджии, хикими. Нареди Един българин. Цариград, 1855
Краткий най-новий писмовник от Георгия Економова, дупничанина. Букурещ, в книгопечатнята Йосифа Копайнига, 1856
Кратко землеописание. Естественоматематическо и гражданско от Георгия Економова, дупничанина. Букурещ, в кигопечатнята Копайнигова, 1856


== Бележки ==",bg,Random,,https://bg.wikipedia.org/?curid=410202,324,410202.0
,Ерулски манастир,"Ерулският манастир „Света Троица“ е периодично действащ манастир на Българската православна църква. Част е от Трънската духовна околия на Софийската епархия, а териториално е част от Община Трън.


== Разположение ==
Ерулският манастир се намира в подножието на Ерулска планина, на отклонение вляво по пътя между село Душинци и село Ерул. Намира се на около 3,5 км от Душинци и на около 4 км от Ерул, в дере в местността Манастира, на 1100 метра надморска височина. Поради близостта си и със село Душинци, манастирът се среща и като Душински манастир. Това е един от трите манастира в Ерулска планина, наред с Одранишкия манастир „Свети Свети Петър и Павел“ и Глоговишкия манастир „Свети Николай“.


== История ==

Според исторически източници, на мястото се е намирал малък православен манастир, датиран към Второто българско царство между XI и XIV век. Многократно разрушавана изцяло или частично по време на османското владичество, църквата му е последно възстановена през 1892 година и осветена през 1900 година, а вляво над входа е запазен надпис от предишното възстановяване на храма, който гласи „1802 г., 10 юни“. Църквата е реновирана през 2006 година със средства, отпуснати от Национален дарителски фонд „13 века България“.
Пред входа на църквата са израстнали две вековни дървета – бук и ясен, и според легендата на това място турците посекли най-красивата девойка на село Ерул, Бука, и нейният любим Ясен.


== Архитектура ==
Манастирската черква е еднокорабна, едноапсидна и без притвор, с размери 10,50 на 5,60 метра, с опростена архитектура без орнаментика. Съотношението на височината към ширината на сградата е 1 : 1. Наосът на църквата е правоъгълен, завършващ с полукръгла аспида и покрит с полуцилиндричен свод.

Църквата има два входа – от запад и от юг, като се използва западният вход. Северната страна е без прозорци, но с няколко ниши, които облекчават носещата конструкция. Църковният олтар е скрит от дървен иконостас с резбована плетеница от цветя. Изцяло оцветеният иконостас компенсира липсата на рисувани икони по стените с иконите и цветните си щампи, разделени с оцветени разделителни рамки.
Отвън до входа се намира ритуален каменен жертвеник, наричан „Престола“. Над входната врата на църквата се намира храмова икона на Света Троица.
На около 35 – 40 метра от входа на църквата има извор с голям дебит. В близост личат останки от по-стара църква и монашеска сграда. На североизток от църквата се намира сградата на някогашното селско училище.
Мраморна паметна плоча с имената на загиналите през войните жители на село Ерул в миналото е била монтирана вдясно от входа на църквата, но към 2022 г. вече стои на самостоятелен постамент в близост до входа на манастирския комплекс. Друга паметна плоча – на баба Ангелина, посветила се на възстановяването на манастира през XXI век, е поставена на жилищната постройка над извора.


== Галерия ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Източници ==",bg,Random,,https://bg.wikipedia.org/?curid=804710,459,804710.0
,Йохан VII фон Залм-Райфершайд,"Йохан VII фон Залм-Райфершайд (на немски: Johann VII von Salm-Reifferscheid; * ок. 1440; † между 23 юни и 15 ноември/26 декември 1479) е граф на Залм и господар на Райфершайд.


== Биография ==

Той е син на Йохан VI фон Залм-Райфершайд († 1475) и съпругата му Ирмгард фон Вефелингхофен († 1474), наследничка на Алфтер, дъщеря на Вилхелм II фон Вефелингхофен († 1452) и Рихарда фон Алфтер († 1425). Брат му Петер († 1505) е граф на Залм-Райфершайт-Дик.
Йохан VII се жени Филипина фон Нойенар (* ок. 1445; † 27 юни 1494, погребана в Райфершайд), господарка на Хакенбройч, дъщеря на граф Гумпрехт II фон Нойенар, Лимбург ан дер Лене, господар на Алпен-Бедбург († 1484), и графиня Маргарета фон Лимбург († 1479). Бракът е бездетен.
Гробът на съпрузите се намирал в Св. Мария ад Ортум.


== Литература ==
Anton Fahne: Geschichte der Grafen jetzigen Fürsten zu Salm-Reifferscheid. J. M. Heberle, Köln 1866, Erster Band und Köln 1858, Zweiter Band.
Genealogisches Handbuch des Adels, Fürstliche Häuser. 1955
Europaische Stammtafeln, by Wilhelm Karl, Prinz zu Isenburg, Vol. IV, Tafel 108., Vol. VII, Tafel 141.
Detlev Schwennicke, Europaische Stammtafeln, New Series, Vol. XXIX, Tafel 102.


== Източници ==


== Външни препратки ==
Die Geschichte der Burg Reifferscheid, nordeifel.de
Reifferscheid, fmg.ac",bg,Random,,https://bg.wikipedia.org/?curid=695142,205,695142.0
,Bodianus thoracotaeniatus,"Bodianus thoracotaeniatus е вид бодлоперка от семейство Labridae.


== Разпространение и местообитание ==
Видът е разпространен в Япония.
Среща се на дълбочина от 320 до 395 m.


== Описание ==
На дължина достигат до 14,8 cm.


== Източници ==


== Литература ==
Gomon, M.F. A revision of the labrid fish genus Bodianus with descriptions of eight new species.   Rec. Aust. Mus. Suppl. 30:1-133., 2006.
Parenti, Paola, and John E. Randall. Ichthyological Bulletin of the J. L. B. Smith Institute of Ichthyology, no. 68.   Rhodes Univ., Grahamstown, South Africa, J. L. B. Smith Institute of Ichthyology, 2000. с. 97.",bg,Random,,https://bg.wikipedia.org/?curid=558112,98,558112.0
,Рамне (община Брод),"Рамне (на македонска литературна норма: Рамне) е село в Северна Македония, в община Брод (Македонски Брод).


== География ==
Селото се намира в областта Горно Поречие.


== История ==
В XIX век Рамне е село в Поречка нахия на Кичевска каза на Османската империя. Църквата „Света Параскева“ е от 1849 година. В „Етнография на вилаетите Адрианопол, Монастир и Салоника“, издадена в Константинопол в 1878 година и отразяваща статистиката на населението от 1873 година Ресине (Ressiné) е посочено като село с 22 домакинства с 60 жители българи.
Според статистиката на Васил Кънчов („Македония. Етнография и статистика“) от 1900 година Рамне е населявано от 170 жители българи християни.
На Етнографската карта на Битолския вилает на Картографския институт в София от 1901 година Рамне е чисто българско село в Кичевската каза на Битолския санджак с 30 къщи.
Цялото село в началото на XX век е сърбоманско. Според митрополит Поликарп Дебърски и Велешки в 1904 година в Рамне има 40 сръбски къщи. По данни на секретаря на Българската екзархия Димитър Мишев („La Macédoine et sa Population Chrétienne“) в 1905 година в Рамне има 240 българи патриаршисти сърбомани и в селото работи сръбско училище.
След Междусъюзническата война в 1913 година селото попада в Сърбия.
На етническата си карта на Северозападна Македония в 1929 година Афанасий Селишчев отбелязва Рамне като българско село.
Според преброяването от 2002 година селото има 31 жители македонци.


== Бележки ==",bg,Random,,https://bg.wikipedia.org/?curid=157631,229,157631.0
,Кристина Борукова,"Кристина Борукова е състезателка на къси разстояния, национална шампионка в две дисциплини - 400 м гладко бягане и 400 м бягане с препяствия. Участва също и в смесена щафета 4 по 400 м.


== Биография ==
Кристина Видолова Борукова е родена е на 10 април 1998 г. в град Пловдив. От 2006 г. още като ученичка запова да тренира в спортния клуб „Тракия - 96 Пловдив“, където я тренира Йорданка Аризанова.
 Завършва Търговската гимназия в Пловдив.
От началото на 2018 г. тренира в спортен клуб „Актив 2013“, но продължава да тренира с Аризанова. От 2018 г. започва да следва „Педагодика на обучението по физическо възпитание“ в Пловдивския университет.
През 2019 Кристина печели три златни медала на Националния шампионат по лека атлетика на открито в София. Тя е най-бърза на 400 метра, на 400 метра с препятствия и като последен пост в щафетата на „Актив 2013 Пловдив“ на 4 по 400 метра.


== Лични рекодри ==
400 м бягане с препяствия - 59:85 секунди
400 м гладко бягане - 56:06 секунди


== Постижения ==
4 място и личен рекорд на 400 м с препятствия (59:85) от Балканиадата през 2018 г.
4 място на Балканиадата за жени през 2015 г.


== Източници ==",bg,Random,,https://bg.wikipedia.org/?curid=743337,201,743337.0
,Доминик Гори,"Доминик Ли Падуил Гори (на английски: Dominic Lee Pudwill Gorie) е американски боен пилот и астронавт на НАСА, участник в четири космически полета.


== Образование ==
Доминик Гори завършва колежа Miami Palmetto High School във Флорида през 1975 г. През 1979 г. завършва Военноморската академия на САЩ в Анаполис, Мериленд с бакалавърска степен по морско инженерство и звание лейтенант. През 1990 г. получава магистърска степен по авиационни системи от Космическия институт в Тенеси.


== Военна кариера ==
Доминик Гори постъпва на служба в USN веднага след дипломирането си през 1979 г. След завършване на школа за пилоти през 1981 г. започва да лети на щурмовак A-7E Corsair II. До 1983 г. е в състава на атакуваща ескадрила 46, базирана на самолетоносача USS America (CV-66). През 1983 г. преминава курс на обучение на новия изтребител F-18 Hornet. До 1986 г. е в състава на бойна ескадрила 132 (VFA-132), базирана на самолетоносача USS Coral Sea (CV-43). През 1987 г. завършва школата за морски тест пилоти в Мериленд. Служи в изпитателния център на USN до 1990 г., след което се завръща в палубната авиация на атомния самолетоносач USS Theodore Roosevelt (CVN-71), където остава до 1992 г. Взема участие в операция Пустинна буря и извършва 38 бойни полета над територията на Ирак. През 1992 г. става командир на бойните ескадрили 106 и 37 базирани в Колорадо Спрингс, Колорадо. По време на службата си Д. Гори има повече от 6700 полетни часа на 35 различни типа самолети и 600 кацания на палубата на самолетоносач.


== Служба в НАСА ==
Доминик Гори е избран за астронавт от НАСА на 12 декември 1994 г., Астронавтска група №15. През май 1996 г. завършва общия курс на подготовка. Той взима участие в четири космически полета.


=== Полети ===


== Награди ==
 Летателен кръст за заслуги (2);
 Легион за заслуги;
 Медал за отлична служба;
 Медал за похвална служба;
 Въздушен медал (2);
 Медал за похвала на USN (2);
 Медал на НАСА за участие в космически полет (3).


== Източници ==
Astronaut's mom, family brace for Endeavour liftoff – Space Programs, Seminole County, NASA – OrlandoSentinel.com


== Външни препратки ==
NASA Biography
Spacefacts biography of Dominic L. Pudwill Gorie
UTSI astronauts list Архив на оригинала от 2008-05-18 в Wayback Machine.",bg,Random,,https://bg.wikipedia.org/?curid=415696,368,415696.0
,Пламен Янков,"Пламен Янков е български футболист и треньор, неколкократен шампион на България и носител на купата с ЦСКА.


== Биография ==
Роден е на 23 май 1951 г. в гр. София. Като юноша играе в ЦСКА, където остава 7 сезона, от 1969 до 1976 г.  След това играе в „Сливен“ и “Димитровград”.
Като футболист на ЦСКА става 5 пъти шампион на България (през 1970/71, 1971/72, 1972/73, 1974/75, 1975/76) и три пъти носител на купата на Съветската армия (през 1971/72, 1972/73, 1973/74, 1969 и 1976 г.). Участва в отстраняването на „Аякс“ от турнира за тогавашната КЕШ през есента на 1973 г. Автор е на гола, с който ЦСКА отстранява в същия турнир „Панатинайкос“.
В А група има над 200 мача и 20 гола. 
Като треньор работи в „Академик“ София, „Спортист“ Своге, „Витоша“ Бистрица и в детско-юношеската школа на ЦСКА.
Умира на 14 декември 2019 г.


== Източници ==",bg,Random,,https://bg.wikipedia.org/?curid=737360,146,737360.0
,Шарлът Хорнетс,"Шарлът Хорнетс е професионален баскетболен отбор от Шарлът, САЩ. Състезава се в НБА в Югоизточната дивизия на Източната Конференция. Играчите му са наричани „стършелите“.


== История ==
Оригиналните Хорнетс са основани през 1988 година като част от разширяването на НБА. Отборът стига 7 пъти до плейофите между 1988 и 2002 година, когато е последната година за отбора в Северна Каролина. Джордж Шинн (собственик на Хорнетс тогава) мести отбора в Ню Орлеанс. В Шарлът се появява нов франчайз през 2004 година - Charlotte Bobcats. Като „рисовете“ отборът е считан за най-слабия в Източната конференция, но въпреки това стига до плейофите на два пъти - в сезон 2008-09 и сезон 2013-14, когато е и последния сезон под това име. През 2010 Майкъл Джордан купува „рисовете“ и три години по-късно подава заявление за смяна на името на отбора, връщайки се към оригиналното име на отбора - Шарлът Хорнетс. На 18 юли 2013 комисията одобрява промяната и влиза в сила от сезон 2014-15. Така цялата история на оригиналните Хорнетс от 1988 до 2002 година са трансферирани към този отбор, а франчайзът, който е бил Хорнетс между 2002 и 2014, в Ню Ореланс става Пеликанс.",bg,Random,,https://bg.wikipedia.org/?curid=428702,190,428702.0
,Миля,"Единицата миля е мярка за измерване на разстояние, една от единиците на имперската система.


== Римска миля ==
Обикновено се смята, че думата е произлязла от латинската фраза mille passus, която означава „хиляда (двойни) крачки“ и се е свързвало с изминатото от римски войник разстояние, когато левият му крак хиляда пъти е докоснал земята при ходене.
Римската миля спрямо стандарта на Марк Агрипа е изчислена емпирично спрямо съвременните мерни едицини и е установено, че възлиза на 1479 m.


== Имперска миля ==
В САЩ и Обединеното кралство под „миля“ най-често се разбира т. нар. сухопътна миля, наричана още „международна“ или „статутна“ миля (съгласно БДС ISO 31-1), равна точно на 5280 фута (1609,344 m).
Бреговата и геодезична служба на САЩ използва т. нар. „земемерска миля“ (англ. survey mile), която е равна точно на 5280 „земемерски фута“ или на 1609,347 m.
За удобство в САЩ преобразуването на сухопътни мили в километри се изчислява приблизително, като разстоянието в мили или скоростта в мили/час се умножават по 1,6 (напр. 50 мили х 1,6 = 80 km).


== Морска миля ==

Когато се измерват разстояния при морски и въздушни пътувания, понякога се използва морска миля (англ. nautical mile). Това е разстоянието, което съответства на една ъглова минута географска дължина (1/60-а част от 1 градус от дъгата на земния екватор или меридиан от опростено приетата за сферична Земна повърхност. Тази миля е дълга 1852 m (6076,115 фута).


== Източници ==


== Вижте също ==
БДС ISO 31 – 1:1994 Величини и единици. Част 1: Пространство и време",bg,Random,,https://bg.wikipedia.org/?curid=57872,251,57872.0
,Николина Георгиева,"Николина Георгиева е българска режисьорка и педагожка, професор в НАТФИЗ „Кръстьо Сарафов“. Тя е  сред големите реформатори на съвременния български куклен театър и изявените му режисьори.


== Биография ==
Родена е в Карлово на 4 октомври 1931 г. Завършва режисура във ВИТИЗ при проф. Георги Стаматов през 1954 г. Работи в Драматичния театър в Габрово от 1954 до 1956 г. От 1959 г. е режисьорка в Централния куклен театър – София.
През 1962 г. заедно с Атанас Илков и сценографът и архитект Иван Цонев създават към ВИТИЗ секция за висше образование за куклен театър.
Николина Георгиева преподава във ВИТИЗ/НАТФИЗ в продължение на над 50 години. Тя е учителка и художествена ръководителка на много поколения куклени актьори и режисьори. Сред нейните възпитаници са Анатолий Божинов, Василка Сугарева, Десислава Знаменова, Живка Донева, Здравко Димитров, Румен Угрински, Краси Добрев, Съни Сънински и други.
Проф. Георгиева е и основоположник на „театъра на сенки“ в България.
Николина Георгиева е активна деятелка на международното куклено-театрално движение. Тя е сред основателите и дългогодишен президент на Българския център на UNIMA (Union Internationalle de la Marionnette). Член е на Екзекутивния комитет (1962 – 1988) на Световната организация, почетен член на УНИМА и почетен президент на Българския център на УНИМА.
Единствен представител на куклено-театралната общност в България, удостоен със званието „Народен артист“.
Наградена е с орден „Кирил и Методий“ за цялостната си творческа и педагогическа дейност.


== Творчество ==
През 1961 г. с Атанас Илков създават спектакъла „Петя и вълкът“ по музиката на Сергей Прокофиев, отличен със златен медал и награда за оригиналност и фантазия на единствения по онова време международен куклено-театрален форум в Букурещ. Това е първото международно отличие в историята на българския куклен театър.
Спектакълът на Николина Георгиева „Карнавал на животните“ по музика на Камий Сен-Санс е познат на много сцени в чужбина. През 1968 г. е отличен на Международния телевизионен и филмов фестивал в Монтрьо (Швейцария) с наградата „Сребърната роза“.


== Източници ==


== Външни препратки ==
Професор Николина Георгиева на 75!
Почина проф. Николина Георгиева – основателка на катедра „Куклено изкуство“ в НАТФИЗ",bg,Random,,https://bg.wikipedia.org/?curid=627660,337,627660.0
,Линдзи Уей,"Линдзи Анн Уей (на английски: Lindsey Ann Way) е басистка в групата „Mindless Self Indulgence“ и също така се занимава с изкуство като художничка. Известна е със сценичното си име Lyn-Z.


== Ранни години ==
Линдзи Уей е родена на 21 май 1976 г. в Шотландия, с бащиното име Балато. На петгодишна възраст се мести в Ледиард, Кънектикът. На 17 напуска семейтвото си и се мести в Ню Йорк, Бруклин, където посещава Института „Прат“ за изучаване на изобразителното изкуство и илюстрацията. След това работи като художник и подпомага художника Рон Инглиш. Нейните рисунки са включени в няколко изложби.


== Музикална кариера ==
Преди да се присъедии към „Mindless Self Indulgence“, Линдзи свири в пънк кавър групата Beg Yer Parton на Доли Партън.
В края на 2001 г. Линдзи се явява на прослушване за „Mindless Self Indulgence“, след като басистката им Ванеса напуска. Въпреки че не се представя добре, след като свири само от няколко седмици, е приета, след като запалва огън докато изпълнява една от песните (Tornado). Линдзи е известна с активното си присъствие. Тя е енергична на сцената, пуска се в тълпата по време на концертите и прави мост докато свири на баса си. Сценичното ѝ облекло е училищна униформа.
Заедно с Джордън Хейли правят обложката за албума на MSI „You'll Rebel To Anything“.


== Изкуство ==
На 13 ноември 2010 г. Линдзи представя изложбата си „HUSH“ в Dark Dark Science Gallery, заедно с приятелката ѝ Джесика. Декември, същата година стартира сайта ѝ LindseyWay.com, включващ изложбата.
През 2013 г. и лятото на 2017 г. Линдзи също така представя още изложби. Занимава се и с благотворителни цели.


== Личен живот ==
През 2003 г. групата „My Chemical Romance“ подгрява „Mindless Self Indulgence“. Там Линдзи и Джерард Уей (вокалиста) се запознават. През 2007 г. по време на турнето „Projekt Revolution“ се срещат отново. Двамата сключват брак на 3 септември, същата година, зад кулисите на последното шоу от турнето. И двамата споделят, че са се открили в най-неочаквания за тях момент.
През 2008 г. двойката съобщава, че чака дете. На 27 май 2009 г. Линдзи ражда момиче – Бандит Ли Уей. Живеят в Лос Анджелис, Калифорния с двете им котки и две катерички.


== Дискография ==
Despierta Los Niños (2003)
You'll Rebel to Anything (2005)
Another Mindless Rip Off (2006)
If (2008)
<3 (2010)
How I Learned to Stop Giving a Shit and Love Mindless Self Indulgence (2013)",bg,Random,,https://bg.wikipedia.org/?curid=679256,396,679256.0
,Пандемия от COVID-19 в Румъния,"Пандемията от коронавирус в Румъния започва на 26 февруари 2020 г., когато е установено че е заразен пациент в южния окръг Горж, който е бил в контакт със 71–годишен италианец, посетил страната месец по-рано.
От 16 март 2020 г. в страната се въвежда извънредно положение за период от максимум 30 дни, то дава на правителството повече правомощия да затваря граници и да налага ограничения за пътуване.


= Статистика =


== Източници ==


== Външни препратки ==
 В Общомедия има медийни файлове относно пандемията от коронавирус в Румъния от февруари 2020 г.
((ro)) Инфекция с новия коронавирус (2019-nCoV) – Национален институт за обществено здраве. Национален център за наблюдение и контрол на заразни болести
((ro)) Коронавирус (Covid-19) – информационна страница на Министерството на здравеопазването на Румъния",bg,Random,,https://bg.wikipedia.org/?curid=746005,124,746005.0
,Ханс Кристоф III Фьолин фон Фрикенхаузен,"Ханс Кристоф III Фьолин фон Фрикенхаузен-Илертисен (на немски: Hans Christoph III Vöhlin von Frickenhausen Freiherr zu Illertissen; * 15 октомври 1589 в Илертисен; † 2 ноември 1641 в Нойбург ан дер Камел, Бавария) е благородник от род „Фьолин фон Фрикенхаузен“ фрайхер на Илертисен в Швабия, Бавария.
Той е син на Карл Фьолин фон Фрикенхаузен, господар на Илертисен (1562 – 1599) и съпругата му Мария Рот фон Бусмансхаузен (1569 – 1618), дъщеря на Давид Рот фон Бусмансхаузен и Катарина фон Швенди. Внук е на Ханс Кристоф I Фьолин фон Фрикенхаузен († 1576) и фрайин Вероника фон Фрайберг-Айзенберг, Халденванг и Найдлинген (1523 – 1582), дъщеря на фрайхер Еберхард фон Фрайберг-Айзенберг, Халденванг, Найдлинген и Анна фон Щайн.
Сестра му Мария Юлиана Фьолин фон Фрикенхаузен (1594 – 1653) е омъжена на 15 октомври 1618 г. с граф Хуго Фугер фон Кирхберг-Вайсенхорн (1589 – 1627).
Фамилията Фьолин е успешна търговска фамилия в имперския град Меминген. През 1460 г. Ерхард Фьолин ’Стари’ († 1484) купува селото Фрикенхаузен. През 16 век там се построява дворец Фрикенхаузен. Дядо му Ерхард II Фьолин Млади († 1557) купува през 1520 г. господството Илертисен за 30 000 фл от Швайкхардт фон Гунделфинген и се отказва от гражданското си право в Меминген. Така започва 236-годишната ера на фамилията Фьолин в Илертисен, която през 1756 г. финансово банкрутира и завършва с продажбата на господството. Фамилията Фьолин фон Фрикенхаузен притежава господството Нойбург ан дер Камел в Бавария от 1524 до 1816 г. След изчезването на фамилията Фьолин по мъжка линия, дъщерите наследяват дворец Нойбург и живеят там до 1816 г.


== Фамилия ==
Ханс Кристоф III Фьолин фон Фрикенхаузен се жени на 5 ноември 1612 в Илертисен за фрайин Мария Йохана фон Велден (* 1594, Хохалтинген; † 20 юни 1629, Илертисен), дъщеря на фрайхер Карл фон Велден-Хохалтинген и Кордула фон Хюрнхайм. Те имат децата:

Йохан Карл Фьолин фон Фрикенхаузен (* 27 септември 1613, Илертисен; † 6 януари 1614, Илертисен)
Мария Кордула Фьолин фон Фрикенхаузен-Илертисен-Нойбург, фрайин фон Илертисен и Нойбург (* 30 септември 1614, Илертисен; † 1685), омъжена през май 1639 г. с граф Йохан Франц Фугер фон Кирхберг-Вайсенхорн-Бабенхаузен (* 5 септември 1613; † 1 декември 1668), син на търговеца граф Йохан Фугер фон Кирхберг-Вайсенхорн ’Стари’ (1583 – 1633) и графиня Мария Елеоноря фон Хоенцолерн-Зигмаринген (1586 – 1668)
Ханс Албрехт Фьолин фон Фрикенхаузен-Илертисен (* 5 май 1629; † 7 юли 1693, Нойбург ан дер Камел, Бавария), господар на Нойбург ан дер Камел, Бавария, женен на 31 август 1654 г. в манастир Лехфелд с графиня Мария Конкордия фон Прайзинг цу Моос († 3 май 1712, Нойбург а.К.)
Ханс Кристоф III Фьолин фон Фрикенхаузен се жени втори път на 18 януари 1630 г. в Илертисен за фрайин Мария Максмилиана Фугер фон Кирхберг-Вайсенхорн (* 13 ноември 1591, Пфирт; † 17 януари 1644, Нойбург), дъщеря на фрайхер Северин Фугер фон Кирхберг-Вайсенхорн (1551 – 1601) и Катарина фон Хелфенщайн-Визенщайг (1563 – 1627). Бракът вероятно е бездетен.


== Литература ==
Raimund Eirich: Memmingens Wirtschaft und Patriziat von 1347 bis 1551. Eine wirtschafts-und sozialgeschichtliche Untersuchung über das Memminger Patriziat während der Zunftverfassung, Kommissionsverlag Anton H. Konrad, Weissenhorn 1971.
Wilfried Läbe, Eduard Ohm (Text); Stadt Illertissen, Josef Kränzle: 50 Jahre Stadt Illertissen – 1050 Jahre Frieden zu Tussa. Unser Illertissen – Bilder und Geschichten aus 1050 Jahren. (Festschrift zum Doppeljubiläum der Vöhinstadt Illertissen im Jahr 2004)
Europäische Stammtafeln, J.A. Stargardt Verlag, Marburg, Schwennicke, Detlev (Ed.). 9:51,157
Europäische Stammtafeln, Band I, Frank Baron Freytag von Loringhoven, 1975, Isenburg, W. K. Prinz von.


== Източници ==",bg,Random,,https://bg.wikipedia.org/?curid=821614,571,821614.0
,Монемвасия,"Монемвасия (на гръцки: Μονεμβασιά), е малък средновековен град в Гърция, разположен на малък полуостров, край бреговете на Пелопонес, на 97 км югоизточно от Спарта. Подобно на Гибралтар, Монемвасия някога е контролирал морските брегове между средновековна Западна Европа и Леванта. Вътре в укрепения град къщите и отчетливо византийските църкви са все още обитаеми и са свързани с един дълъг, тесен павиран път към град Герифа на континенталната суша. Заможни гърци са възстановили някога разрушаващите се развалини и са ги превърнали във ваканционни къщи, но извън сезона Монемвасия е почти безлюдна, а мрежата от тесни странични улички - понякога широки, колкото да се разминат двама души - остава самотна. Целогодишно има ферибот или кораб с подводни криле от Атина.",bg,Random,,https://bg.wikipedia.org/?curid=265686,117,265686.0
,Холеван,"Холеван (на гръцки: Αμισηνό, Амисино, катаревуса: Αμισηνόν, Амисион, до 1927 година Χόλεβα или Χολεβάν) е обезлюдено село в Република Гърция, разположено на територията на дем Бук (Паранести) в област Източна Македония и Тракия.


== География ==
Холеван e разположено на 710 m надморска височина в южните склонове на Родопите. Васил Кънчов го определя като чечко село, попадащо в Драмския Чеч.


== История ==


=== В Османската империя ===
Съгласно статистиката на Васил Кънчов („Македония. Етнография и статистика“) към 1900 година Холеван (Хелванъ, Халванъ, Холюван) е българо-мохамеданско селище. В него живеят 340 българи-мохамедани в 80 къщи. Според гръцката статистика, през 1913 година в Холеван (Χόλεβαν) живеят 400 души.


=== В Гърция ===
През 1923 година жителите на Холеван са изселени в Турция и на тяхно място са заселени гърци бежанци от Турция. През 1927 година името на селото е сменено от Холева (Χόλεβα) на Амисинон (Αμισηνόν). През 1928 година в Холеван има 27 гръцки семейства с 93 души - бежанци. Селото е отново обезлюдено в периода 1940-1949 година по време на Гражданската война в Гърция.


== Бележки ==",bg,Random,,https://bg.wikipedia.org/?curid=212501,177,212501.0
,Аудовера,"Аудовера (Audovera, * 535; † октомври/ноември 580) е кралица на франките и първата съпруга на крал Хилперих I (539 † 584) в Неустрия от Меровингите.


== Биография ==
Аудовера произлиза от франкската аристокрация. През 549/550 г. тя се омъжва за крал Хилперих I. Нейната слугиня Фредегунда става от 565 г. конкубина и по-късно третата съпруга на Хилперих I.
Хилперих се разделя през 565/567 г. с Аудовера и се жени през 567 г. за Галсвинта, дъщеря на вестготския крал Атанагилд и сестра на Брунхилда, съпругата на брат му Сигиберт I.
Децата на Аудовера и Хилперих I са:

Теодеберт († 573), генерал при баща си
Меровех († 577), жени се през 576 г. за леля си Брунхилда, вдовицата на крал Сигиберт I от Австразия († 575). Убит по нареждане на баща му.
Хлодвиг (Хлодовех) († 580/585), убит (от Фредегунда)
Базина, († сл. 590), от 580 монахиня в Sainte-Croix към Поатие
? Хилдесинт


== Източници ==
Григорий Турски, Historia Francorum
Eugen Ewig, Die Merowinger und das Frankenreich. Stuttgart (Kohlhammer) 2001, Broschiert, ISBN 3-17-017044-9",bg,Random,,https://bg.wikipedia.org/?curid=409338,170,409338.0
,Жозе Моуриньо,"Марио Дош Сантош Моуриньо Фелиш (на португалски: José Mário dos Santos Mourinho Félix, [ʒuˈzɛ moˈɾiɲu]) е португалски футболен треньор и футболист. Син е на Фелиш Моуриньо, вратар в националния отбор на Португалия. == Биография == Моуриньо е смятан за един от най-добрите европейски треньори, след като през четири последователни години печели трофеите на две национални първенства (през 2002/03; 2003/04 с „Порто“ печели шампионата на Португалия и през 2004/05; 2005/06 с „Челси“ в Англия), както и Купата на европейските шампиони и Купата на УЕФА с „Порто“ (съответно през 2002/03 и 2003/04). С ФК Интер става за 5-и пореден път шампион в Серия А, като през 2010 прави требъл спечелвайки Купата на Италия, Серия А и Шампионска лига. През три последователни години (2004 и 2005) Моуриньо е провъзгласен за най-добър футболен треньор от Международната федерация по футболна история и статистика (IFFHS). Известен е с доброто си самочувствие и скандалното си поведение. Моуриньо, освен с треньорските си познания и виждания за играта, впечатлява и с полиглотските умения, с които борави. Португалецът говори свободно вече 5-и език, като последният от неговата „колекция“ е италианският (преди това португалски, испански, английски и френски) == Треньорска кариера == === Челси === Мориньо е треньор на Челси от 2004 до 2007 г. Печели Висшата лига през 2004/05 и 2005/06, ФА Къп през 2007 г. и Купата на Лигата през 2005 и 2007 г. Мориньо е един от седмината (към февруари 2012 г.) мениджъри, печелили английското първенство, ФА Къп и Купа на Лигата. === Интер === На 2 юни 2008 г. официално за наставник на ФК Интер е представен Жозе Мориньо. Подписва двегодишен договор с Интер, като за свой помощник избира Джузепе Барези – бивш футболист на отбора и треньор на примаверата. До края на трансферния прозорец, Мориньо привлича трима нови футболисти в клуба: бразилското крило Мансини (€12.5 милиона), ганайския полузащитник Съли Мунтари (€14 милиона) и португалското крило Рикардо Куарежма (€18 милиона плюс младия полузащитник на Интер – Пелѐ). В първия си сезон начело на Интер, Мориньо печели италианската суперкупа и става шампион на страната – седемнадесета титла в историята на Интер. Въпреки това, неговия дебютен сезон се приема като провал от привържениците, след като Интер за поредна година отпада от турнира на шампионската лига (след загуба на осминафиналите от Манчестър Юнайтед), а в Копа Италия черно-сините са отстранени на полуфиналите от Сампдория. След напускането на бразилския таран Адриано, аржентинското дуо Хулио Крус – Ернан Креспо и отказването на ветерана Луиш Фиго, за предстоящия сезон Моуриньо привлича Диего Милито и Тиаго Мота от отбора на ФК Дженоа. Трансферът, който намира най-голям световен отзвук, обаче е на камерунския нападател Самюел Ето'о, който пристига в отбора като част от сделката между Интер и ФК Барселона за шведската звезда Златан Ибрахимович. На 27 август 2009 г. от Реал Мадрид в Интер идва и холандският креативен полузащитник Уесли Снейдер, който още с дебюта си – в Дербито на Милано, спечелено с 0 – 4, печели и симпатиите на всички черно-сини привърженици. Именно в този мач два от головете вкарват другите нови покупки – Мота и Милито. === Реал Мадрид === Моуриньо е треньор на Реал Мадрид от 2010 г. Печели Купата на краля през 2011, Премиер дивизион през 2012 и Суперкупата на Испания през 2012. === Челси === На 3 юни 2013 Жозе подписва 4-годишен договор с Челси. По време на втория си период при „сините“ от Лондон, Моуриньо печели титлата на Англия и Купата на Лигата през сезон 2014/15. На 7 август 2015 г., Моуриньо подписва нов 4-годишен договор с Челси. По този начин „сините“ обвързват португалеца до 2019 г. Заради крайно незадоволителните резултати в началото на сезон 2015/16, на 17 декември 2015 г. ФК Челси и Жозе Моуриньо се разделят за втори път, този път по „взаимно съгласие“. Португалецът оставя тима в дълбока криза, само на няколко точки от зоната на изпадащите, с едва 11 пункта след 12 двубоя. === Манчестър Юнайтед === На 27 май 2016 г., Моуриньо подписава тригодишен договор с Манчестър Юнайтед, с опция да остане в клуба поне до края на 2020. === Тотнъм === На 20 ноември 2019 г., Моуриньо подписва договор с Тотнъм до края на сезон 2022/23, заменяйки на поста уволнения Маурисио Почетино. На 19 април 2021 г. е уволнен, защото отказва да изведе отбора на „шпорите” на тренировъчното игрище, след решението на ръководството клубът да вземе участие в бъдещата Европейска Суперлига. === Рома === На 4 май 2021 г., Моуриньо е обявен за треньор на италианския гранд Рома. == Успехи == Включват както успехите като треньор, така и личните успехи. === Треньорски === В периода от 2002 г. до „в развитие“ Порто (2002 – 2004) Шампион на Португалия (2): 2002 – 03, 2003 – 04 Купа на Португалия (1): 2002 – 03 Суперкупа на Португалия (1): 2003 Шампионската лига (1): 2003 – 04 Купата на УЕФА (1): 2002 – 03 Челси (2004 – 2007) Шампион на Англия (2): 2004 – 05, 2005 – 06 ФА Къп (1): 2006 – 07 Купа на Футболната лига (2): 2004 – 05, 2006 – 07 Къмюнити Шийлд (1): 2005 Интер (2008 – 2010) Шампион на Италия (2): 2008 – 09, 2009 – 10 Купа на Италия (1): 2009 – 10 Суперкупа на Италия (1): 2008 Шампионската лига (1): 2009 – 10 Реал Мадрид (2010 – 2013) Шампион на Испания (1): 2011 – 12 Купа на краля (1): 2010 – 11 Суперкупа на Испания (1): 2012 Челси (2013 – 2015) Шампион на Англия (1): 2014 – 15 Купа на Футболната лига (1): 2014 – 2015 Манчестър Юнайтед (2016 – 2018) Къмюнити Шийлд (1): 2016 Лига Европа (1): 2016 – 17 Купа на Футболната лига (1): 2016 – 2017 Рома (2021 – 2024) Лига на конференциите (1): 2021/22 === Индивидуални === Примейра Лига Треньор на годината (2): 2002 – 03, 2003 – 04 Треньор на годината в Английската Висша Лига (3): 2004 – 05, 2005 – 06, 2014 – 15 Треньор на месеца в Английската Висша Лига (3): ноември 2004, януари 2005, март 2007, ноември 2020 Треньор на годината в Серия А (2): 2008 – 09, 2009 – 10",bg,Random,,https://bg.wikipedia.org/?curid=140098,1000,140098.0
,Добрин Добрев (зоолог),"Добрин Добрев е български зоолог.


== Биография ==
През 1986 г. завършва Биологическия факултет на Софийския университет. Работи в Института по биоразнообразие и екосистемни изследвания при Българска академия на науките.
Автор и съавтор на множество определители, сборници и статии по таксономия, фаунистика, екология и опазване на акари, риби, земноводни и влечуги на Балканския полуостров.
Загива в автомобилна катастрофа на 22 юни 2016 г. на автомагистралата Александруполи – Черномен по време на пътуване с научна цел заедно с Андрей Стоянов и Николай Цанков.


== Източници ==",bg,Random,,https://bg.wikipedia.org/?curid=629177,85,629177.0
,Уди Харелсън,"Удроу Харелсън (на английски: Woody Harrelson) е американски актьор, носител на награди „Еми“ и „Сателит“, по два пъти е номиниран за награди „Сатурн“ и „Оскар“ и три пъти е номиниран за „Златен глобус“. Известни филми с негово участие са „Белите не могат да скачат“, „Убийци по рождение“, „Влакът трезор“, „Няма място за старите кучета“, „Zombieland“, „Игрите на глада“, сериалите „Бар Наздраве“, „Уил и Грейс“, „Истински детектив“ и други.


== Биография ==
Уди Харелсън е роден на 23 юли 1961 г. в Мидланд, Тексас, но израства в Охайо след като родителите му се развеждат през 1964. Баща му Чарлз Харелсън е професионален наемен убиец и е осъден на доживотен затвор за убийството на федерален съдия в Сан Антонио през 1979.
В детството си Уди страда от дислексия и хиперактивност.
През 2008 г. се жени за бившата си лична асистентка Лаура Луи, с която са двойка от 1990. Двамата имат три дъщери.


== Кариера ==

Уди става световноизвестен с участието си в сериала „Бар Наздраве“, в ролята на бармана Уди Бойд. Номиниран е общо девет пъти за награда „Еми“, от които печели веднъж през 1989 г. за ролята си в „Бар Наздраве“. През 2001 г. участва в няколко поредни епизода на излъчвания и в България сериал „Уил и Грейс“, в ролята на новото гадже на Грейс.
След успеха в телевизията Уди пробива и на голям екран, партнирайки си с приятеля си Уесли Снайпс в „Белите не могат да скачат“ (1992) и „Влакът трезор“ (1995). Кариерата на Харелсън придобива нова насока след главната му роля в „Народът срещу Лари Флинт“ (1996) на Милош Форман, за която е номиниран за „Оскар“ и за „Златен глобус“. След филма Харелсън е канен за участие и в сериозни филми като „Тънка червена линия“ (1998).
През 2008 участва с Уил Смит в драмата „Седем души“, а през 2009 г. в касовия хит на Роланд Емерих „2012“. През 2014 г. изиграва ролята на щатския детектив Мартин „Марти“ Харт в първия сезон на криминалния минисериал на HBO – „Истински детектив“, където си партнира с Матю Макконахи. За ролята си е номиниран за наградата „Еми“ в категорията „Най-добър актьор в драматичен сериал“.


== Активист ==
Уди Харелсън е известен застъпник за легализирането на марихуаната. Освен това е екоактивист и строг вегетарианец.
Често прави публични изказвания срещу Войната в Ирак. Живее със семейството си в Сан Хосе, Коста Рика.


== Избрана филмография ==


== Бележки ==


== Външни препратки ==
 В Общомедия има медийни файлове относно Уди Харелсън
 Уикицитат съдържа колекция от цитати от/за Уди Харелсън
Уди Харелсън в  Internet Movie Database",bg,Random,,https://bg.wikipedia.org/?curid=262670,420,262670.0
,Дезидерий,"Дезидерий (на латински: Desiderius; † сл. 786) е херцог на Тоскана от 757 до 774 г. и последният крал на лангобардите.


== Биография ==
Дезидерий произлиза от град Бреша, Северна Италия. 
Той не принадлежи към стара благородническа фамилия, а към средите на нововъведеното в Лонгобардското кралство служебно благородничество. При управлението на крал Лиутпранд е провъзгласен за маршал (comes stabuli), а по-късно става управител, дук (dux) на Тоскана. 
След смъртта на крал Айзтулф през 756 г., успява с помощта на папа Стефан II (III) и краля на франките Пипин III Къси да премахне брата на Айзтулф Ратчис (който след победата на Дезидерий над него се замонашава) и да се короняса на негово място за крал. Дезидерий не изпълнява обещанието си към папата да предаде под негова власт някои градове и скоро между тях пламват вражди. Кралят започва преговори с Византия, в този период - неприятел на Папството. Дезидерий заздравява положението на Лангобардското кралство, като подчинява херцогствата Сполето и Беневенто. През 759 г. той провъзглася своя син Аделхис за свой съвладетел. Съюзява се и с херцога на Бавария Тасило III , като се жени за дъщеря му Луитперга. Поради съвпадение на всичко това с временно отслабване на позициите на франките, в резултат на въстания и династически борби, отношенията между Дезидерий и Стефан II отново търпят обрат - папата става политически зависим от лонгобардския крал, който се обявява за негов защитник.
Следва опит за сближение между Карл Велики и Дезидерий, по инициатива на майката на франкския крал Бертрада от Лаон. Отначало те се увенчават с успех - през  768 г.  Дезидерата (наричана и Герперга) , дъщеря на Дезидерий става първата съпруга на Карл. Впоследствие между нея и мъжа ѝ настъпва разрив и през 771 г. тя е прогонена от него. Тогава дворът на Дезидерий става сборно място на опозицията срещу Карл. Приблизително по същото време умира и Карлман I (по-младият брат на Карл Велики и също - франкски крал); неговата вдовица, също с име Герперга и също дъщеря на Дезидерий, бяга с децата си при него и той решава да издейства, с благословията на папа Адриан I,  поставянето на внуците му от Карлман за владетели на франките. Папата отказва и в отговор Дезидерий завладява част от неговата област, но понтифексът на свой ред привиква на помощ войските на Карл Велики, които нахлуват в Италия, през лятото на 773 г.
Дезидерий се укрепява в Павия. През 774 г. градът е превзет от франките, Дезидерий и съпругата му Анса са отведени в плен и замонашени - до края на живота си те пребивават в манастира в Корби (Corbie). Синът му Аделхис се предава с фамилията си на Карлман във Верона и  по-късно успява да избяга във Византия, да намери там подкрепа и да се опита да се възцари в Ломбардия, с помощта на ромейски десант, но безуспешно. Лангобардското царство преминава към Карл Велики, който се коронова в Павия.
Последните писмени свидетелства за Дезидерий са от 786 г. Годината на смъртта му е неизвестна.


== Фамилия ==

Дезидерий е женен за Анса, която е също от Бреша. Тя влияе преди всичко върху религиозната политика на Дезидерий и основава много манастири (Sv. Mishele и Sv. Pietro в Бреша). Лангобарският историк Павел Дякон я описва като „coniunx pulcherrima"" (най-красивата съпруга).
Двамата имат шест деца:

Анзелперга, игуменка на Св. Салваторе в Бреша
Аделперга, омъжена с Аричис II, херцог на Беневенто
Луитперга (или Лиутпирк), омъжена за Тасило III херцог на Бавария
Дезидерата (или Герперга), омъжена за Карл Велики
Герперга, съпруга на Карломан I
Аделхис, бяга във Византия, но се завръща през 788 г., с византийски отряди в Калабрия; те са победени от Гримоалд III, херцог на Беневенто. .Алесандро Манцони пише въз основа на историята на живота му драмата „Аделки“ (1822 г.).


== Източници ==
Jörg Jarnut: Geschichte der Langobarden. Kohlhammer, Stuttgart 1982, ISBN 3-17-007515-2.
Paolo Delogu: Lombard and Carolingian Italy. In: The New Cambridge Medieval History. Bd. 2. Cambridge 1995
Wilfried Menghin: Die Langobarden. Archäologie und Geschichte. Theiss-Verlag, Stuttgart 1985, ISBN 978-3-8062-0364-4.
Hartmann: Geschichte Italiens im Mittelalter Bd. II Teil 2, Perthes, Gotha 1903, S. 206-258ff
David Harry Miller: Papal-Lombard Relations During the Pontificate of Pope Paul I: The Attainment of an Equilibrium of Power in Italy, 756 – 767 in Catholic historical review, Okt. 1969, S.358ff


== Външни препратки ==
Дезидерий в „Средновековна генеалогия“ на немски
Geschichte Italiens im Mittelalter Bd. II Teil 2, Ludo Moritz Hartmann, Perthes, Gotha 1903, S. 202ff.
Italy, Emperors & Kings",bg,Random,,https://bg.wikipedia.org/?curid=244140,727,244140.0
,Ваксина срещу холера,"Ваксините срещу холера са ваксини, които са ефективни при профилактиката на холерата. Ефективността им е 85% през първите шест месеца и 50 – 60% през първата година. Ефективността им намалява до по-малко от 50% след две години. Ако е имунизирана значителна част от населението, тези, които не са имунизирани, могат да се възползват от груповия имунитет. Световната здравна организация препоръчва прилагането им в съчетание с други мерки при хората, изложени на повишен риск. Обикновено се препоръчват две или три дози от формата за орален прием. Инжекционната форма се предлага в някои части на света, но достъпността ѝ е по-ограничена.


== Безопасност ==
И двата предлагани типа ваксина за орален прием по принцип са безопасни. Възможна е появата на лека коремна болка или разстройство. Безопасни са по време на бременност и при хора със слаба имунна система. Лицензирани са за употреба в над 60 страни. В страни, в които болестта се среща често, ваксината се смята за рентабилна. 


== Общество и култура ==
Първите ваксини, използвани срещу холера, са разработени в края на 1880-те години. Те са първите широко прилагани ваксини, създадени в лаборатория. Ваксини за орален прием са въведени за пръв път през 90-те години на 20 век. Ваксината е включена в Списъка на основните лекарства на Световната здравна организация, включващ най-важните медикаменти, необходими за една базова система на здравеопазване. Разходите за имунизиране срещу холера са между 0,1 и 4 щатски долара.


== Източници ==",bg,Random,,https://bg.wikipedia.org/?curid=620387,235,620387.0
,1988,"– Дау Джоунс пада до 140.58 пункта или 6,85% и се приближава до 1.911.31, което е мини-криза. 13 януари – Президентът на Тайван Чанг-Чинг Кио загива в Тайпе. Вицепрезидента Лий Тенг Хуей става президент. 15 януари – В Йерусалим, през Златния купол има сблъсък между израелската полиция и палестински протестиращи; ранени са няколко полицая и поне 70 протестиращи. 18 януари – Самолетът при полет 4146 на „Чайна Саутуест Еърлайнс“ се разбива близо до летище „Чунцин Байшиуи“, Чунцин в Китай и убива всички 108 пътници и екипаж на борда. 26 януари – Ден на Австралия, Австралия празнува двестагодишнината от пристигането на първите заселници. === Февруари === 13 – 28 февруари – Провеждат се Зимните олимпийски игри в Калгари, Албърта, Канада. 17 февруари – избухва бомба пред Първа Национална Банка в Ошакати, Намибия; убити са 27 души, а 70 други са ранени. 29 февруари – Нацистки документ уличава Курт Валдхайм в депортации по време на Втората Световна Война. === Март === 7 март – По време на операция американските военновъздушни сили убиват трима невъоръжени членове на ИРА в Гибралтар. 8 март – 2 американски хеликоптера се блъскат в Кентъки. Загиват 17 души. 8 март – В САЩ кандидатът за президент Джордж Х. У. Буш побеждава Робърт Доу на първичните избори в почти цялата страна. 16 март – Иракски войски разпръскват отровен газ над Халабджа, Иран. 17 март – Колумбийски Боинг 727 се разбива в планини край Венецуелската граница; загиват 143 души. 24 март – Израелски съд осъжда Мордехай Вануну на 18 години затвор за разкриване на израелската ядрена програма на в. Съндей Таймс. 25 март – В Братислава, Словакия е проведена първата масова демонстрация от 80-те срещу комунистическия режим в Чехословакия. 29 март – В Париж е убит представителя на Африканския национален конгрес Дулчи Семтембър. === Април === 10 април – Открит е моста Сето в Япония. 11 април – „Последният император“, режисиран от Бернардо Бертолучи печели 9 Оскара. 12 април – Бившия певец Сони Боно е избран за кмет на Палм Спрингс (Калифорния). 14 април – На Женевската конференция СССР обещава да изтегли войските си от Афганистан. 16 април – Във Форли, Италия член на Червените бригади убива сенатор Роберто Руфили, съветник на премиера Чирако де Мита. 25 април – В Израел Иван Демянюк е осъден на смърт за военни престъпления извършени по време на Втората Световна Война. Обвинението е повдигнато от оцелели от Треблинка. Присъдата е отменена от Върховния съд на Израел. 28 април – Близо до Мауи, Хаваи, стюардесата Кларабел „C.B.“ Лансинг е издухана от полет 243 на „Алоха Еърлайнс“, „Боинг 737“, когато част от фюзелажа на самолета се разкъсва по време на полет. Тялото ѝ така и не е намерено. 30 април – Селин Дион печели Евровизия за Швейцария с „Ne partez pas sans moi“. === Май === 4 май – В Хендерсън (Невада) избухва фабрика за производство на ракети. 9 май – Вулканът на о-в Апи в Индонезия изригва, 8000 души са евакуирани. 15 май – Война в Афганистан (1979 – 1989): След повече от 8 години Червената армия започва да се изтегля от Афганистан. 16 май – Доклад на К. Еверет Куп показва, че пристрастяването към никотин е подобно на това към хероин и кокаин. 27 май – Майкрософт пускат Windows 2.1. === Юни === 5 юни – Първият Ден на оцелелите от рак. 6 юни – Карлица Елизабет II отнема на жокея Лестър Пигът Ордена на Британската империя, след което последва неговия арест за данъчни измами. 11 юни – На стадион Уембли е проведен концерт с участието на музиканти, комици и филмови звезди по случай 70-годишнината на затворения лидер на Африканския национален конгрес Нелсън Мандела. === Юли === 3 юли – Завършен е моста Фатих Султан Мехмет в Истанбул, който осигурява втора връзка между Европа и Азия над Босфора. 6 юли – Експлозия унищожава нефтената платформа Пайпър Алфа в Северно море; загиват 165 работници и 2 души от спасителния отряд. 14 юли – Затваря врати заводът на Фолксваген в Уестморленд (окръг, Пенсилвания), след десет години работа; това е първата не-американска автомобилна фабрика в САЩ). 16 юли – Трейси Полън и Майкъл Джей Фокс сключват брак в Уест Маунтин Ин в Арлингтън, Вермонт. === Август === 5 август – Алама Ариф Хюсейн Хусейни, лидерът на шиитските мюсюлмани в Пакистан е убит в Пешавар. 5 август – Малайзийската конституционна криза кулминира в свалянето от власт на Председателя на върховния съд в Малайзия. 8 август – Хиляди протестиращи в Бурма са убити по време на антиправителствена демонстрация. 19 август – Ирано-иракска война: Подписано е примирие между Иран и Ирак. 20 август – Ирано-Иракската война приключва. Жертвите от нея наброяват 1 милион души. 25 август – Пожар унищожава част от историческата част на Лисабон. 26 август – Мехран Карими Насери, „Човекът терминал“, остава на летище „Шарл дьо Гол“, Париж. Той успява да си тръгне на 1 август 2006 г. === Септември === 11 септември – В Естония 300 000 души правят демострации за независимост. 12 септември – Ураганът Гибърт опустошава Ямайка, а два дни по-късно и полуостор Юкатан; щетите възлизат на около $5 милиарда. 15 септември – След сблъсък с ято птици двигателите на самолета на полет 604 на „Етиопиън Еърлайнс“ губят тяга, което принуждава екипажа да кацне аварийно по корем на близкото летище. Умират 35 души. 17 септември – 2 октомври – Провеждат се Летни олимпийски игри в Сеул, Южна Корея. 29 септември – Мисия STS-26: Със совалката Дискавъри, НАСА подновяват полетите със совлаки, които са спрени след катастрофата на Чалънджър. === Октомври === 5 октомври – Хиляди бунтове в Алжир, Алжир срещу правителството на Националния Освободителен Фронт; до 10 октомври армията убива около 500 души, спирайки бунтовете. 5 октомври – Чилийският президент Аугусто Пиночет е победен в национален плебисцит по въпроса трябва ли да започне нов негов мандат. 19 октомври – Великобритания забранява излъчването на интервюта с членове на ИРА. ББС заобикаля забраната като използва вместо членове на ИРА актьори. 19 октомври – Самолетът при полет 113 на „Индиан Еърлайнс“ се разбива при последния си заход към летището в Ахмедабад и убива 133 от 135-те души на",bg,Random,,https://bg.wikipedia.org/?curid=2810,1000,2810.0
,Панонска война,"Панонската война (на латински: Bellum Pannonicum) е военна кампания на римляните от 13 до 9 пр.н.е., завършила със завоюването на южна Панония и значителни части от Илирия (Далмация).
Това е втората далмато-илирийска кампания на император Август. Неговите командири са Марк Виниций (14 – 9 пр.н.е.), Марк Випсаний Агрипа (13 пр.н.е.), Тиберий (12 – 9 пр.н.е.) и Калпурний Пизон (12 – 10 пр.н.е.). Участват 7 римски легиона с ок. 30 000/35 000 войници и ауксилиарии.
Август поставя легионите:

на фронта в провинция Македония: IV Скитски легион, V Македонски легион и VII Благороден и лоялен Клавдиев легион;
на фронта в Регион X Венетия и Истрия – Далмация: VIII Августовски легион, VIIII Испански легион, XV Аполонов легион и XX Победоносен Валериев легион


== Вижте също ==
Илирийска война


== Източници ==
Дион Касий, LIV, 20, 24, 28, 31, 34, 36
Велей Патеркул, II, 39, 3; 96
Светоний, Vita di Tiberio, 7; ibidem, Vita di Augusto, 20.


== Литература ==
Ronald Syme, in Danubian Papers, Augustus and the south slav lands, 1971, p. 21; Lentulus and the origin of Moesia, p. 44.
Ronald Syme, L'aristocrazia augustea, Milano, Rizzoli, 1992, ISBN 88-17-11607-6.
Danijel Dzino, Bellum Pannonicum: the Roman armies and indigenous communities in southern Pannonia 16 – 9 BC. Actes du symposium „Le Livre. La Roumanie. L’Europe“, Vol. 3, pp. 461 – 480. Bucarest: Bibliotheque Metropolitaine de Bucarest, 2012. ISSN 2068 – 9756
Gruen E. S., The expansion of the empire under Augustus. IV. The Balcans. The Cambridge Ancient History. Vol. 10: The Augustan Empire, 43 BC – AD 69, Second edition. Cambridge University Press, 1996. ISBN 978-0-521-26430-3",bg,Random,,https://bg.wikipedia.org/?curid=526937,263,526937.0
,Балин,"Балин (на английски: Balin) е водач на джуджетата във фантастичната Средна земя на британския фентъзи писател Джон Роналд Руел Толкин. Той е син на Фундин и по-голям брат на джуджето Дуалин. Роден е през 2763 г. от Третата епоха на Средната земя. Балин участва в пътешествието до Самотната планина, което е описано в романа „Хобитът“. Там той пътува заедно с Билбо Бегинс, Торин Дъбощит, Гандалф и единадесет други джуджета.

Балин е част от дванайсетте джуджета, които тръгват заедно с Торин Дъбощит, за да убият дракона Смог и да освободят Самотната планина. В „Хобитът“ Балин е второто по ред джудже, което пристига в дома на Билбо Бегинс. Преди него пристига единствено неговия брат Дуалин. Балин и Дуалин свирят на виола. От джуджетата, които участват в пътешествието описано в Хобитът, Балин е вторият по възраст след Торин Дъбощит.
В романа за Балин се казва, че той винаги е нащрек. Той първи забелязва огъня на троловете и първи разбира за приближаването на елфите от Мраколес. Билбо Бегинс успява да се доближи до групата незабелязан от Балин, след като успява да избяга от гоблините в Мъгливите планини, но тогава Билбо е скрит от магията на Единствения пръстен, който той намира точно преди това. След този случай Балин започва да изпитва уважение към уменията на Билбо Бегинс. Балин е единствения от групата, който пожелава да слезе в бърлогата на дракона Смог заедно с Билбо Бегинс. Балин също така е единственото джудже от групата, за което е известно че след края на пътешествието е посетило Билбо в Торбодън.
През 2989 г. Т.Е. Балин напуска Еребор и прави опит да освободи Мория от орките, които са се заселили там. Заедно с него отиват и джуджетата Флои, Оин, Ори, Фрар, Лони и Нали. През 2994 г. Т.Е. Балин е убит от оркски стрелец в Мория.
Във „Властелинът на пръстените“ Фродо Бегинс и другите от Задругата на пръстена откриват гроба на Балин, докато се опитват да преминат през Мория.


== Родословие на Балин ==
                       Фарин
                        | 
                -----------------------
                |                 |
               Гроин              Фундин
                |                 |
                |                 |
       ----------------        -----------------
       |          |        |           |
       |          |        |           |
       Оин         Глоин       Балин         Дуалин
                    |
                    |
                   Гимли",bg,Random,,https://bg.wikipedia.org/?curid=73671,353,73671.0
,Грима Змийския език,"Грима е герой от Толкин. Той е бил някога рохиримски конник, но впоследствие преминава на страната на Саурон. Тогава той става съветник на крал Теоден, като целял да отслаби защитата на Рохан и по този начин орди от орки, гоблини, троли и харадрими да превземе лесно Рохан.
Гандалф успява да го пропъди от рохан и той отива в Исенгард. След като ентите разрушили Исенгард, той придружил Саруман в Графството. Обезумял, той прерязал гърлото на господаря си, след което паднал убит от стрелите на хобитите.",bg,Random,,https://bg.wikipedia.org/?curid=261871,84,261871.0
,Анна Швайдницка,"Анна Швайдницка (на немски: Anna von Schweidnitz, на чешки: Anna Svídnická, на полски: Anna świdnicka; * 1339; † 11 юли 1362, Прага) е по рождение принцеса на Швидница-Явор от рода на Пястите. Тя е третата съпруга на император Карл IV и кралица на Бохемия (1353 – 1362), германска кралица (9 февруари 1354 до 11 юли 1362) и императрица на Свещената Римска империя (5 април 1355 до 11 юли 1362).


== Произход ==
Анна е единствената дъщеря на херцог Хайнрих II фон Швайдниц († 1343) от рода на силезийските Пясти, и съпругата му – унгарската принцеса Катарина Унгарска († 1355) от Дом Анжу, дъщеря на унгарския крал Карл Роберт. Баща ѝ умира, когато е на четири години.


== Годеж и брак ==
На 11 години Анна е сгодена за Венцел (1350 – 1351), новороденият син на Карл IV и Анна Пфалцска. След смъртта на Венцел през 1351 г. и на майка му на 2 февруари 1353 г. Карл IV иска ръката на Анна Швайдницка. Преговорите се водят през 1353 г. в Хофбург, Виена. Нейният чичо Лайош I Велики поддържа тази връзка.
На 27 май 1353 г. Анна (на 14 години) се омъжва за Карл IV (на 37 години) от Люксембургската династия. На 28 юли 1353 г. в Прага Анна е коронована от архиепископ Ернст фон Пардубиц за кралица на Бохемия, а на 9 февруари 1354 г. в катедралата на Аахен – за римско-немска кралица.
При короноването на Карл за император на 5 април 1355 г. в римската базилика „Свети Петър“ тя е коронована за императрица на Свещената Римска империя. Анна е първата кралица на Бохемия, помазана за императрица.
Анна умира на 23-годишна възраст, по време на раждане на 11 юли 1362 г. Погребана е в катедралата „Свети Вит“ в Прага.
През 1363 г. Карл IV (на 47 години) се жени четвърти път за Елизабета Померанска.


== Деца ==
Анна и Карл имат децата:

Елизабет (19 март 1358 – 4 сентември 1373), омъжена: от 19 март 1366 за Албрехт III, херцог на Австрия
Вацлав IV (26 февруари 1361 – 16 август 1419), херцог Люксембургски (1383 – 1388), крал на Чехия (1378 – 1419), курфюрст на Бранденбург (1373 – 1378), крал на Германия.


== Галерия ==

		
			
			
		
		
			
			
		
		
			
			
		


== Външни препратки ==
genealogie-mittelalter.de Архив на оригинала от 2011-05-25 в Wayback Machine.
www.boehm-chronik.com


== Източници ==
Thilo Vogelsang: Anna von Schweidnitz und Jauer. In: Neue Deutsche Biographie (NDB). Band 1, Duncker & Humblot, Berlin 1953, ISBN 3-428-00182-6, S. 299 (Digitalisat).
Franz Machilek: Anna von Schweidnitz. In: Werner Bein, Ulrich Schmilewski: Schweidnitz im Wandel der Zeiten. Bergstadtverlag Korn, Würzburg 1990, ISBN 3-87057-160-8, S. 317 – 322.
Peter Moraw: Anna von Schweidnitz und Jauer. In: Lexikon des Mittelalters (LexMA). Band 1, Artemis & Winkler, München/Zürich 1980, ISBN 3-7608-8901-8, Sp. 655 – 656.
Andreas Rüther: Anna von Schweidnitz und Jauer. In: Schlesische Lebensbilder, Band VIII, Degener, Insingen 2004 ISBN 3-7686-3501-5.
John M. Jeep: Medieval Germany: An Encyclopedia, Published by Routledge, 2001 ISBN 0-8240-7644-3, ISBN 978-0-8240-7644-3",bg,Random,,https://bg.wikipedia.org/?curid=480908,486,480908.0
,Въздушна археология,"Въздушната археология е дял на археологията, в нея се практикува използването на летателен апарат или сателит за осигуряване на изглед от високо ниво на исторически обекти и околната им среда, базирайки се на конвенционалната фотография и дистанционните технологии. Тя може да се разглежда като подобласт на дистанционните методи и методологически подход за локализиране и верифициране на древни останки и следи от човешка дейност, както и като средство за изследване на връзките на тези следи с тяхната околна територия.


== История ==
Разпознаването на археологическите обекти от културните знаци е отбелязано още през антикварите от 17 век, въпреки че Уилям Стюкли – пионер в изследването на Стоунхендж и Ейвбъри. Йоркшир Уолдс е сред първите, обхванати от Националната програма за картиране, предприета от бившата Кралска комисия за исторически паметници на Англия, започнала през 1908 г.
Първоначално са използвани балони с горещ въздух, след това самолети, а по-късно и дронове. По този начин фотографската въздушна археология се превръща в стандартна разузнавателна техника.


== Източници ==


== Външни препратки ==
 В Общомедия има медийни файлове относно Въздушна археология
((fr)) „Archéologie aérienne: le site de Jacques DASSIÉ“, archaero.com",bg,Random,,https://bg.wikipedia.org/?curid=743650,183,743650.0
,1001 арабски нощи,"„1001 арабски нощи“ (на английски: 1001 Arabian Nights) е американски пълнометражен анимационен филм от 1959 година, свободна адаптация на приказката за Аладин от сборника приказки „Хиляда и една нощ“ с включването в него на анимационния персонаж от други ленти на Юнайтед Продакшънс оф Америка, „Господин Магу“ като чичото на Аладин, Абдул Азис Магу.


== Сюжет ==
Абдул Азис Магу е чичо на Аладин. Двамата се влюбват в една и съща жена – принцеса Ясминда.


== В ролите ==
Персонажите във филма са озвучени с гласовете на:

Джим Бакъс като Абдул Азис Магу
Катрин Грант като Принцеса Ясминда
Дуейн Хикман като Аладин
Ханс Конрийд като Злия везир
Хершел Бернарди като Духа от лампата
Алън Рийд като Султанът
Доус Бътлър като Омар, килимаря
Сестрите Кларк като Трите малки камериерки от Дамаск


== Външни препратки ==
„1001 арабски нощи“ в  Internet Movie Database


== Източници ==",bg,Random,,https://bg.wikipedia.org/?curid=501838,143,501838.0
,Виктор Фридрих фон Золмс-Зоненвалде,"Виктор Фридрих фон Золмс-Зоненвалде (на немски: Victor/Viktor Friedrich von Solms-Sonnenwalde; * 16 септември 1730, Бойценбург; † 24 декември 1783, Берлин) е граф на Золмс-Зоненвалде, Алт-Поух, пруски дипломат и при Фридрих II пруски посланик в Стокхолм (1755 – 1757) и Санкт Петербург (1762 – 1779).


== Биография ==
Той е вторият син на граф Ото Вилхелм фон Золмс-Зоненвалде (1701 – 1737), камерхер в Курфюрство Саксония, и съпругата му Доротея Сабина фон Арним (1707 – 1738), дъщеря на пруския министър Георг Дитлоф фон Арним-Бойценбург (1679 – 1753). По-големият му брат Карл Георг Хайнрих (1728 – 1796) е граф на Золмс-Зоненвалде, Вернсдорф, Халтауф и Келе.
Дядо му по майчина линия Георг Дитлоф фон Арним-Бойценбург отговаря за възпитанието му. Виктор Фридрих следва от 20 март 1747 г. в университета във Франкфурт и от 1749 г. в Лайпциг. След тригодишно следване той започва пруска държавна служба, където получава титлата „легационски съветник“.
По предложение на министрите Хайнрих граф фон Подевилс и Карл Вилхелм фон Финкенщайн пруският крал Фридрих Велики го номинира през 1755 г. за извънреден посланик в кралския двор в Стокхолм. През това време сестрата на Фридрих, Луиза Улрика, е кралица в Швеция.
През 1757 г. Виктор Фридрих е извикан обратно от Стокхолм и през 1762 г. е изпратен в царския двор в Русия, където Петър III е свален от Екатерина II. Золмс остава 17 години като посланик в Санкт Петербург, където има добър контакт с Екатерина и нейния външен министър Панин. През 1764 г. той прави възможен съюза между Русия и Прусия. През 1765 г. е отличен с „ордена Александър-Невски“ и участва също в първата подялба на Полша през 1772 г. затова получава пруския орден Черен орел.
През късното лято на 1779 г. по здравословни причини той се отказва от службата си посланик. Крал Фридрих II го номинира на оберхофмаршал. Освен това той е катедрален домхер на Халберщат и Хавелберг.


== Фамилия ==
Виктор Фридрих фон Золмс-Зоненвалде се жени на 20 май 1754 г. за графиня Фридерика Вилхелмина Шарлота фон Дьонхоф (* 19 септември 1726; † 4 януари 1794, Берлин), дъщеря на пруския генерал-лейтенант Александер фон Дьонхоф (1683 – 1742) и графиня Шарлота фон Блументал (1701 – 1761). Те имат три деца:

Кристиан Вилхелм Карл Лудвиг Емил Александер граф фон Золмс-Зоненвалде-Поух (* 13 март/ноември 1755/1756, Берлин; † 14 август 1799, Зуков), ∞ на 16 ноември 1784 г. в Шьонермарк за графиня Фридерика Кристиана Елизабет фон Шлипенбах (* 18 май 1767; † 5 февруари 1843, Целе), сестра на граф Карл Фридрих Вилхелм фон Шлипенбах (1768 – 1839); родители на Вилхелм фон Золмс-Зоненвалде (1787 – 1859)
син (* 1756)
Фридерика Луиза Шарлота графиня фон Золмс-Зоненвалде (* 5 декември 1759, Берлин; † 22 декември 1811, Зуков), ∞ на 29 юни 1777 г. в Берлин за Георг Леополд Вивигенц фон Арним (* 10 декември 1747, Зуков; † 20 октомври 1828, Зуков)


== Литература ==
Hermann von Petersdorff: Solms-Sonnenwalde, Victor Friedrich Graf v. In: Allgemeine Deutsche Biographie (ADB). Band 34, Duncker & Humblot, Leipzig 1892, S. 585 f.
Rudolph zu Solms-Laubach: Geschichte des Grafen-und Fürstenhauses Solms, Verlag C. Adelmann, Frankfurt am Main, 1865
Genealogisches Handbuch des Adels. Adelslexikon Band XIII, Band 128. Starke, Limburg (Lahn) 2002, ISSN 0435 – 2408
Detlev Schwennicke, Europaische Stammtafeln, New Series, Vol. XVII, Tafel 45


== Източници ==


== Външни препратки ==
Grafen von Solms-Sonnenwalde, Geneall.net
Solms Family, genealogy.euweb.cz",bg,Random,,https://bg.wikipedia.org/?curid=689394,545,689394.0
,Генерална старшина,"генерален щандартоносец, и генерален есаул. Всяка длъжност е била заемана от едно лице, освен длъжността на генералния есаул (двама души) и генералния съдия (от началото на XVII век също от двама души). По-долу е представен списък на Генералната старшина на Казашкото хетманство. === Генерални обозници === Гененрален обозник (на украински: генеральний обозний) е вторият чин след хетмана. Обозник е военослужещ в обоз. Произлиза от думата обоз, означаваща съвкупност от превозни средства и товарни животни към войскова част за пренасяне на хранителни и бойни припаси. Генералният обозник отговаря за артилерията, снабдяването на войската с храна и оръжие, заема длъжността заместник-хетман (изпълняващ задълженията в случай на отсъствие, смърт или сваляне на хетмана). Ръководи строителството на укрепени лагери и по обичай ставал техен комендант (командир). Нерядко той поема командването над отделен казашки корпус. В неговата компетенция влиза също съставянето на казашкия регистър, в който се водят активни военнослужещи и резервисти. На него е подчинен щабът на Генералната артилерия и служителите ѝ – оръжейни майстори, артилеристи, дърводелци, колари, ключари, коняри, коминочистачи, ковачи, барабанчици и др. След анектирането на Хетманството е приравнен към руския генерал-майор, който според тогавашната Таблица на ранговете е класифициран като IV клас. Тимофей Иванович Носач Иван Климович Цесарски Петър Михайлович Забела Василий Касперович Дунин-Борковски (1685 – 1702 г. ) Иван Василиевич Ломиковски (1702 – 1708 г. ) Яков Ефимович Лизогуб (16 декември 1728 – 1749 г.) Семьон Василиевич Кочубей (10 ноември 1751 – 13 декември 1779 г.) === Генерални съдии === Генералният съдия (на украински: генеральний суддя) представлява съдебната власт като съпредседател на върховния съд на Казашкото хетманство – Генералния съд. До 1750 г. е имало двама генерални съдии и единият от тях се е смятал за главен съдия, а след това до края на същестуването на Хетманството е имало само един. Генералният съдия тълкува обичаи и закони, съди престъпници, разглежда апелации и молби за помилване, а също така контролира работата на полковите съдилища (всеки полк като военна, съдебна и административно-териториална единица разполагал със свои съдилища). Освен това Генералният съд разглежда жалби срещу решенията на полковите и местните съдилища и одобрява техните решения. Той дава указания на по-ниските съдилища, когато те искат помощ при решаването на сложни дела. В същото време за участие в заседанията на по-долните съдилища, Генералният съд изпраща пълномощници или генерални съдии идват лично да присъстват. По указание на хетмана Генералният съд може да проведе досъдебно разследване по дадено дело. За решаване на особено спешни случаи Генералните съдии отиват на място. Генералните съдии бил подчинен на хетмана, който одобрявал смъртните присъди и решенията по най-важните дела. Заседанията на Генералния съд се председателстват от двама генерални съдии. Деловодството на Генералния съд се води от съдебен секретар, който е подчинен на съдебната канцелария. Решенията на Генералния съд се вписваха в съдебни книги и се подпечатват. В тези книги се вписвали и универсалните декрети на хетмана, с които окончателно се решавали отделните съдебни дела. Повечето генерални съдии нямат юридически опит. В допълнение към съдебната си отговорност те изпълняват и изпълнителни, консултативни и военни функции и служат понякога като заместник-хетман и дипломатически пратеници. На заседанията на върховния Генерален съд се избирали и назначавали подчинени съдии в градовете и селата. Всички съдии били избрани. Самуил Богданович Григорий Софониевич Лесницки Иван Фьодорович Беспалий Иван Кравченко Георги Незамай Петър Михайлович Забела Иван Самойлович Самойлович (1669 – 1672 г.) Иван Михайлович Домонтович Павел Трофимович Животовски Мелентий Вуяхевич-Височински (1683 – 1691 г.) Сава Прокофиевич Прокопович (1691 – 1701 г.) Василий Леонтиевич Кочубей (1699 – 1708 г.) Василий Никифорович Чуйкевич (1708 – 1709 г.) Иван Фьодорович Чарниш (1715 – 1723 г.) Алексей Михайлович Турански (1709 – 1716 г.) Андрей Фьодорович Кандиба (16 декември 1728 – 1730 г.) Михаил Тарасович Забела (16 декември 1728 – 1740 г.) Иван Владиславич Бороздна (1731 – 1740 г.) Аким Иванович Горленко (1745 – 1751 г.) Фьодор Иванович Лисенко (1741 – 1751 г.) Демян Василиевич Оболонски (1751 – 1756 г.) Иля Василиевич Журман (1756 – 1782 г.) Александър Павлович Дублянски (23 март 1762 – 1781 г.) === Генерални ковчежници === Два генерални ковчежника (касиери) (на украински: генеральний підскарбій) ръководели държавната хазна и организацията на събирането на данъци, наеми, лицензи, а също така и определя размера на митото. Длъжността ковчежник е въведена от хетман Иван Брюховецки, след това тя била премахната през 1660-те години, тъй като финансите се смятали за лична собственост на хетмана. През 1729 г. длъжността е възстановена от хетман Даниил Апостол, който назначава двама души с тази длъжност – един украинец и един руснак. Оттогава генералните ковчежници оглавяват най-висшия финансово-статистически орган на Казашкото хетманство, тяхната дейност се контролирала обаче от руските царски органи. Генералните ковчежници отговарят за събирането на данъците, организирането на отчети от всички градски магистрати (кметове) (с изключение на Киев) за техните приходи и разходи, контрола върху състоянието на „свободните военни селища“ и служебните имения на благородници, изразходването на парите в Главната войскова канцелария и Главния войскови съд и общо управление на пощата. Длъжността е премахната във връзка с ликвидирането на хетманската длъжност през 1764 г. от императрица Екатерина II Руска. Андрей Маркович Маркевич (1729 – 1740 г.) Михаил Василиевич Скоропадски (1741 – 1758 г.) Василий Андреевич Гудович (1760 – 1764 г.) === Генерални писари === Генералният писар (на украински: генеральний писар) оглавява Генералната войскова канцелария, в която се съхранявали всички най-важни държавни документи – дипломатическа и тайна кореспонденция, материали за решаване на различни въпроси на старшинските съвети и др. Длъжността се заемала от образован човек, който знаел няколко езика и дипломатически протокол и имал административен опит, обикновено като писар или полкови деловодител. Изпълнява функциите на съвременен държавен секретар: отговаря за цялата войскова и държавна документация, подготвя укази и заповеди, организира заседанията на Генералната старшина, занимава се с вътрешна и външна кореспонденция, води държавния архив, отговаря за сигурността на държавния печат. Той е първи съветник на хетмана, участва в преговори на най-високо равнище, приема посланици на чужди държави и войски. По време на война изпълнява функции, близки до тези на съвременния началник на Генералния щаб. Според хетманския универсал (указ) от 24 авг. 1751 г., на генералния писар се предоставя правото да подписва редица важни документи, които преди това са били",bg,Random,,https://bg.wikipedia.org/?curid=852781,1000,852781.0
,Лапити,"Лапитите (на старогръцки: Λαπίθαι; на латински: Lapithae) са митическо племе от великани, обитаващи земите около планините Ета и Пелион в Тесалия, олицетворение на бурята. Деца са на Лапит – сина на Аполон и Стилба, която е дъщеря на Пеней (бог на едноименната река в Тесалия). Лапитите са братовчеди на кентаврите – Лапит е брат на Кентавър. Славели са се като войнствени и независими. При сватбата на техния цар Пиритой с Хиподамия, поканените диви кентаври се опиянили от вино и кентавърът Евритион се опитал да отвлече невестата, което става повод за кентавромахията – война между кентаври и лапити, която лапитите спечелват.
Някои лапити са споменати в Троянска война като военачалници – Леонтей е предвождал 40 кораба (виж Списък на корабите).
Лапитите обитавали равнинната земя на Тесалия и Магнетида, преди това земя на пеласгите, които лапитите прогонили.
Митовете за лапитите вероятно се преплитат с действителност. Вероятно е съществувало племе лапити – едно от древните тесалийски племена, дорийци.


== Царство ==
Царе на лапитите са:

Хипсей син на Пеней
Лапит син на Аполон
Флегий син на Арес
Иксион син на Флегий
Пиритой син на Зевс или на Иксион
Елат
Кеней син на Елат
Корон син на Кеней
Полипоет син на Пиритой
Леонтей син на Корон
Столица е Лариса в Тесалия. Царството на лапитите е разрушено от войските на Eгимий, цар на дорийците и Херакъл.


== Външни препратки ==
Greek Mythology Link (Carlos Parada) – Lapiths
Theoi Project


== Източници ==
Омир, Одисея, 21, 295 ff.
Овидий, Метаморфози, 12, 210 ff.


== Бележки ==",bg,Random,,https://bg.wikipedia.org/?curid=54723,250,54723.0
,Стоян Гърков,"Стоян Георгиев Гърков е български офицер (генерал-майор).


== Биография ==
Роден е в град Лом на 5 юли 1916 г. в семейство на бедни работници. Учи в ломската гимназия, а след изключването му става за една година частен ученик. През 1934 е приет за член на БКМС, по-късно същата година е арестуван и съден по закона за защита на държавата, но е оправдан. През 1940 постъпва в Софийския университет специалност „право“. През 1943 е арестуван в така наречения процес на 100-те и е осъден на 15 години затвор.
След 9 септември 1944 г. излиза от затвора и е началник на Държавна сигурност в Лом. После секретар в гр. Кула. През 1950 завършва Партийна школа в гр. Станке Димитров, а по-късно и военно-политическа академия в Ленинград. През 1962 е назначен за военен аташе в Югославия. През 1964 е назначен за заместник-началник на РУМНО. Към 1969 г. е заместник-командир по политическата част, той и началник на политическия отдел на Разузнавателното управление на Генералния щаб. През 1969 г. му е присвоено званието генерал-майор. През 1970 г. е назначен за заместник-началник на Главното политическо управление на Народната армия (ГлПУНА). След 2 години за началник на ГлПУНА е назначен заместник-министърът генерал-полковник Кирил Косев, също бивш офицер от военното разузнаване. След неразбирателство между двамата написва писмо до Политбюро на ЦК на БКП „за антипартийната дейност на началника на ГлПУНА ген.-полк. Кирил Косев“. Политбюро чрез нарочна комисия разследва обвинението и го определя за невярно. През 1975 генерал Гърков е изпратен на длъжност военен аташе в Чехословакия, където остава до 1978. По-късно работи в инспектората към Генералния щаб. 
Пенсиониран е през 1980. Умира на 16 май 1999 в гр. София. 
Награждаван е с орден „Народна република България“ – III ст. (1966) и с орден „Народна република България“ – I ст. (1976).


== Източници и бележки ==",bg,Random,,https://bg.wikipedia.org/?curid=221333,298,221333.0
,Алонсо Алварес де Пинеда,"Алонсо Алварес де Пинеда (на испански: Alonso Álvarez de Pineda) е испански мореплавател, картограф, изследовател, първият европеец, който изследва крайбрежните райони на Западна Флорида, Алабама, Мисисипи, Луизиана и Тексас. Неговата карта е първият известен документ за историята на Тексас и първата карта на района на Мексиканския залив в САЩ.


== Ранни години (1494 – 1519) ==
Малко се знае за ранния живот на Пинеда. Роден е през 1494 в Алдеасентенера, провинция Касерес, Естремадура.
Когато вестта за откритията извършени от Хуан Диас де Грихалва и Антон Аламинос през 1518 достигат до Ямайка, местният губернатор Франсиско Гарай изпраща в Испания искане за разрешение за изследване и колонизиране на районите на север от откритите от Грихалва страни. След като получава патента, Гарай организира експедиция с три кораба за откриване и завоюване на северните примолски области. За ръководител на експедицията е назначен Алонсо Алварес де Пинеда и екипаж от 270 души.


== Експедиция в Северна Америка (1519 – 1520) ==
През 1519 Пинеда отплава от Ямайка, пресича в северозападно направление Мексиканския залив, достига до брега на континента, а след това продължава на изток дотогава докато брегът започва да завива на юг. Следвайки в тази посока, той достига до южния край на Флорида, вече известен на испанците след експедициите на Хуан Понсе де Леон и Франсиско Кордова. От там Пинеда се връща обратно, като открива цялото северно крайбрежие на Мексиканския залив на протежение повече от 2500 км от п-ов Флорида до устието на река Пануко (22°16′ с. ш. 97°47′ з. д.22.266667° с. ш. 97.783333° з. д.22.266667, -97.783333). Не знаейки за това, че Ернан Кортес е пристъпил към завоюването на Мексико или не съобразявайки се с това, през август 1519 Пинеда дебаркира на брега на Пануко, основава селища и изпраща един кораб на юг на разузнаване. След три дни от този кораб на брега слизат четирима души, другите са пленени от хората на Кортес, който по това време счита себе си за единствен стопанин на новооткритите земи. След като корабът се завръща в устието на Пануко и докладва за произшествието, Пинеда се уплашва, изоставя току-що основаното селище, вдига платна и отплава на север покрай брега, а след това на изток. По пътя открива устието на голяма река, която нарича Еспирито Санто (Свети Дух), която може би е Мисисипи или вливащата се по на изток река Алабама.
Сведенията за по-нататъшната съдба на Пинеда са противоречиви. По една от версиите, Пинеда, заедно с много от хората си е пленен от северноамериканските индианци и два от корабите му са изгорени. Третия кораб успява да се спаси, отново се връща на запад и екипажа попада в плена на Ернан Кортес. Според другата версия, Пинеда провежда на бреговете на река Еспирито Санто няколкоседмична търговия с индианците, след което се връща в Ямайка и съобщава, че е видял много селища и индианци, носещи златни накити. Достоверно е само това, че след неговата експедиция през 1520, губернаторът на Ямайка изпраща в Испания т.нар. карта на Гарай, на която са нанесени полуостровите Флорида и Юкатан, свързани един с друг с брегова линия, отговаряща на истинското сегашно положение.


== Източници ==
Магидович, И. П., История открытия и исследования Северной Америки, М., 1962., стр. 80 – 83.",bg,Random,,https://bg.wikipedia.org/?curid=344419,521,344419.0
,Risk,"Risk е осми студиен албум на американската хевиметъл група Мегадет от 1999 година. С него групата търпи промяна, както се изразява самият Мъстейн: „Как можа това да се случи на мен? Има предложения дори да направим диско песен. Това не беше ли Мегадет? Аз не бях ли Дейв Мъстейн? Какво става тук?“ Все пак фронтменът намира и добрите страни в Risk, признавайки за откровено добрите парчета, които самият той е харесвал много. Въпреки всичко албумът не е това, което феновете са очаквали да чуят. ""Ако Risk бе излязъл под името на друга банда, публиката щеше да го хареса много повече. Самият аз излях душата си в песни като The Doctor Is Calling, Wanderlust и Time. Но нищо не показа болката ми повече от I'll Be There. Знаех, че краят за Мегадет е близко, и исках да кажа „благодаря“ на всички, които обичах"" продължава той. В Risk типичният дизайн на обложката, логото и имиджа на групата са променени. Това е и последният албум заедно с Марти Фрийдман.


== Състав ==
Дейв Мъстейн – вокали, китара
Марти Фрийдман – китара
Дейвид Елефсън – бас
Джими Деграсо – барабани


== Песни ==

Оригиналният диск е с мултимедийно съдържание.


=== 2004 ===
През 2004 година Risk е ремастериран и преиздаден от Capitol Records, като са включени и три бонус парчета:

13. Insomnia (Jeff Balding Mix)
14. Breadline (Jack Joseph Puig Mix)
15. Crush 'em (Jock Mix)


== Източници ==
Книжката в преиздадения албум от 2004 година",bg,Random,,https://bg.wikipedia.org/?curid=210009,242,210009.0
,Списък на изкуствата,"Тази страница представлява списък на отделните видове изкуство, стилове и направления, групирани по различни критерии.


== Изкуство по епоха ==


=== Античност ===
Аборигенско изкуство
Индианско изкуство
Древноегипетско изкуство
Древногръцко изкуство
Древноримско изкуство


== Изкуство по регион и религия ==
Индийско изкуство
Японско изкуство
Китайско изкуство
Африканско изкуство
Християнско изкуство
Мюсюлманско изкуство


== Изкуство по предназначение ==
Архитектура
Литература
Сценография
Фотография
Изобразително изкуство
Музика
Киноизкуство
Танц
Цирково изкуство
Балет
Театър


== Изобразително изкуство ==


=== Изящни изобразителни изкуства ===
Живопис
Графика
Скулптура


=== Приложни изобразителни изкуства ===
Дизайн
Дърворезба
Текстил
Керамика
Стъклопис


== Стилове и направления ==
Архаично изкуство
Класика
Романизъм
Готика
Ренесанс
Маниеризъм
Барок
Рококо
Класицизъм
Романтизъм
Еклектицизъм
Реализъм
Импресионизъм
Постимпресионизъм
Сецесион, Ар Нуво, Модерн
Ар Деко
Модернизъм
Експресионизъм
Кубизъм
Примитивизъм
Абстракционизъм
Футуризъм
Функционализъм
Социалистически реализъм
Постмодернизъм
Сюрреализъм",bg,Random,,https://bg.wikipedia.org/?curid=182919,129,182919.0
,Константин Димчев,"Константин Димитров Димчев е български актьор.


== Биография ==
Роден е в град София на 22 април 1933 г. Учи актьорско майсторство във ВИТИЗ „Кръстьо Сарафов"" в периода 1952-1956 г.
Работи в Драматичен театър „Гео Милев“ Стара Загора (1956-1957), Музикално-драматичен театър „Константин Кисимов“ във Велико Търново (1957-1958), Драматично-куклен театър „Иван Радоев“ в Плевен (1958-1959), театър „Трудов фронт“ в София (1959-1965), Драматичен театър „Йордан Йовков“ в Толбухин (1969-1970) и Драматичен театър „Сава Огнянов“ в Русе (1970-1984).
Преподавател във ВИТИЗ „Кръстьо Сарафов“ по актьорско майсторство от 1959 г. Член на САБ (1956). Умира на 2 декември 1984 г. в Русе.


== Награди и отличия ==
Заслужил артист (1981)
III награда за мъжка роля на (Павел) от пиесата „Амазонката“ на Богомил Райнов на IV национален преглед на българската драма и театър (Плевен, 1969)
III награда за мъжка роля на (Иван Гилин) от „Вечерите на Иван Гилин“ на Николай Парушев на IV национален преглед на българската драма и театър (Плевен, 1969)


== Театрални роли ==
„Танго“ (Георги Караславов) – Атешев
„С любовта шега не бива“ (Алфред дьо Мюсе) – метр Блазиус
„Венецианският търговец“ (Уилям Шекспир) – Антонио


== Телевизионен театър ==
„Дванадесетият апостол“ (Митьо Радуков) (1978)


=== Режисьор ===
„Мефистофел“ (Ариго Бойто) – 1 октомври 1982 година, Софийска опера, режисьор – Константин Димчев,
""Слугинята- господарка"" / Перголези/ - 1980 , БНТ - диригент Борис Спасов с участието на Виолета Шаханова и Евгени Ганев, награда ""Златната антена""
+
""Симон Боканегра""- опера от Верди, Русе, 1973
""Макбет"" - опера от Верди, Русе, 1975
""Байка"" - опера от Стравински, Русе, 1982
""Историята на войника"", балет от Стравински, Русе 1982
""Дон Жуан умира като всички"", трагикомедия от Теодор Мазилу, превод Огнян Стамболиев,
БНТ, ТВ театър 1984


== Филмография ==


== Външни препратки ==
Константин Димчев в  Internet Movie Database
Константин Димчев в КиноПоиск",bg,Random,,https://bg.wikipedia.org/?curid=290174,295,290174.0
,Виконтство Нарбона,"Виконтството Нарбона (на френски: Vicomté de Narbonne) е локално господство в южна Франция в и около град Нарбона в Септимания, Готия или Херцогство Нарбона. То е управлявано от 10 век до средата на 15 век от една фамилия, чиято собственост се намира в тази територия.
През 1447 г. Вицеграфството е продадено на графовете на Фоа, чиито наследници го отстъпват през 1507 г. на френския крал Луи XII.


== Източници ==
Jacqueline Caille, Ermengarde, vicomtesse de Narbonne (1127/29-1196/97). Une grande figure féminine du midi aristocratique. in: La femme dans l'histoire et la société méridionales (IXe-XIXe siècles). Actes du 66. congrès de la Fédération Historique du Languedoc Méditerranéen et du Roussillon (Narbonne, 15./16. Oktober 1994), Montpellier, 1995, Seite 9–50.
Thierry Stasser: La maison vicomtale de Narbonne aux Xe et XIe siècles. in: Annales du Midi, Band 204, 1993, S. 489-507.",bg,Random,,https://bg.wikipedia.org/?curid=452055,138,452055.0
,Теодора Пенчева,"Теодора Пенчева е българска сноубордистка, както и алпийска скиорка.
Родена на 9 юли 1982 година в София. Висока е 170 см и тежи 80 кг.


== Кариера ==
Началото на нейната сноубордистка кариера, с личен треньор Георги Атанасов, е поставено през 1996 г., а преди това се спуска само със ски. Участва в световни шампионати и състезания за Световната купа. След 6-годишно прекъсване поради понесена медицинска операция се завръща и се състезава в дисциплината паралелен гигантски слалом на Зимните олимпийски игри в Корея през 2018 г.


== Успехи ==
Световно първенство
2003, 2005, 2007, 2009, 2011, 2017: 12 старта
Световна купа
54 старта
Олимпийски игри


== Източници ==",bg,Random,,https://bg.wikipedia.org/?curid=685137,108,685137.0
,Нобелова награда,"Едва на 26 април 1897 г. завещанието е утвърдено от норвежкия Стортинг (Голямо събрание). === Нобелова фондация === Изпълнителите на волята на Нобел, Сулман и Лилеквист, организират Нобелов фонд, който да се грижи за изпълнението на волята му и организира наградите. Те се заемат със създаването на устав на бъдещата Нобелова фондация. Още след смъртта на Алфред Нобел те са ликвидирали неговите предприятия, влагайки получените средства в ценни книжа и акции. Проектът за устав на фондацията след изготвянето му се дава за разглеждане на шведския риксдаг. Гласуването в парламента минава успешно, уставът се приема и след това се дава на краля за окончателно утвърждаване. На 29 юни 1900 г. идеята на Алфред Нобел най-после става реалност. Съгласно инструкциите на Нобел, отговорен за присъждането на наградата за мир става Норвежкият Нобелов комитет, чиито членове са назначени през април 1897 г., скоро след влизането в сила на завещанието. След известно време са определени организациите, връчващи останалите премии. На 7 юни Каролинският институт става отговорен за връчването на наградата в областта на физиологията и медицината; на 9 юни Шведската академия получава правото да връчва наградата за литература; на 11 юни Кралската шведска академия на науките е призната за отговорна за връчването на наградите за физика и химия. Тези четири институции избират 15 попечители (по трима за всяка секция), които от своя страна избират членовете на дирекционния съвет на Нобеловата фондация, с изключение на председателя и заместника, посочвани от краля. Опекуните проверяват ежегодните отчети на съвета и решават дали той да бъде разпуснат. Съветът на фондацията има пет членове с трима заместници. Един от тях се избира за изпълнителен директор, който е всъщност административният ръководител на фондацията и се занимава с нейната ежедневна дейност. До 1948 г. този пост се заема без прекъсване от Рагнар Сулман, младият сътрудник на Алфред Нобел, който отделя повече от половин век от живота си за практическата реализация на завещанието. На 29 юни 1900 г. е основан Нобеловият фонд с цел управление на финансите и организация на Нобеловите награди. В него са постигнати договорености за основните принципи при връчването на наградите, и през 1900 г. току-що създаденият устав на фонда е приет от крал Оскар II. През 1905 г. шведско-норвежката уния е отменена. От този момент Норвежкият Нобелов комитет отговаря за присъждането на наградата за мир, а шведските организации – за всички останали награди. == Категории == === Нобелова награда за физика === Нобеловата награда за физика се присъжда ежегодно от Кралската шведска академия на науките. Тя е една от петте Нобелови награди, учредени през 1895 г. съгласно завещанието на Алфред Нобел и връчвана от 1901 г. насам. Първият лауреат на тази награда е Вилхелм Рьонтген, германски учен, за откритието на рентгеновите лъчи. Наградата е най-престижното отличие, което един учен по физика може да получи. Церемонията по нейното връчване е всяка година в Стокхолм на 10 декември – годишнината от смъртта на Алфред Нобел. === Нобелова награда за химия === Нобеловата награда за химия се присъжда ежегодно от Кралската шведска академия на науките на учени в различни области на химията. Тя е една от петте Нобелови награди, учредени през 1895 г. съгласно завещанието на шведския индустриалец и изобретател Алфред Нобел. Първият лауреат през 1901 година е нидерландецът Якоб Вант Хоф. === Нобелова награда за физиология или медицина === Нобеловата награда за физиология или медицина се връчва всяка година на учени, допринесли в името на човечеството, със забележителни постижения в различни биологични науки. Най-напред наградата е давана за открития в областта на медицината и човешката физиология, но развитието на биологията и сродните ѝ дисциплини води до разширяване на обзора от възможни постижения. Съгласно завещанието на Алфред Нобел, наградата се връчва от Нобеловата асамблея при Каролинския институт. През 1901 г. е награден първият лауреат – германецът Емил фон Беринг. === Нобелова награда за литература === Нобеловата награда за литература е една от петте Нобелови награди, учредени през 1895 г. съгласно завещанието на Алфред Нобел. Тя се връчва ежегодно на писател от която и да е страна, създал „в областта на литература най-забележителния труд с висши идеали“. Наградата се присъжда с решението на Шведската академия, която обявява името на избрания лауреат в началото на октомври. Французинът Рене Сюли Прюдом е първият получател на наградата. === Нобелова награда за мир === Нобеловата награда за мир (по решение на комитет, назначен от норвежкия Стортинг) е една от петте Нобелови награди, учредени през 1895 г. съгласно завещанието на шведския индустриалец и изобретател Алфред Нобел. От 1901 г. наградата се връчва ежегодно в деня на смъртта на Нобел – 10 декември. За разлика от Нобеловите награди за физика, химия, медицина и литература, които се дават всяка година в Стокхолм, наградата за мир се връчва в Осло. След смъртта на Нобел се оказва, че той не е искал съгласието на съответните организации. Те решават да поемат тази отговорност след много колебания. === Награда за икономически науки === Паметна Нобелова награда за икономически науки (по решение на Кралската шведска академия на науките) Нарича се Награда за икономически науки на Шведската банка в памет на Алфред Нобел или Нобелова награда за икономически науки. Учредена е през 1969 от Шведската банка. Нобеловият комитет решава да не създава повече награди „в памет на Алфред Нобел“. Тъй като тази награда не е посочена в завещанието на Нобел и не се плаща с неговите пари, формално тя не е Нобелова награда. Въпреки това, тя се връчва заедно с другите Нобелови награди. Математиката не е включена в завещанието на Алфред Нобел и Нобелова награда за математика не съществува. За това има най-разнообразни хипотези. Една от тях е, че Нобел е мразел математиката. Някои учени смятат дори, че изобщо не му се е отдавала. Според друга теория, Нобел е смятал, че в тази наука вече всичко е открито и едва ли има какво ново да се създаде. Трето предположение е, че Нобелова награда за математика няма по елементарна причина: математиката не е наука в смисъла, който се влага в тази дума, а помощен метод за обясняване на научни истини. Според други хора, създателят на научното списание „Acta Mathematica“ Гьоста Миттаг-Лефлер е успял да вземе солидни",bg,Random,,https://bg.wikipedia.org/?curid=31634,1000,31634.0
,Свети Илия (Самарина),"„Свети Пророк Илия“ (на гръцки: Ναός Προφήτη Ηλία) е православна църква в пиндското село Самарина, Егейска Македония, Гърция, енорийски храм на Гревенската епархия.
Църквата е разположена в южния край на селото на покрит с борове хълм. Изградена е в 1795 година. В архитектурно отношение е трикорабна базилика с дървен покрив, голям нартекс и полушестоъгълна отвън апсида на изток. Северният вход води в наоса, а западният в женската църква.
Във вътрешността има ценни икони от XVIII век, като царската икона на Христос, която е датирана 1772. Голямо количество икони от храма са откраднати. От зографския надпис научаваме, че храмът е изписан в 1828 година

В северната част на храма има параклис, посветен на Светите Безсребреници Козма и Дамян, датиран 30 май 1877 година.
В 1962 година църквата е обявена за паметник на културата.


== Бележки ==",bg,Random,,https://bg.wikipedia.org/?curid=479666,135,479666.0
,Франческо Колона,"Франческо Колона (на италиански: Francesco Colonna), роден през 1433 във Венеция и починал през 1527 също във Венеция, е италиански доминиканец.
Данните за него са твърде оскъдни: живял е във Венеция и е служил в катедралата „Свети Марко“.
Приписват му авторството на „Сънят на Полифил“ (Hypnerotomachia Poliphili). Писал е също епични поеми, сред които е Delfili Somnium, публикувана едва през 1959 г.
Колона е прекарал живота си в манастира „Св. Йоан и св. Павел“ във Венеция.


== Външни препратки ==
 В Общомедия има медийни файлове относно Франческо Колона
Произведения на Франческо Колона в  проекта Гутенберг",bg,Random,,https://bg.wikipedia.org/?curid=166555,95,166555.0
,Джордж Сийтън,"Джордж Сийтън (на английски: George Seaton) е американски режисьор, сценарист и драматург. 


== Биография ==
Роден е на 17 април 1911 година в Саут Бенд, щата Индиана, в семейство от шведски произход, но израства в еврейски квартал в Детройт. През 30-те години започва работа като актьор в радиопиеси, след това става сценарист в Холивуд, където от 1945 година режисира и собствени филми. Сред тях са „Чудо на 34-та улица“ („Miracle on 34th Street“, 1947), за който получава „Оскар“ за адаптиран сценарий, „Apartment for Peggy“ (1948), „Провинциалистката“ („The Country Girl“), за който получава втори „Оскар“ за адаптиран сценарий, „Летище“ („Airport“, 1970).
Джордж Сийтън умира от рак на 28 юли 1979 година в Лос Анджелис.


== Избрана филмография ==


== Източници ==


== Външни препратки ==
Джордж Сийтън в  Internet Movie Database
Джордж Сийтън в",bg,Random,,https://bg.wikipedia.org/?curid=683953,133,683953.0
,Операция „Картуийл“,"Операция „Картуийл“ от 30 юни 1943 до 20 март 1944 година е военна операция на Югозападния тихоокеански театър на Втората световна война.
С нея Съединените щати, подпомагани от Австралия, Нидерландия и Нова Зеландия, целят да неутрализират Рабаул, главната база на Япония в региона, избягвайки фронтално нападение срещу нея. В поредица от нападения срещу островите, източно от Нова Гвинея, Съюзниците елиминират второстепенни японски бази, постепенно прекъсвайки японските снабдителни и съобщителни линии.


== Бележки ==",bg,Random,,https://bg.wikipedia.org/?curid=757008,73,757008.0
,Скот Юрек,"Скот Юрек (на английски: Scott Jurek) е американски ултрамаратонец.


== Биография ==
Роден е в Дълют, Минесота, САЩ на 26 октомври 1973 г.
Освен с множеството си постижения като бегач на свръхдълги разстояния Скот Юрек е известен и с начина си на хранене, изцяло на растителна храна. Гостувал е на Си Ен Ен, „Ню Йорк Таймс“, „Ю Ес Ей Тудей“, „Уол Стрийт Джърнъл“, както и на много други медии.
Името му се среща многократно в бестселъра „Родени да тичат“ (изд. „Вакон“, 2012).
Живее в Боулдър, Колорадо.


== Спортни постижения ==
Скот Юрек е печелил редица престижни състезания, сред които:

„Хардрок Хундред“ (2007)
„Ултрамаратон Бедуотър“ (2005, 2006)
„Спартатлон“ (2006, 2007, 2008)
„Западните щати“ – състезание на 160 км в Сиера Невада, Калифорния, което Скот печели седем пъти подред с рекордни резултати (1999 – 2005)
През 2010 г. на 24-часово състезание в Брив ла Гаярд, Франция, Юрек печели сребърен медал с разстояние от 165,7 мили (266,67 км), които е успял да избяга.


== Библиография ==
„Яж и тичай“ (2013), изд. Вакон
„Родени да тичат“ (2012), изд. Вакон


== Външни препратки ==
Официален сайт на Скот Юрек
Интервю със Скот Юрек на български в kukuriak.com",bg,Random,,https://bg.wikipedia.org/?curid=461967,192,461967.0
,Реко,"Реко (на италиански: Recco, на местния диалект Reccu, Реку) е живописен морски курортен град и община в Северозападна Италия.


== География ==
Град Реко е в провинция Генуа, област Лигурия. Население 10 258 жители към 31 декември 2008 г. Разположен е между морските куротни градове Сори и Камоли.


== Спорт ==
Футболният отбор на града носи името „Про Реко“. Основан е през 1913 г.


== Личности ==
Родени
Марио Амендола (1910-1993), италиански кинорежисьор, сценарист и драматург
Франко Медри (1937-1996), италиански писател и журналист


== Побратимени градове ==
 Понте ди Леньо, Италия


== Външни препратки ==
Официален сайт на град Реко",bg,Random,,https://bg.wikipedia.org/?curid=82647,100,82647.0
,Рождество Богородично (Дриовуно),"Дриовунийският манастир „Рождество Богородично“ (на гръцки: Μονή Γέννησης της Θεοτόκου) е православен женски манастир в населишкото село Дриовуно (Дряново), Егейска Македония, Гърция.
Католиконът е еднокорабна църква със скатен покрив. Точна информация за датата на основаване на манастира няма, но се смята, че това е станало в XIII век, като манастирът първоначално е бил мъжки. Манастирът е затворен в 1835 година, като последен игумен е Дионисий от Сятища. Запазена е само църквата, в която в светилището има ценни византийски стенописи. Около 1960 година църквата, изоставена без поддръжка се срутва. На нейно място в 1969 година е изграден нов храм. В 1990 година манастирът е възстановен от митрополит Антоний Сисанийски и Сятищки, а в 1993 година е обявен за женски.


== Бележки ==",bg,Random,,https://bg.wikipedia.org/?curid=523912,121,523912.0
,Бока Д'оро,"Бока Д'оро е риба на семейството Минокопови. По форма е подобен на европейския лаврак, с перлено-сребристо оцветяване и жълто оцветена уста. Дължината може да варира от 40 – 50 см до 2 m дълъг, с тегло до 55 килограма.


== Таксономия ==
Бока Д'оро (Argyrosomus regius) За първи път официално е описан като Perca regia от испанския дипломат, натуралист, адвокат и историк Игнасио Йордан Клаудио де Асо и дел Рио с типовото местоположение, дадено като Ла Рошел в Шарант Маритим на брега на Бискайския бряг на Франция. Конкретното име regius означава „кралски“, това не е обяснено от Asso, но може да е латинизация на каталунското име за този вид, reix . 


== Описание ==
Argyrosomus regius има сравнително голяма глава с доста малки очи, голямата уста е в крайно положение и има удължено тяло. Страничната линия се вижда лесно и се простира чак до опашната перка . Задната гръбна перка е много по-дълга от първата, която има девет лъча. Първият лъч на аналната перка е къс и бодлив, докато вторият е много тънък. Плувният мехур съдържа няколко разклонени придатъка, които вибрират, за да издават мъркане, което може да се чуе на разстояние до 30 метра и това мъркане се произвежда от мъжете по време на размножителния сезон. Цвят на тялото перлено-сребрист, с бронзови черти на гърба. Основите на перките са червеникавокафяви, а устната кухина жълто-златиста или сьомгово-розова. Скалите са големи и всяка четвърта скала е поставена под различен ъгъл от останалите. Може да нарасне до 2 м дължина и 50 кг в тегло. 

Argyrosomus regius е дънна, океаномормна риба, която се среща в крайбрежните води и на континенталния шелф, може да се появи близо до дъното, както и в повърхностните и средните води. Възрастните ловят сив кефал и глупак като сардини  които активно се преследват в открити води. Възрастните се събират в крайбрежните води, за да хвърлят хайвера си през пролетта и лятото. Непълнолетните и по-възрастните предпочитат устията и крайбрежните лагуни, а здравето на набирането на възрастно население вероятно се определя от наличието на тези местообитания. Тези риби са мигриращи, на всяка възраст, мигриращи по брега или между морски и крайбрежни води в отговор на температурните промени. A. regius се храни с риби и плуващи ракообразни и се среща най-вече върху пясък, близо до скалите, на максимум 1 – 200 m, но често се среща на 15 – 100 m. Трите основни места за хвърляне на хайвера в Северния Атлантик и Средиземно море са делтата на Нил, заливът Левриер и устието на Жиронда и с голям брой възрастни се събират на тези места между май и юли.  Големи училища от A. regius се срещат около разбити кораби, които умишлено са потопени, за да създадат ново местообитание за редица търговски уловени видове риби. По-голямата част от растежа им се случва през летните месеци и храненето се намалява значително, когато температурата на водата падне под 13 – 15 ° С. 
Новоизлюпените непълнолетни напускат лиманите, където прекарват първите няколко месеца в края на лятото и се преместват в крайбрежни води с дълбочина между 20 и 40 м, където прекарват зимните месеци. През следващата пролет те се връщат в своите естуарни места за хранене от средата на май. Температурата на водата е най-важният фактор, който определя трофичната миграция и възпроизводството на оскъдни. Възрастна женска A. regius с дължина 1,2 м произвежда около 800 000 яйца и хвърля хайвера, когато температурата на водата е 17 – 22 ° С. Младите ядат малки дънни риби и ракообразни, преминавайки към пелагични риби и главоноги, след като пораснат до 30 – 40 см дължина.


== Риболов ==
Argyrosomus regius се лови с търговска цел с тралове, дълги опашки и ръчни въжета. Видът също е обект на спортен риболов. Екземпляри от 1.8 m дължина и над 50 кг в тегло, които бяха разтоварени в Португалия през 2002 г., достигнаха над 200 евро. Основният оскъден риболов в момента е в Мавритания, Мароко и Египет и те представляват над 80% от годишния световен улов от около 10 000 тона. Европейският риболов е сравнително малък и се намира на атлантическите брегове на Испания, Португалия и Франция с годишен улов от 800 t във Франция, 400 t в Португалия и 150 t в Испания.


== Аквакултури ==
Отглеждането на Argyrosomus regius все още е доста експериментално и включва интензивно производство в наземни резервоари и морски клетки. Има малко съоръжения, установени главно в южна Франция, където те са в Камарг, Кан и Корсика, в Уелва, Испания, и в Ла Специя и Лагуна ди Орбетело в Италия.  В големи количества се произвежда и в Турция. 


== Източници ==",bg,Random,,https://bg.wikipedia.org/?curid=786113,753,786113.0
,Том и Джери (Ван Бойрен),"Том и Джери са двама анимационни герои, участвали в серия ранни анимационни филми на „Van Beuren Studios“. Разпространявани от „RKO Pictures“, филми са правени за периода от 1931 до 1933 година. Когато „Official Films“ закупуват филмите, главните герои са преименувани на Дик и Лари, за да бъде предотвратено объркване с „Том и Джери“ на „Метро-Голдуин-Майер“ (МГМ). В наши дни анимационните историци наричат героите „Том и Джери на Ван Бойрен“. Сега всичките епизоди са обществено достояние.
Джоузеф Барбера започва кариерата си на аниматор, работейки върху тези филми. През 1940 година Хана и Барбера създават именно за „МГМ“ друго анимационно дуо със същите имена: котка и мишка.


== Описание ==
Героите наподобяват Мът и Джеф, един нисък (Джери) и един висок (Том). Всеки един от анимационните филми показва различно приключение и сюжетът варира от филм на филм. Понякога те са адвокати, ловци, водопроводчици и др.
Филмите са много подобни стилово на създаваните от „Fleischer Studios“, които също се намирали в Ню Йорк. Според енциклопедията „Туунопедия“ на Маркщайн, в контекста на многото визуални прилики, служители от „Fleischer“ понякога се запътвали към „Van Beuren“. Студиото се разполагало от другата страна на пътя.
Приключенията на Том и Джери като цяло са абсурдистка комедия, за което свидетелстват странните образи, расистките теми и няколко сексуални препратки. Във филм от 1932 година („Piano Tooners“) ясно се вижда герой от филмите за Бети Буп, което допълнително свидетелства за стиловите отношения между двете студия. Том и Джери обаче не достигат популярността на Мики Маус, Бети Буп и Боско, а последната серия е създадена през 1933 година.


== Филмография ==


== Външни препратки ==
((en)) Before the Cat and Mouse: Van Beuren's Tom and Jerry Архив на оригинала от 2005-03-11 в Wayback Machine.


== Източници ==",bg,Random,,https://bg.wikipedia.org/?curid=454480,285,454480.0
,Балта Чокрак,"Балта̀ Чокра̀к е изчезнало село в днешната Автономна република Крим, южна Украйна.
Било е разположено в близост до съвременното село Скалистое в южната част на полуостров Крим, на северозападните склонове на Кримските планини и на 22 km югозападно от град Симферопол. Балта Чокрак е татарско село, чието население се изселва след завладяването на Крим от Руската империя в края на XVIII век. През 1806 година в селото са заселени българи, а след това и гърци от Мала Азия.
Селището остава предимно гръцко-българско до 1944 година, когато при насилствената русификация на Крим цялото му население е изселено в Пермска област и Средна Азия. На мястото на дотогавашните жители са заселени руснаци, но през 1968 година селото е закрито.


== Бележки ==


== Външни препратки ==
((ru)) Историческая информация о селе Болта-Чокрак",bg,Random,,https://bg.wikipedia.org/?curid=497519,130,497519.0
,Св. св. Петър и Павел (Майор Узуново),"„Св. св. апостоли Петър и Павел“ е православна църква във видинското село Майор Узуново.


== История ==
Храмът е изграден в Халваджи (името на селото до 1934 година) в XIX век. През Руско-турската война през 1878 г. храмът е запален, но изгаря само покривът, тъй като зидарията е каменна.


== Архитектура ==
Църквата е издължена безкуполна базилика с притвор. След Освобождението градежът е пристегнат с метални шини. През 50-те години в предната част на храма е достроена масивна камбанария.
Иконостасът е обикновен дъсчен, а стенописи липсват. Иконите са дело на зограф от Дебърската художествена школа, подписал се на иконата на Свети Георги.
В селото свещенодействат: свещеник Йон, синът му Атанас Попйонов и внукът му Иван Попатанасов, ръкоположен през 1911 г. След неговото пенсиониране служат свещеник Стефан Попеленков, свещеник Василий Трифонов (1941-44) и свещеник Евгени Стаменов.


== Бележки ==",bg,Random,,https://bg.wikipedia.org/?curid=729332,138,729332.0
,Пръстен за крак,"Пръстенът за крак е вид пръстен, който се носи на пръстите на краката. Може да се направи от метал или друг материал. Най-често се носи на втория пръст на крака, тъй като той е пропорционално най-дългият и следователно е най-лесно да се сложи и закрепи на него. В западните държави той е относително нов моден аксесоар и обикновено не носи символично значение. Най-често пръстенът за крак се носи със сандали, джапанки или на бос крак.
Пръстените за крака, също както тези за ръце, могат да бъдат в различни форми – от прости халки до сложно изобразени цветя с вградени бижута. Много от пръстените за крака са отворени в долната част, така че да се напаснат лесно на пръста.


== История ==
Носенето на пръстени за крака се практикува в Индия още от древността. Пръстен за крак се споменава в Рамаяна от 4 век пр.н.е. В индийската култура, жените носят пръстен на крака, за да покажат, че са омъжени – съпругът слага пръстени на втория пръст на двата крака на жена си по време на сватбената церемония.
Пръстените за крака в Индия обикновено се правят от сребро и се носят на втория пръст на двата крака (за разлика от западните култури, където често се носят поединично или на различни пръсти).
В тамилската култура пръстени за крака се носят и от мъже с цел да покажат, че са женени.
Пръстенът за крак се разпространява на запад от Индия към края на 20 век. В Европа и Северна Америка този пръстен не е натоварен със символизъм, а е просто моден аксесоар.


== Галерия ==

		
			
			
		
		
			
			
		
		
			
			
		


== Бележки ==",bg,Random,,https://bg.wikipedia.org/?curid=737828,264,737828.0
,Apache,"Apache HTTP Server, или само Apache, е уеб сървър на фондация Апачи софтуер с отворен код, който има ключова роля за първоначалното разрастване на WWW. Чрез него работят над 70% от сайтовете (включително Уикипедия). Счита се от много специалисти за платформа, според която се разработват и оценяват другите уеб сървъри.
Приложението стартира на много операционни системи, включително Unix, GNU, FreeBSD, Linux, Solaris, Mac OS X, Microsoft Windows, OS/2, Novell NetWare и други платформи.
Apache се разработва от отворено общество от разработчици – Фондация Апачи софтуер. Обществото поддържа и разработва множество други проекти, най-важните от които са Apache Ant, Apache SpamAssassin, Apache Tomcat и огромен брой други проекти, основани на XML езика, но Apache е най-известният и широко разпространен продукт.


== Характеристики ==
Сървърът има възможности за промяна на съобщенията за грешки, удостоверяване на потребителите, договаряне на съдържанието (изключително полезно при многоезични сайтове), прокси модул, както и поддръжка на CGI и SSI. Има множество модули за Apache, които позволяват работа на разнообразни скриптове и осигуряване на динамично съдържание, криптиране, ограничаване и други.


== Лиценз ==
Apache се разпространява под свой собствен лиценз – Apache License. Той има малки разлики с GNU GPL, но черновата на GPL версия 3 има секция, която позволява съвместимост с лицензи, подобни на този на Apache.


== Версии и нововъведения ==


=== Apache 1.3 ===
Apache 1.3 предлага много нововъведения спрямо 1.2. Най-важните подобрения са по-удобните конфигурационни файлове, поддръжката на Windows и Novell NetWare, DSO поддръжката, инструментът APXS и други.


=== Apache 2.0 ===
Apache 2.0 е със сериозно пренаписан код. Добавени са IPv6 поддръжка, Unix threading, нова система за компилиране, поддръжка на други протоколи (например mod_echo), съобщения за грешки на много езици и опростена конфигурация. Много администратори са на мнение и че има сериозен скок в производителността.


=== Apache 2.2 ===
Apache 2.2 се появява през 2006 година и има нови и по-гъвкави модули за оторизация и кеширане, поддръжка на големи файлове (над 2 гигабайта) и SQL поддръжка.


=== Apache 2.4 ===
Apache 2.4 излиза на 21 февруари 2012 година.


== Източници ==


== Външни препратки ==
Официален сайт
ONLamp.com Apache DevCenter Архив на оригинала от 2006-07-21 в Wayback Machine.
Apache Week
Apache News Online",bg,Random,,https://bg.wikipedia.org/?curid=98749,359,98749.0
,Магдалена Августа фон Анхалт-Цербст,"Магдалена Августа фон Анхалт-Цербст (на немски: Magdalena Augusta von Anhalt-Zerbst; * 13 октомври 1679, Цербст; † 11 октомври 1740, Алтенбург) от род Аскани, е принцеса от Анхалт-Цербст и чрез женитба херцогиня на Саксония-Гота-Алтенбург (7 юни 1696 – 23 март 1732).


== Живот ==
Дъщеря е на княз Карл Вилхелм (1652 – 1718) от Анхалт-Цербст и София (1654 – 1724), дъщеря на херцог Аугуст фон Саксония-Вайсенфелс.
Магдалена Августа се омъжва на 17 юни 1696 г. в Гота за първия си братовчед херцог Фридрих II фон Саксония-Гота-Алтенбург (1676 – 1732) от рода на Ернестински Ветини.
Магдалена Августа е погребана в княжеската гробница на дворцовата църква на дворец Фриденщайн в Гота до умрелия ѝ преди осем години съпруг.

		
			
			
		
		
			
			
		


== Деца ==
Магдалена Августа и Фридрих II имат 18 деца, от които оживяват седем сина и две дъщери:

София (1697 – 1703)
Фридрих III (1699 – 1772), херцог на Саксония-Гота-Алтенбург, ∞ 1729 принцеса Луиза Доротея фон Саксония-Майнинген (1710 – 1767)
Вилхелм (1701 – 1771), ∞ 1742 принцеса Анна фон Шлезвиг-Холщайн-Готорп (1709 – 1758)
Карл Фридрих (1702 – 1703)
Йохан Август (1704 – 1767), ∞ 1752 графиня Луиза Ройс цу Шлайц (1726 – 1773) (вдовица на Кристиан Вилхелм)
Кристиан (*/† 1705)
Кристиан Вилхелм (1706 – 1748), ∞ 1743 графиня Луиза Ройс цу Шлайц (1726 – 1773)
Лудвиг Ернст (* 29 декември 1707, † 13 август 1763), генерал-лейтенант в Мюнстер
Емануел (1709 – 1710)
Мориц (* 11 май 1711, † 3 септември 1777), регент в Саксония-Айзенах, генерал-лейтенант в Хесен
София (*/† 1712)
Карл (1714 – 1715)
Фридерика (1715 – 1775), ∞ 1734 херцог Йохан Адолф II от Саксония-Вайсенфелс (1685 – 1746)
Магдалена Сибила (*/† 1718)
Августа (1719 – 1772), ∞ 1736 принц Фридрих Лудвиг фон Хановер, принц на Уелс (1707 – 1751)
Йохан Адолф (1721 – 1799), генерал-лейтенант в Курфюрство Саксония


== Литература ==
Carl Eduard Vehse: Geschichte der deutschen Höfe seit der Reformation, Band 30, Hoffmann und Campe, 1854, S. 27 f.
David Voit: Das Herzogthum Sachsen-Meiningen, Storch & Klett, 1844, S. 92


== Източници ==",bg,Random,,https://bg.wikipedia.org/?curid=584911,331,584911.0
,Ultimate Victory,"Ultimate Victory е вторият солов албум на американския рапър Камилионер. Песните са продуцирани от Дж. Р. Ротъм, Play-n-Skillz, Диско Ди, Рик Рок, Кейн Бийтз и Дъ Рънърс. Албумът излиза на американския пазар на 18 септември 2007 г., а във Великобритания – две седмици по-късно. Гост-изпълнители са Крейзи Боун, Лил Уейн, Пимп Си, Слик Рик, Тони Хенри, Бън Би, Лойд, Феймъс и Девин Пича.
Песните не съдържат псувни, сексистки забележки и насилие и затова на обложката липсва логото Parental Advisory, което предупреждава за такова съдържание и се среща доста често на обложките на албуми от този стил музика.
Издадените сингли от албума са Hip Hop Police (18 юни 2007), The Bill Collecta (18 септември 2007) и Industry Groupie (10 октомври 2007).


== Списък на песните ==


=== Бонус песни ===",bg,Random,,https://bg.wikipedia.org/?curid=179610,129,179610.0
,Arnoglossus rueppelii,"Arnoglossus rueppelii е вид лъчеперка от семейство Bothidae. Видът не е застрашен от изчезване.


== Разпространение и местообитание ==
Разпространен е в Албания, Алжир, Босна и Херцеговина, Гибралтар, Гърция, Западна Сахара, Испания (Канарски острови), Италия, Мароко, Монако, Словения, Сърбия, Тунис, Турция, Франция, Хърватия и Черна гора.
Среща се на дълбочина от 220,5 до 330 m, при температура на водата от 13,4 до 15,8 °C и соленост 35,8 – 36,2 ‰.


== Описание ==
На дължина достигат до 15 cm.


== Източници ==",bg,Random,,https://bg.wikipedia.org/?curid=555473,82,555473.0
,Филип дьо Мили,"Филип дьо Мили дьо Наблус е рицар-тамплиер, седмият велик магистър от 1169 до 1171 г.


== Биография ==
Роден е в Светите земи – в Неаполис, Сирия. Филип е син на Ги дьо Мили, роден в Нормандия или Пикардия. Като барон на Наблус участва активно в политическия и военния живот на Йерусалимското кралство – бие се при обсадите на Едеса, Дамаск и Аскалон, през 1148 г. участва на Съвета в Акра. Филип постъпва в Ордена на тамплиерите. Считан е за подкрепян от краля Амалрик I и след смъртта на Бертран при Аскалон е избран за велик магистър, което води до синхронизиране на тамплиерската политика с държавната. След дългата си служба като воин и като глава на тамплиерите, той се оттегля от поста си и умира, съпровождайки Амалрик I по време на дипломатическа мисия във Византийската империя.",bg,Random,,https://bg.wikipedia.org/?curid=245772,136,245772.0
,Пътешествието на живота,"върху лодката и се насочва към сияен замък в небесата. В „Мъжество“ възрастният човек се осланя на молитви и на религиозните си вярвания, за да го предпазят от трудностите, които се задават. Накрая мъжът става старец, който е напътван от ангела си през водите на вечността към рая. Коул планира „Пътешествието на живота“ като чисто дидактичен и морализаторски цикъл, в който да използва пейзажа като алегория на религиозните вярвания. Цикълът е създаден по поръчка и завършването му дава начало на неразбирателства между Коул и собственика на картините относно публичното им излагане. През 1842 г, докато Коул е в Рим той прави втори комплект картини, които излага при завръщането си в Америка. Понастоящем първият комплект картини се намира в художествения институт Мънсън-Уилямс-Проктър в гр. Утика, окръг Онайда, щата Ню Йорк (щат), а вторият – в Националната художествена галерия във Вашингтон (Окръг Колумбия). == Пътешествието на живота == === Детство === В първата картина, „Детство“, са представени всички важни елементи в историята: пътешественикът, ангелът, реката и изразителният пейзаж. Отрочето е на сигурно място в лодката, насочвана от ангела хранител. Пейзажът е пищен; всичко е спокойно огряно от слънчевата светлина, като по този начин е отразена невинността и радостта на детството. Лодката плавно напуска мрачна пещера, което Коул описва като „емблематично за земния ни произход и за загадъчността на Миналото“. Реката е спокойна и символизира сигурността и спокойствието на живот в детството. На носа на лодката има фигура, държаща пясъчен часовник, който символизира времето. === Юношество === Втората картина, „Юношество“, показва същия пищен пейзаж, но тук панорамата е по-широка, както и опита на пътешественика. Тук младежът хваща руля, докато ангелът го гледа и му маха от брега, с което му позволява да поеме контрол. Ентусиазма и енергията на момчето са очевидни от приведената напред позиция на тялото и опънатите му от вятъра дрехи. В далечината витае призрачен замък – трептящ бял фар, символизиращ амбициите и мечтите на човека. За младежа спокойната река сякаш води направо към замъка, но в далечния десен край на платното може да се забележи, че реката става става буйна и пълна със скали. За пейзажа и амбициите на момчето Коул казва: „Сценарият на картината – спокоен поток и величествени дървета, планини като кули, безгранични пространства и ясна атмосфера – изважда на преден план романтичната красота на младежките представи, когато умът издига Посредственото и Простото във Великолепно, преди опита да ни научи кое е Истинско“. Картината е използвана за обложка на албума на Candlemass Ancient Dreams (1988). === Мъжество === В следващата картина, „Мъжество“, младежът е станал възрастен и сега се изправя пред предизвикателствата в живота. Лодката е повредена и руля го няма. Реката е станала много бърза и е изпълнена със заплашителни скали, опасни водовъртежи и подводни течения. Топлата слънчева светлина е препречена от облаци, затъмняващи пейзажа и носещи поройни дъждове. Дърветата са обрулени от вятъра. Свежата трева е заменена от твърда и непрощаваща скала. В лодката вече не виждаме увереност у мъжа или дори контрол. Ангелът е високо в небесата и все още бди над мъжа, но мъжът не вижда това. Мъжът трябва да разчита на вярата си, че ангелът е горе и му помага. Коул заявява: ""Проблемите са характерни за този период от живота. В детството няма грижи, в юношеството няма отчаяние. Едва когато опитът ни е научил за реалността на света, тогава повдигаме от очите си златното було на ранния живот; тогава чувстваме дълбока и трайна тъга. В картината мрачният, залязващ тон, противоречието на елементите, обрулените от бури дървета са алегория. Океанът, едва забележим, намеква за края на живота, който сега пътешественикът наближава „. В „Мъжество“ има силно подчертан диагонал: скалите стърчат забраняващо, а реката се спуска надолу, заплашвайки да отнесе всичко в пенливите си бързеи в дън земя. Голямата наклоненост на пространството между двете скали увеличава напрежението и зрителя си опитва да определи дали малката лодка може да премине през тези буйни води. В добавка, от мрачните облаци зли духове наблюдават сцената. Единствено в далечния фон зрителят може да види част от хоризонта. Тази линия, в която се срещат далечният океан и озареното от залеза небе е единствената хоризонтална линия в картината. На преден план в обалците са изведени хаосът и неяснотата, но се забелязва и беглата възможност за спокойствие. Коул позиционира тази фокусна точка точно под и вдясно от центъра. Комбинацията от самотния хоризонт и топлия цвят, в иначе мрачната и неприветлива сцена, привлича окото на зрителя отново и отново. Силуета на чепато дърво е в противовес на диагонала на скалите и реката, което насочва окото отново към сцената. Тук извитото и изгнило дърво е използвано, както често Коул го използва в творбите си, като символ на дивата (неопитомена) пустош и за всичките и опасности. Облакът оформен като фуния е над дървото и води окото към заплашителните облаци в небето, в горната и лявата част на картината, където спадащата арка води отново надолу към реката. === Старост === Последната картина, „Старост“, е изображение на смъртта. Мъжът е остарял, но е преминал изпитанията на живота. Водите са се успокоили; реката се влива във водите на вечността. Фигурата с часовника липсва от носа на очуканата лодка; повехналия пътешественик е достигнал края на земното си време. В далечината ангели слизат от небесата, докато ангелът хранител е близо до пътешественика и привиква с жест останалите. Мъжът отново е радостен, заради знанието, че вярата му го е запазила през живота му. Пейзажът на практика отсъства. Единствено няколко груби скали са символизират края на земния свят, след който се простират тъмни води. Коул описва сцената: „Оковите на телесното съществуване падат и вече разумът зърва безсмъртния живот“. Тази картина е използвана за обложка на албума на Candlemass Nightfall (1987). == Значение == „Пътешествието на живота“ е прието добре от критиката и от публиката. В този период от историята си САЩ преживява религиозно възраждане, познато като Второ пробуждане. Четирите картини са превърнати в гравюри от Джеймс Смайли (1807 – 1885) след смъртта на Коул. Тези гравюри получават широка популярност по време на Третото пробуждане, което дава на цикъла престижа и популярността, на които се радва и днес. == Вижте също == Курсът",bg,Random,,https://bg.wikipedia.org/?curid=408597,1000,408597.0
,Ария Лупула,"Ария Лупула (на латински: Arria Lupula) е знатна римлянка, полусестра на римския император Антонин Пий.
Произлиза от фамилията Арии от Нарбонска Галия. По майчина линия е внучка на поета Гней Арий Антонин (суфектконсул 69 и 97 г.) и Бойония Процила. Дъщеря е от втория брак на Ария Фадила с Публий Юлий Луп (суфектконсул 98 г.). Сестра е на Юлия Фадила.
Майка ѝ е била омъжена до 89 г. за Тит Аврелий Фулв (консул 89 г.) и има с него син Тит Аврелий Фулв Бойоний Арий Антонин, бъдещият император Антонин Пий (римски император от 138 до 161 г.).


== Източници ==
Anthony Birley, Mark Aurel, Monachii 1977, p. 420
Birley, pg. 242; Historia Augusta, Life of Antoninus Pius 1:6",bg,Random,,https://bg.wikipedia.org/?curid=337403,118,337403.0
,Христо Бисеров,"Христо Дамянов Бисеров е български политик, народен представител в периодите 1991 – 2000 и 2005 – 2013 година.


== Биография ==
Член е на Националния съвет на Зелената партия (1990 – 1991), която тогава е част от Съюза на демократичните сили. След като ЗП напуска СДС, става член на новата Консервативна екологична партия. Главен секретар е на СДС от 1994 до 2000 г. През 2000 година призовава тогавашния премиер Иван Костов да подаде оставка. Разривът във взаимоотношенията им достига връхна точка на 27 февруари 2001 година, когато той и Йордан Цонев са изключени с решение на Националния изпълнителен съвет на СДС.
През 2005 година влиза отново в парламента като член на Движението за права и свободи. Става заместник-председател на партията. Според съобщение от пресцентъра на ДПС от 3 ноември 2013 г., неговите ръководители Ахмед Доган (почетен председател) и Лютви Местан (председател) са приели оставка му и са го освободили от длъжностите му заместник-председател и член на Централния съвет и на Централното оперативно бюро. Три дни по-късно Бисеров напуска Народното събрание, на което е заместник-председател. Не са посочени конкретни причини, мотивите не били политически, а лични.
На 7 ноември 2013 прокуратурата съобщава, че ДАНС е предоставила писмена справка за евентуално извършено престъпление против финансовата и данъчната система. Бисеров и доведеният му син Ивайло Главников са превеждали пари от две европейски страни и Сейшелските острови. Прокуратурата образува досъдебно производство за данъчни престъпления и пране на пари. Същата вечер БНР съобщава, че Бисеров вероятно е напуснал страната. Това обаче се оказва невярно – в следващите дни журналисти намират и снимат Бисеров, а в средата на ноември той е извикан и се явява вследствието, при голям медиен интерес. На 1 декември 2015 г. Бисеров е обявен за невиновен от Софийския градски съд по трите му отправени обвинения.
По образование е юрист, бил е практикуващ адвокат. Ползва френски, руски, турски език. Женен е за Мария Иванова Добрева-Бисерова, от която има син – Дамян Христов Бисеров, роден 1989 година. Роденият през 1975 година Ивайло Главников е син на Мария Добрева от предишен брак.


== Източници ==


== Външни препратки ==

Образувано досъдебно производство Архив на оригинала от 2013-11-10 в Wayback Machine., 7 ноември 2013
Какво доказва „случаят Бисеров“? dnevnik.bg, 15 ноември 2013
Случаят „Бисеров“ – има ли още държава България? автор: Николай Слатински dnevnik.bg, 11 ноември 2013
Фотогалерия: Дългата политическа кариера на Христо Бисеров автор: Красен Станчев dnevnik.bg, 11 ноември 2013",bg,Random,,https://bg.wikipedia.org/?curid=272801,395,272801.0
,GHV2,"GHV2 (Greatest Hits Volume 2 – в превод: „Най-големите хитове – втора част“) е вторият албум на Мадона от 2001, компилиращ най-големите ѝ хитове. Предишният такъв е The Immaculate Collection от 1990.
GHV2 излиза точно единайсет години след The Immaculate Collection и включва най-големите хитове на Мадона от 90-те, обхващайки всичко от Erotica (1992) до What It Feels Like For A Girl (2001), но за разлика от предшественика си, без нови песни.
Повечето от песните в GHV2 намират място в албума не в оригиналния си вариант. Както и в The Immaculate Collection, в диска няма достатъчно място и в компилацията не са включени голяма част от големите сингли от периода. В интервю на журналиста Джо Уайли от BBC Мадона казва защо е избрала именно тези песни: „Избирах само песни, които мога да слушам поне повече от 5 последователни пъти.“.


== Списък на песните ==


=== Оригинален траклист ===
Deeper and Deeper – 4:54
Erotica – 4:33
Human Nature – 4:31
Secret – 4:30
Don't Cry for Me Argentina – 4:50
Bedtime Story – 4:07
The Power of Good-Bye – 4:11
Beautiful Stranger – 3:57
Frozen – 5:09
Take a Bow – 4:31
Ray of Light – 4:35
Don't Tell Me – 4:40
What It Feels Like for a Girl – 4:44
Drowned World/Substitute for Love – 5:09
Music – 3:45


=== GHV2 Remixed: The Best of 1991 – 2001 ===
What It Feels Like for a Girl (That Kid Chris Caligula 2001 Mix) – 9:51
Don't Tell Me (Timo Maas Mix) – 6:56
Drowned World/Substitute for Love (BT & Sasha Bucklodge Ashram Mix) – 9:27
Human Nature (Bottom Heavy Dub) – 7:56
Frozen (Calderone Extended Club Mix) – 11:17
Erotica (Masters at Work Dub) – 4:50
Deeper and Deeper (David's Klub Mix) – 7:39
Ray of Light (Calderone Club Mix) – 9:30
Beautiful Stranger (Calderone Club Mix) – 10:12
Bedtime Story (Luscious Dub Mix) – 7:40
Secret (Junior's Sound Factory Dub) – 7:58
Music (HQ2 Club Mix) – 8:50",bg,Random,,https://bg.wikipedia.org/?curid=83674,329,83674.0
,Роберто Миерес,"Роберто Миерес (на испански: Roberto Mieres) е бивш аржентински пилот от Формула 1. Роден е на 3 декември 1924 година в Мар дел Плата, Аржентина.


== Формула 1 ==
Роберто Миерес дебютира във Формула 1 през 1953 г. в Голямата награда на Нидерландия, в световния шампионат на Формула 1 записва 17 участия като печели 13 точки. Състезава се само за отборите на Гордини и Мазерати.


== Източници ==
Роберто Миерес, профил в ESPN F1 //      Архивиран от оригинала на 2013-12-30. Посетен на 29 декември 2013.",bg,Random,,https://bg.wikipedia.org/?curid=400032,85,400032.0
,Световно първенство по футбол 2026,"Световното първенство по футбол през 2026 г. е определено да се проведе в САЩ, Мексико и Канада, след като тяхната съвместна кандидатура побеждава тази на Мароко със 134:65 гласа. На 13 юни 2018 г. на заседание на 68-ия конгрес на ФИФА в Москва, в навечерието на Световното първенство по футбол, е взето решението за мястото на турнира.


== Квалификации ==
Квалификациите започват през март 2023 г. и трябва да определят 45 от всички 48 отбора за финалния турнир, участниците в който са разпределени по конфедерации: УЕФА – 16, КАФ – 9, АФК – 8, КOНМЕБOЛ – 6, КОНКАКАФ – 6, ОФК – 1, баражи – 2. Числата включват страните-домакини, които се класират автоматично. Последните две места от баражи се определят чрез междуконтинентален плейофен турнир с 6 отбора, по един отбор от конфедерация, с изключение на УЕФА, плюс допълнителен отбор от конфедерацията на страната домакин. В случая с 3 страни домакини от КОНКАКАФ участват 2 отбора, а от КАФ, АФК, КOНМЕБOЛ и ОФК – по 1. 


=== Класирани отбори ===


== Финален турнир ==
Световното първенство през 2026 г. ще бъде най-голямото в историята – с 48 отбора, играещи 104 мача в продължение на 34 дни. Първоначално 32 отбора е трябвало да участват във финалния етап на шампионата, както обикновено, но на 10 януари 2017 г. президентът на ФИФА Джани Инфантино обявява решението да увеличи броя на участниците до 48. Така това ще бъде първото световно първенство в XXI век, проведено по новия регламент. 


=== Градове, групи и правила ===
На 17.6.2022 г. ФИФА определя 16 града за провеждане на мачовете: 

11 от САЩ: Далас, Ню Йорк (предградие Ийст Ръдърфорд), Канзас Сити, Атланта, Хюстън, Сан Франциско, Лос Анджелис, Бостън, Филаделфия, Сиатъл и Маями.
3 от Мексико: Мексико Сити, Гуадалахара и Монтерей;
2 от Канада: Ванкувър и Торонто.
Подреждането на градовете във всяка държава е по големината на стадионите: най-големият е AT&T Стедиум в Далас с 92 967 места, а най-малкият – БМО Фийлд в Торонто с 45 500 места. Във всеки град играе група от три отбора. Така във финалния турнир има 12 групи от по четири отбора. 
Първите два отбора от всяка група се класират за шестнадесетинафиналите, както и най-добрите трети отбори. Директните елиминации продължават на четвъртфинали, полуфинали и финал.


== Телевизионни права ==
Към ноември 2022 г. 32 телевизионни канала от 18 държави са закупили правата за излъчване на Световното първенство през 2026 г. По 3 от тях са от Канада и Русия, 11 държави са с по два и 4 с по един. в България това са Нова телевизия и БНТ


== Източници ==",bg,Random,,https://bg.wikipedia.org/?curid=696178,426,696178.0
,Светозар Христов,"Светозар Христов е български певец и музикант, известен с участията си в „Аз пея в Ку-Ку Бенд“, „Музикална академия Ку-Ку Бенд“ и „5 stars“. 
От 2015 г. е част от вокалния квартет „Белканто“, който е сформиран по време на един от сезоните на предаването X Factor. Самостоятелно изпълнява песни в различни жанрове – поп, рок и попфолк. Познат е също под псеводнима Зарко.


== Биография ==
Роден е на 9 юни 1977 г. в София. В 8 клас се премества в Стара Загора, където завършва средното си образование в СОУ „Максим Горки“ с руски и френски език. На 16 години започва първите си музикални опити. Първия си запис прави през 1993 г. Христов преминава през много различни стилове, започвайки с хип-хоп, преминавайки през гръндж, а в по-късен етап – фънк, соул, арендби и джаз. През 2000 г. започва работа в звукозаписно студио и записва над 200 песни – авторски и кавъри.
През 2004 г. участва в конкурс на Слави Трифонов – музикалното шоу „Аз пея в КуКу-Бенд“, където е финалист, но не печели. С останалите отпаднали на финала участва в последвалия нов конкурс – „Музикална академия КуКу-Бенд“, където участниците правят авторски песни. Той е победител в това състезание, наградата е запис на албум и клип, но така и не се осъществява. След края на конкурса Слави Трифонов реализира нов телевизионен проект – „5 Stars“, където петимата участници, в т.ч. Светозар, пеят кавър версии на песни на всеки гост. Впоследствие той отпада от шоуто и подписва договор с музикалната компания „A Productions“.
Известни песни на Светозар Христов са „Торбалан кючек“, „Избегала мома“, „Пътят към дома“, „Бяс“, „Enjoying the party“. Има няколко съвместни песни с Лора Владова, сред които „If You Come Baby“ (с която се представят на конкурса за българска песен за Евровизия) и „Нова песен неромантична“ – с участието на рапъра Устата. Има дуети с Владимир Димов, също участник във „5 Stars“ („Tired Soul“)  и с Магдалена Джанаварова.
През 2009 г. заминава за САЩ, където работи като уличен музикант. През 2011 г. участва в предаването X Factor, но отпада в тренировъчните лагери. През ноември 2011 г. записва песента Keep me down, с която участва в Българската песен на Евровизия 2012. С тази песен той участва в полуфинала на конкурса.
През есента на 2015 година за втори път участва в шоуто, като този път преминава към концертите на живо и е част от мъжката група Belcanto. През 2015 г. се завръща от САЩ и записва песента „Вечното момиче“.
През пролетта на 2016 г. участва в шоуто за имитации Като две капки вода, където пее в дует с актьора Георги Низамов. От 2019 г. е в компанията Hit Mix Music, където под псевдонима Зарко изпълнява хумористични поп фолк парчета.


== Дискография ==


=== Самостоятелно ===
Pandemonium (2010)


=== С Белканто ===
„Нюанси“ (2020)
„Възрожденский“ (2023) /с Берковската духова музика/


== Източници ==


== Външни препратки ==
Профил на „Българската песен на Евровизия“ Архив на оригинала от 2012-01-13 в Wayback Machine.
Профил в Musicspace Архив на оригинала от 2012-01-20 в Wayback Machine.
Официална страница
Youtube канал",bg,Random,,https://bg.wikipedia.org/?curid=267210,503,267210.0
,Разтворимост,"Разтворимостта на едно вещество (газ, течност, кристали) показва какво количество от веществото се разтваря в даден разтворител (най-често течност).
Разтворимостта на твърди вещества и течности се задава предимно в g/100g разтворител или g/100ml разтворител (алтернативно g/kg, g/l). За електролити в литературата често може да се намери и т. нар. произведение на разтворимост (виж по-долу). При газове се използва и обемът на газа разтворен в единица обем от разтворителя (ml/ml разтворител и др.).
Най-добре изучени са разтворите във вода.
За разтворимост на газове виж абсорбция.
Зависимостта на разтворимостта от температурата се задава често с т.нар. крива на разтворимостта.

Обикновено при повишаване на температурата кличеството на разтвореното вещество се увеличава в една или друга степен. При някои компоненти това е по-изразено (в диаграмата:бариев нитрат Ba(NO3)2) при други (натриев хлорид NaCl) по-малко. Разликата в разтворимостите на различните вещества може да се използва за тяхното разделяне (пример: отделянето на кристали от NaCl от разтвор на KNO3) или за пречистване чрез прекристализация. Кривата на разтворимостта на натриевия сулфат се различава от другите в диаграмата по-горе. От 0 °C до 32,4 °C разтворимостта се увеличава с температурата, над тази температура почти не се променя. Това се обяснява с обезводняването на солта. Под 32,4 °C из разтвора се отделя натриев сулфат декахидрат Na2SO4·10H2O (глауберова сол), над нея безводната сол Na2SO4. Подобни ефекти в разтворимостта се наблюдават и при образуването на т. нар. двойни соли.
В някои случаи разтворимостта е неограничена, например вода и сярна киселина се смесват във всяко отношение без образуването на втора фаза. Според правилото „подобни се разтварят в подобни“ водата като типичен полярен разтворител разтваря добре полярни вещества като неорганични соли, киселини и други, а не разтваря неполярни вещества като бензол, алкани, органични соли и др.
При електролити разтворимостта може да се зададе и с т. нар. произведение на разтворимост  Ksp. За калциев сулфат, който дисоциира и дава калциеви катиони и сулфатни аниони в разтвор

  
    
      
        C
        a
        S
        
          O
          
            4
          
        
        →
        C
        
          a
          
            2
            +
          
        
        +
        S
        
          O
          
            4
          
          
            2
            −
          
        
      
    
    {\displaystyle CaSO_{4}\rightarrow Ca^{2+}+SO_{4}^{2-}}
  

Ksp се дефинира като произведение на концентрациите на йоните:

  
    
      
        
          K
          
            s
            p
          
        
        =
        [
        C
        
          a
          
            2
            +
          
        
        ]
        ⋅
        [
        S
        
          O
          
            4
          
          
            2
            −
          
        
        ]
        =
        4
        ,
        93
        ⋅
        
          10
          
            −
            5
          
        
         
        [
        
          
            
              m
              o
              
                l
                
                  2
                
              
            
            
              l
              
                2
              
            
          
        
        ]
      
    
    {\displaystyle K_{sp}=[Ca^{2+}]\cdot [SO_{4}^{2-}]=4,93\cdot 10^{-5}\ [{\frac {mol^{2}}{l^{2}}}]}
  
 (25 °C)
За електролит, който дисоциира по уравнението

  
    
      
        
          A
          
            m
          
        
        
          B
          
            n
          
        
        →
        m
        ⋅
        
          A
          
            n
            +
          
        
        +
        n
        ⋅
        
          B
          
            m
            −
          
        
      
    
    {\displaystyle A_{m}B_{n}\rightarrow m\cdot A^{n+}+n\cdot B^{m-}}
  

Ksp се дефинира като

  
    
      
        
          K
          
            s
            p
          
        
        =
        [
        
          A
          
            n
            +
          
        
        
          ]
          
            m
          
        
        ⋅
        [
        
          B
          
            m
            −
          
        
        
          ]
          
            n
          
        
      
    
    {\displaystyle K_{sp}=[A^{n+}]^{m}\cdot [B^{m-}]^{n}}
  

а разтворимостта S се изчислява по уравнението

  
    
      
        S
        =
        
          
            
              [
              
                A
                
                  n
                  +
                
              
              ]
            
            m
          
        
        =
        
          
            
              
                K
                
                  s
                  p
                
              
              
                
                  n
                  
                    n
                  
                
                ⋅
                
                  m
                  
                    m
                  
                
              
            
            
              n
              +
              m
            
          
        
         
        [
        m
        o
        l
        
          /
        
        l
        ]
      
    
    {\displaystyle S={\frac {[A^{n+}]}{m}}={\sqrt[{n+m}]{\frac {K_{sp}}{n^{n}\cdot m^{m}}}}\ [mol/l]}",bg,Random,,https://bg.wikipedia.org/?curid=279139,472,279139.0
,"Завръщане (филм, 2003)","Завръщане (на руски: Возвращение) е руски драматичен филм от 2003 година на режисьора Андрей Звягинцев, носител на награда Златен лъв от кинофестивала във Венеция.


== Сюжет ==
Животът на двама братя коренно се променя, в денят, когато баща им, когото не са виждали никога през живота си, съвсем неочаквано се появява в дома им. Свикнали да живеят без баща, те са изградили силна връзка помежду си. След като получава разрешение от майка им, мъжът ги взима на кратко пътуване. Първоначалното вдъхновение избледнява, заменено от натрупващо се напрежение от отчаяните опити на родителя, да се реабилитира за дългото си отсъствие.


== В ролите ==


== Награди и номинации ==


== Източници ==


== Външни препратки ==
„Завръщане“ в  Internet Movie Database
„Завръщане“ в  Allmovie
„Завръщане“ в Rotten Tomatoes",bg,Random,,https://bg.wikipedia.org/?curid=385388,127,385388.0
,Процес срещу ВМРО (обединена),"Процесът срещу Вътрешната македонска революционна организация (обединена) е съдебно дело срещу 19 активисти на организацията, 5 от които са съдени задочно, проведено през юли 1936 г. и довело на практика до преустановяване на активната дейност на организацията.


== Провали през 1935 г. ==
През март 1935 г. е провалена организацията на ВМРО (обединена) в Горна Джумая. На 1 август 1935 г. – международния антифашистки ден, дейци на ВМРО (обединена) окачват червени знамена по публични сгради в Неврокопско. Полицията залавя извършителите, арестите се разширяват и засягат мрежата на организацията в Неврокопско. Горноджумайският провал води до провал и на Областния комитет в София. На 15 август членовете на комитета са арестувани и в ръцете на полицията попада и печатницата „Симеон Кавракиров“ заедно с много документи, които стават основа на следствието срещу задържаните.


== Процес ==
През август 1935 г. българската полиция образува служебно дело № 190/1935 г. въз основа на Закона за защита на държавата с цел да се изясни характерът на организацията ВМРО (обединена), при което обвиняеми по членове 282, 291, 292 от НС са:

Въз основа на показанията е съставен обвинителният акт, който твърди, че ВМРО (обединена) е поделение на нелегалната БКП, която проповядва насилствена промяна на държавния строй и откъсване на части от територията на страната, изрично подчертавайки, че според идеологията на организацията македонците не са българи, а самостоятелна нация. Защитата ангажира адвокати с леви убеждения, между които и бивши дейци на ВМОРО като Никола Манолев. ВМРО (обединена) и БКП организират и изпращане на протестни писма и телеграми до съда с искане за прекратяване на делото, тъй като то увреждало престижа на България.
На процеса, започнал на 8 юли 1936 година, 9 обвиняеми се обявяват за „македонци“, а 5 за „българи“, като от последните само Петър Калчев е роден извън Македония. Всички обвиняеми се обявяват за невинни, защитават националноосвободителния характер на организацията и отхвърлят тя да е класова, като връзките с БКП представят за тактически и така се твърди, че организацията не може да бъде подведена по ЗЗД.
Чаракчиев излага идеологията на ВМРО (обединена) – не крие комунистическите си възгледи, но отрича връзките между ВМРО (обединена) и БКП, поддържа тезата за необходимото отделяне на Пиринска Македония от България и за наличието на „македонска нация“, което обосновава с политически аргументи – изявяването на македонците като българи пораждало подозрения към борбата им у съседните държави и другите македонски народности.
Анастасов, който отдавна не поддържа връзки с ВМРО (обединена), твърди, че македонците са българи и че Пиринска Македония не е завоювана част от Македония. Калайджиев, Михов и Мартулков отричат членството си в организацията.
Свидетели по делото са известни емигрантски дейци като В. Марков, Славчо Клямбов, протогеровисткият водач Перо Шанданов и бивши членове на ВМРО (обединена) като Георги Занков, Павел Шатев, Димитър Сматракалев, Наум Терзиянов. Свидетелите подкрепят тезите на подсъдимите и отхвърлят обвиненията на прокурора. Занков, Шатев и Терзиянов посочват като единствен проводник на комунизма във ВМРО (обединена) Димитър Влахов.
Шанданов, независимо от това че шандановистите са скъсали с ВМРО (обединена) в 1933 година, се изказваласкаво за подсъдимите и се стреми да допринесе за намаляване на тежестта на обвиненията срещу тях, като използва процеса и за трибуна за огласяване на собствените си политически възгледи по Македонския въпрос.


== Присъди ==
На базата на полицейското дознание и веществените доказателства съдът окачествява организацията като антидържавна и прокомунистическа, целяща с насилие (въоръжено въстание) да промени държавния строй и да накърни териториалната цялост на страната.
На 21 юли Влахов и Поптомов задочно са осъдени на 12 години и половина затвор. Анастасов, Мара Шарланджиева и Калчев са оправдани, а останалите са осъдени на 5 години затвор и 50 000 лева глоба.


== Последици ==
Процесът е последната публична проява на ВМРО (обединена) извън Пиринска Македония. В самата Пиринска Македония дейността на организацията също заглъхва – според полицейски доклади съществуващите обединистки групи не проявяват почти никаква активност, освен срещи и разговори.
След процеса организацията постепенно преустановява своята 10-годишна дейност – решението е взето от БКП и е съгласувано с Изпълнителния комитет на Комунистическия интернационал. По решение на Балканския лендерсекретариат се закрива Задграничното бюро на ЦК на организацията и се преустановява издаването на „Македонско дело“. Постепенно дейността на организацията е преустановена и членската ѝ маса се влива в БКП.


== Бележки ==",bg,Random,,https://bg.wikipedia.org/?curid=334212,692,334212.0
,Шастра,"Ша́стра (на санскрит: शस्त्र, śastra IAST, призовваане, химн, предписание, компендиум, трактат, но също така също меч, нож, оръжие) – вид пояснителен текст, използван в индийските религии. В частност в будизма шастрата, която обикновено е по-пространен текст е обяснение и коментар към по-кратката сутра.
В по-широк смисъл шастра означава познание (например в някоя наука) и (или) практически умения в определена област, като владеенето на някакво оръжие (напр. астра-шастра (на санскрит: अस्त्र, astra IAST, се отнася за видовете метателно оръжие). В днешно време се използва също и като наставка в неологизми подобно на „-логия“ като бхауфикашастра – физика, вастушастра – архитектурна наука и т.н.",bg,Random,,https://bg.wikipedia.org/?curid=396351,102,396351.0
,Балтазар II фон Траутзон,"Балтазар II фон Траутзон (на немски: Balthasar von Trautson; * сл. 1531; † 1594, Роверето) от род Траутзон, е фрайхер на Шпрехенщайн в Тирол и Долна Австрия, главен щал-майстер на Ана Катерина Гонзага (1566 – 1621).


== Живот ==

Той е големият син на влиятелния фрайхер Йохан III фон Траутзон (1507 – 1589), господар на Фалкенщайн, и съпругата му Бригида ди Мадруцо († 1576), малка сестра на кардинал Кристофоро Мадруцо (1512 – 1578), дъщеря на Джиангауденц ди Мадруцо († 1550) и Еуфемия фон Шпаренберг († 1571). Братята му са Йохан IV фон Траутзон († 1566) и Паул Сикст III фон Траутзон († 1621) от 1598 г. имперски граф на Фалкенщайн.
Балтазар е господар на Шрофенщайн, Фалкенщайн, Матрай, Райфенек, Распенбюхел, Гуфидаун, Виландерс, Ритен, Ен и Калдиф, имперски частен съветник и капитан на Роверето. През 1554 г. той става дворцов-майстер на крал (бъдещия император) Фердинанд I в Инсбрук.
През август 1555 г. в Аугсбург Балтазар се жени за Сузана Фугер, която има огромна зестра от 30 000 рейнски гулдена.
През 1579 г. Балтазар става главен щал-майстер на инфанта Мария Испанска, ерцхерцогиня на Австрия, вдовицата на император Максимилиан II. През 1582 г. той придружава Ана Катерина Гонзага от Мантуа до Австрия за нейната женитба с втория син на Максимилиан, австрийския ерцхерцог Фердинанд II, княз на Тирол, и става неин дворцов майстер.
Балтазар II умира на ок. 58 години 1594 г. в Роверето. На 1 февруари 1598 г. Рудолф II издига Фалкенщайн на графство и фамилията Траутзон и наследниците ѝ на имперски графове.


== Фамилия ==
Първи брак: през 1555 г. в Аугсбург със Сузана Фугер фон Кирхберг-Вайсенхорн (* 28 февруари 1539; † 18 ноември 1588), дъщеря на граф Антон Фугер (1493 – 1560) и Анна Релингер фон Боргау (1511 – 1548). Те имат десет деца:

Сузана Анастасия Траутзон, омъжена на 22 юни 1573 г. в Хорн за Кристоф фон Пуххайм, Раабс, Крумбах и Киршлаг († 7 юли 1615, Пасау)
Мария Сузана Траутзон († сл. 6 април 1615), омъжена на 4 октомври 1579 г. във Виена за Лудвиг Гомец фон Хойос, фрайхер на Щихзенщайн († 19 ноември 1600, Виена, погребан в църквата Гутенщайн), син на фрайхер Йохан Баптист фон Хойос цу Щихзенщайн (1506 – 1575) и фрайин Юдит Елизабет фон Унгнад цу Зонег († 1572)
Елизабет Траутзон († 4 април 1603, Виена, погребана в манастирската църква „Св. Доротея“), омъжена сл. 8 март 1572 г. за фрайхер Карл фон Херберщайн цу Нойбург и Гутенхаг (* 28 май 1558; † 4 ноември 1590, Виена, погребан в „Св. Доротея“), син на фрайхер Георг II фон Херберщайн (1529 – 1586) и Барбара Шиндел фон Дромсдорф († ок. 1575)
Антон Траутзон, от 1599 г. имперски граф на Фалкенщайн, фрайхер на Щихзенщайн, императорски съветник, женен на 18 октомври 1587 г. в Зайфридсберг за Мария Филингер, дъщеря на фрайхер Якоб Филингер цу Шьоненберг и Зайфридсберг († сл. 1597) и Сидония Изабела Фугер фон Кирхберг (1543 – 1601); имат пет деца
Сикст Траутзон († млад)
Фердинанд Траутзон († сл. 6 април 1615)
Бригита Бенигна Траутзон († 1610), омъжена 1599 г. за фрайхер Максимилиан Хендл цу Голдрайн и Кастелбел-Шландерс († 1636)
Анна Мария Траутзон († 17 март 1602), омъжена 1589 г. за граф Маркус Зитих фон Волкенщайн (* 11 май 1563; † 1620), син на Вилхелм II фон Волкенщайн-Тростбург (1509 – 1577) и Бенигна фон Аненберг
Йохан Траутзон († ок. 21 юли 1597/29 юни 1599), фрайхер на Шпрехенщайн, женен през октомври 1593 г. за Сидония фон Волкенщайн (* 1575), дъщеря на Каспар фон Волкенщайн (1529 – 1605) и Елизабет Ланг фон Веленбург († 1590)
Елеонора Траутзон
Втори брак: с фрайин Мария Сидония фон Велшперг († 17 януари 1646, Залцбург), дъщеря на фрайхер Кристоф IV Зигмунд фон Велшперг-Лангенщайн-Примьор (1528 – 1580) и фрайин Ева Доротея Луция фон Фирмиан (ок. 1534 – 1585). Те нямат деца. След смъртта на баща ѝ тя става през 1589 г. главен маршал на Тирол и се омъжва втори път през 1599 г. за граф Ханс Рудолф фон Райтенау цу Гмюнд и Лангенщайн († 3 май 1633, Гмюнд), който е брат на Волф Дитрих фон Райтенау, княжески архиепископ на Залцбург (1587 – 1612).


== Литература ==
Franz Hadriga: Die Trautson. Paladine Habsburgs. Styria, Graz u. a. 1996, ISBN 3-222-12337-3.
Europäische Stammtafeln, J.A. Stargardt Verlag, Marburg, Schwennicke, Detlev (Ed.). 9:42
Descendants of Ulrich Rehlinger 2004, Hoffmann, Ernst. 7
Ascendants de Marie-Christine von Reibnitz, 2005, Jacquier, François-Laurent. 27,778


== Източници ==


== Външни препратки ==
Schrofenstein, burgen-austria.com",bg,Random,,https://bg.wikipedia.org/?curid=784014,725,784014.0
,Никола Долапчиев (революционер),"Никола Атанасов Долапчиев е български революционер, одрински деец на Вътрешната македоно-одринска революционна организация.


== Биография ==
Долапчиев е роден в 1869 година в Одрин, тогава в Османската империя. В 1888 година завършва прогимназия в Одрин и работи като учител в Селиолу, Раклица и Лозенград. Влиза във ВМОРО в 1897 година. От 1899 година е член на Лозенградския околийски комитет. През лятото на 1900 година при избухването на Керемидчиоглувата афера е осъден на 10 години и заточен в Паяс кале. Амнистиран е в 1907 година.


== Бележки ==",bg,Random,,https://bg.wikipedia.org/?curid=311740,87,311740.0
,Божие милосърдие (Белене),"„Божие милосърдие“ е римокатолически параклис, действащ молитвен дом на Никополската епархия в град Белене.


== История на храма ==
На Великден през 2010 г., двама свещеници на Белене – католически и православен – заедно правият първата копка за изграждането на параклис до брега на Дунав.
Параклисът е осветен на 1 май 2011 г. – в Неделята на Божието Милосърдие, от Никополския епископ Петко Христов в съслужение с Апостолическия екзарх Христо Пройков. Параклисът не е голям, но притежава интересна архитектура – във формата на малък кръст, дело на арх. Борислав Богданов и уникални стъклописи в три от краищата на кръста, изпълнени от художника Стоян Карагеоргиев. 
Параклисът е дар от семейството на г-н Борислав Лоринков за всички християни от Белене. Стопанисва се от Никополската католическа епархия.
От 5 октомври 2019 г. реликварий с мощите на Св. Фаустина е изложен за постоянно поклонение в параклиса.


== Бележки ==",bg,Random,,https://bg.wikipedia.org/?curid=665412,145,665412.0
,Пълзящо лютиче,"Пълзящо лютиче (Ranunculus repens) е растителен вид от семейство Лютикови. Среща се в България. Спада към вредните ливадни плевели. Надземната му част е лютива на вкус и отровна, поради което се избягва от тревопасните животни.


== Местообитание ==
Видът се среща из цяла България. Обитава крайречни гори, затревени брегове, заблатени и влажни райони на надморска височина до 2000 m.


== Описание ==
Пълзящото лютиче е многогодишно тревисто растение с височина до 40 cm. Притежава силно коренище образуващо здрави шнуровидни корени. От него всяка пролет изникват цветоносните стъбла. Цъфти през май, цветовете са златистожълти с диаметър 2-3 cm. Околоцветникът е правилен с по пет чашелистчета и венчелистчета. Плодът е сборен. Листата му са на дълги дръжки особено тези в долната част на стъблото. Образува облистени пълзящи издънки, посредством които се разпространява. Това му качество дава и името на растението. Пълзящите издънки се вкореняват във възел. Едно растение годишно може да се вкорени в до 60 възела.


== Източници ==
Атлас по ботаника, Сл. Петров и Е. Паламарев, стр.128 – 129",bg,Random,,https://bg.wikipedia.org/?curid=262845,169,262845.0
,Антроподемон,"Антроподемон е термин, с който се означава междинен статус между човешката и божествената същност, или обожествен човек. Произлиза от гръцките άνθρωπος (човек) и δαίμων (бог). Такова определение получават някои герои в древноелинските митове или култове.
В антроподемон се превръща легендарният тракийски цар Резос според едноименната трагедия на Псевдо-Еврипид (ст. 967-971) – ""За мене занапред той ще бъде като мъртъв и невиждащ светлината: нито ще се върне в предишния си образ, нито ще види някога лицето на майка си, а ще лежи, вперил поглед в светлината на деня, превърнат в антроподемон и скрит в пещерите на земята със сребърни жили..."" 
Вероятно като антроподемон е бил мислен т. нар. Тракийски конник, понеже в надписите към оброчните плочки с негово изображение е наричан както „Херос“ (герой), така и „Теос“ (бог).


== Бележки ==",bg,Random,,https://bg.wikipedia.org/?curid=167600,130,167600.0
,Мице Козароски,"Мице Лазаров Козароски (Козар) с псевдоним Яндре е югославски партизанин и деец на така наречената Народоосвободителна войска на Македония.


== Биография ==

Роден в прилепското село Варош на 24 септември 1910 година. Става член на ЮКП през 1934 година. След това влиза и в Местния комитет на ЮКП за Прилеп, където се сприятелява с Мише Ивановски. Участва в Испанската гражданска война. Козароски е сред основателите на сдружението на производителите на тютюн, което носи неговото име. Изявява се като ръководител на група от СКМЮ и поради своята революционна дейност е гонен и затварян. След началото на Втората световна война започва да организира партизанското движение в Прилеп и Азот. Взема участие в атаката срещу българския полицейски участък на 11 октомври 1941 година. Става командир първоначално на Велешкия народоосвободителен партизански отряд „Пере Тошев“ и Велешко-прилепски народоосвободителен партизански отряд „Димитър Влахов“.


== Бележки ==",bg,Random,,https://bg.wikipedia.org/?curid=340714,140,340714.0
,Simplastrea vesicularis,"Simplastrea vesicularis е вид корал от семейство Oculinidae.


== Разпространение и местообитание ==
Видът е разпространен в Австралия, Индонезия, Малайзия, Папуа Нова Гвинея, Сингапур, Тайланд и Филипини.
Обитава океани и рифове.


== Източници ==


== Литература ==
Cairns, Stephen D. Atoll Research Bulletin, no. 59.   Washington, DC, USA, National Museum of Natural History, Smithsonian Institution, 1999. с. 1-46.


== Външни препратки ==
Simplastrea vesicularis в  Global Biodiversity Information Facility
Simplastrea vesicularis в World Register of Marine Species",bg,Random,,https://bg.wikipedia.org/?curid=576633,77,576633.0
,Уилинген,"„Уилинген“ (на фламандски: Wielingen или „Вилинген“) е клас многоцелеви фрегати на въоръжение във Военноморските сили на България, а преди това на въоръжения във военноморския флот на Белгия.


== Конструиране и служба в белгийския флот ==

След взетото през 1970 година решение от правителството на Белгия за създаване на собствен клас многоцелеви фрегати. С конструирането на фрегатите са натоварени корабостроителниците „Булверф“ в Темсе и Антверпен, Белгия, както и в корабостроителница „Кокерил“ в Хобокен, Белгия. 
През 1990 и 1991 две от фрегатите, Вандерлаар (F912) и Вилинген (F910), взимат участие в операция ""Южен бриз"" (на английски: Southern Breeze) в Индийския океан, съвместно с нидерландски и френски военноморски съдове. Операцията има за цел налагане на ембаргото на ООН срещу Ирак.
След края на Студената война, следвайки плана за военна реформа „Дьолкроа“, белгийското правителство взема решение да изведе от употреба фрегатите клас „Вилинген“ и да ги подмени с нови съдове клас „Карел Доорман“ (придобити втора ръка от нидерландските ВМС). Най-новата фрегата от класа, „F913 Вестхиндер“, е изтеглена от употреба през 1993 г. и скоро след това е нарязана за скрап. 
Останалите три кораба са продадени на България. Фрегатата Ванделаар (на фламандски: Wandelaar) с номер F9112 е извадена от строя и продадена на България през 2005 година, а фрегатата - през 2008 г., в обща сделка за продажба на двете фрегати и един миночистач. Последният от тях, Вестдип (на фламандски: Westdiep) с тактически номер F911 е изведен от строя през 2007 за продажба на България. 


== Оборудване ==


=== Въоръжение ===

1х автоматично 100-mm оръдие „Крузо-Лоар“
1х ракетна установка с 8 противовъздушни ракети с малък обсег RIM-7
1х ракетна установка с 4 противокорабни ракети ММ-38 Екзосет
1х шестстволна 375-mm установка за изстрелване на дълбочинни бомби „Бофорс“
2х торпедни шахти с общо 10 торпеда тип Ecan L5 (533 mm)


=== Радиолокационни и наблюдателни системи ===
1х навигационен / разузнавателен радар Келвин-Хюз 1007
1х наблюдателен радар DA-05 Hollandse Signaal Apparaten
1х насочващ радар WM-25 Hollandse Signaal Apparaten
2х инфрачервени насочващи камери EOMS
1х сонар AN/SQS-510


== Служба в българския морски флот ==
Три от общо четирите фрегати на Военноморски сили на България са от клас „Уилинген“.
„Ванделаар“ е първата от трите фрегати, закупени от България по това време, и цената ѝ е 23 млн. евро. С оглед на необходимостта като член на НАТО България да изпълнява мисии зад граница впоследствие са закупени още две фрегати на цена 23 милиона евро всяка, като сумата се изплаща на траншове.
През 2009 г. „Дръзки"" (41) е ремонтирана още веднъж от българските „Флотски арсенал“ и ТЕРЕМ, като не се изключва възможността на фрегатите да бъде монтирана площадка за кацане на вертолети „Пантера“. 
През 2011 г. фрегатата „Дръзки"" (41) участва в операцията на НАТО ""Обединен защитник"" за налагане на оръжейно ембарго срещу Либия. 
През 2015 започва ремонт на фрегатите „Верни“ (42) и „Дръзки"" (41) на сух док в корабостроителница ТЕРЕМ - Флотски арсенал. Ремонтите приключват през 2016 год. 


== Източници ==


== Външни препратки ==
Описание на сайта на Белгийските военноморски сили Архив на оригинала от 2007-09-26 в Wayback Machine.
Сайт на фрегата Wielingen по време на белгийска служба",bg,Random,,https://bg.wikipedia.org/?curid=807770,506,807770.0
,Москва на Хъдсън,"Москва на Хъдсън (на английски: Moscow on the Hudson) е американска драматична комедия от 1984 година. Режисьор на филма е Пол Мазурски.


== Сюжет ==
Действието му се развива по време на Студената война. Владимир Иванов, руски саксофонист, получава рядката възможност за това време да замине на турне в Ню Йорк заедно с цирка, в който работи. Неговият приятел, Анатолий, който е клоун в същия цирк, цял живот мечтае да избяга на Запад, но в последния момент не набира кураж да го направи. Вместо него, дефектира Иванов.
В началото неговият живот е труден, работи на минимално заплащане, бива ограбен, случват му се и други несполуки. Той непрекъснато се страхува, че може да е наблюдаван от КГБ. В края на филма намира работа като саксофонист и свири любимата си музикка.


== Награди и номинации ==


== Външни препратки ==
„Москва на Хъдсън“ в  Internet Movie Database",bg,Random,,https://bg.wikipedia.org/?curid=307543,145,307543.0
,Тома Караджиу,"Тома Караджиу (на румънски: Toma Caragiu) е виден румънски актьор с много роли в театъра, телевизията и киното. Известен е с комедийните си роли, но има и драматични.


== Биография ==
Караджиу е роден в южномакедонския град Хрупища (на гръцки Аргос Орестико) в арумънското семейство на Нико и Атина Папастере Караджиу от Денско. 1928 година семейството на Караджиу емигрира в Румъния и се установява в Плоещ, където Тома прекарва детството си и получава начално и средно образование. След това се записва да учи право, но скоро напуска Юридическия факултет в полза на Консерваторията за музикални и драматични изкуства в Букурещ, където учи актьорско майсторство до 1949 година. Още като студент Караджиу показва заложбите си и получава важни роли в Букурещкия Национален театър. Един сезон играе в Държавния драматичен театър в Кюстенджа, а 1953 година се завръща в Плоещ и на 28 години става директор на Плоещкия театър, където също така играе големи роли от световни и национални класици като Шекспир и Караджиале и модерни режисьори като Едуардо.
Участва в 50 радиопиеси в серията „Театър по микрофона“ (Teatru la microfono), както и в телевизионен сериал. След 12 години в Плоещ в 1965 се завръща в Букурещ по покана на режисьора Ливиу Чулей.
Загива в дома си в Букурещ на 4 март 1977 година по време на Вранчанското земетресение. Погребан е в гробището Белу.
Тома Караджиу е брат на румънската лингвистка Матилда Караджиу Мариоцяну и скулпторката Джета Караджиу.


== Родословие ==


== Бележки ==",bg,Random,,https://bg.wikipedia.org/?curid=141643,242,141643.0
,Ани Иванова,"Ани Иванова (родена като Антоанета Иванова) е изкуствоведка и кураторка на културно наследство от български произход, с изяви в Австралия, Тайван и други държави.


== Биография ==
Ани Иванова е родена в Трявна, България. Баща ѝ е индустриален дизайнер; майка ѝ – преподавател по драма и музика. В края на 1980-те години Иванова учи в Националното училище по полиграфия и фотография, София, където специализира фотожурналистика. По време на политическите промени от 1989 г. Иванова работи като младши репортер, асистент на Олег Попов, фотожурналист от Ройтерс. След това се премества в Лондон, където учи дизайн в Лондонския колеж за мода. През 1994 г. емигрира в Австралия.
Получава бакалавърска степен по изящни изкуства от Университета на Тасмания (1998) с дисертация върху влиянието на средствата за масова информация при репортажи, свързани със зверства при военни конфликти. Притежава и магистърска квалификация в областта на външната политика и международната търговия от Висше училище по бизнес и икономика, Университет Монаш в Мелбърн.


== Кариера ==
От 1996 г. е куратор на международни изложби, конференции и проекти, свързани с културната дипломация. Член е на Aвстралийския институт на директорите на дружества и Австралийския институт за международни отношения.
Работи в национални и международни комисии, като Национална програма за дигиталните медии, Международна конференция по дигитални изкуства и култура (MelbourneDAC) в Мелбърн, Консултативна група на изкуствоведите в Австралия, Австралийска мрежа за изкуство и технологии, Биенале на електронните изкуства в Пърт, ACM SIGGRAPH, и Международен консултативен съвет на Седмицата на дизайна в Мелбърн (agIDEAS).
Председател и изпълнителен продуцент на международни конференции и поканен лектор по теми, свързани с културната индустрия.
Иванова е съосновател и изпълнителен директор на първата агенция за нови медийни изкуства в Австралия.
Сътрудничила е с различни културни учреждения в света: Център „Жорж Помпиду“ във Франция; „Арс Електроника“ в Австрия; „Барбикан“ във Великобритания, Смитсоновия институт в САЩ; Националния музей на императорския дворец в Тайван, Австралийския център за филмово изкуство и Галерията за модерно изкуство на Куинсланд в Австралия.


=== Тайван ===
От 2010 г. Иванова живее между Мелбърн и Тайпе. В Тайван е повече известна с китайското си име, дадено от приятел, 易安妮 (И'Aн-Ни).
Иванова е първият куратор, обиколил Тайван, за да работи с тайванските аборигени, посещавайки творци от всяко племе.
Издава книгата „Taiwan by Design“ през 2016 г.
За работата си в Тайван получава наградата „Австралийски изкуства в Азия“. Иванова получава и стипендия от тайванското правителство, за да изучава китайски език в Тайпе.


== Източници ==",bg,Random,,https://bg.wikipedia.org/?curid=477485,397,477485.0
,Трайко Кюрчанов,"Трайко Стоянов Кюрчанов (или Кирчанов) е български революционер, деец на Вътрешната македоно-одринска революционна организация.


== Биография ==
Кюрчанов е роден в 1872 година в град Дойран, тогава в Османската империя. Влиза във ВМОРО. Първоначално е четник, а по-късно войвода в родното си Дойранско до Младотурската революция в 1908 година.
При избухването на Балканската война в 1912 година е доброволец в Македоно-одринското опълчение и се сражава в 4 рота на 13 кукушка дружина. Загива през Междусъюзническата война на Султан тепе в Осогово в сражение със сръбски части.


== Бележки ==",bg,Random,,https://bg.wikipedia.org/?curid=274121,89,274121.0
,Хараламби Трайков,"Хараламби Георгиев Трайков е български политик от БЗНС, син на Георги Трайков.


== Биография ==
Роден е на 10 август 1925 г. във Варна. От 1944 година членува в БЗНС. Между 1948 и 1949 е секретар към Министерството на комуналното стопанство и благоустройството. През 1949 година завършва Софийския университет със специалност право. В периода 1950 – 1967 е журналист и главен редактор на вестник Земеделско знаме. Между 1957 – 1973 е член на Управителния съвет на БЗНС. От 1971 до 1973 е министър на информацията и съобщенията, заместник-министър на външните работи (1967 – 1971). Член е на Постоянното присъствие на БЗНС от 1971.
Умира при автомобилна катастрофа на 2 юни 1973 г.


== Източници ==",bg,Random,,https://bg.wikipedia.org/?curid=320673,115,320673.0
,Паул Кевенхюлер,"Паул Кевенхюлер (на немски: Paul Khevenhüller; * ок. 1593, Вернберг, Каринтия; † 9 декември 1655, Стокхолм) е фрайхер от род Кевенхюлер.


== Живот ==

Той е син на фрайхер Зигизмунд V Кевенхюлер цу Вернберг (1558 – 1594) и съпругата му Регина фон Танхаузен (1569 – 1624), дъщеря на Паул фон Танхаузен и Амалия фон Дагсберг. Внук е на фрайхер Георг III Кевенхюлер-Ландскрон (1534 – 1587) и Сибила Вайтмозер (1538 – 1564). Майка му Регина фон Танхаузен се омъжва втори път на 4 февруари 1596 г. в Клагенфурт за имперски граф Бартоломеус Кевенхюлер (1539 – 1613). Полубрат е на Йохан Кевенхюлер (1597 – 1632, убит в битка в Нюрнберг).
Дядо му Георг Кевенхюлер построява между 1570 и 1575 г. дворец Вернберг.
Паул Кевенхюлер е австрийски протестант. Той продава през 1630 г. двореца и господството Вернберг на граф Вагенсперг и през началото на Тридесетгодишната война (1618 – 1648) заминава с фамилията си в лутеранска Швеция. Шведският крал дава на фамилията сградата на бивш манастир за жилище. Паул Кевенхюлер започва шведска служба и затова императорът конфискува неговите бивши собствености.
Паул Кевенхюлер умира на ок. 62 години на 9 декември 1655 г. в Стокхолм.


== Фамилия ==
Паул Кевенхюлер се жени 1619 г. в Клагенфурт за Регина Катарина фон Виндиш-Грец (* 27 септември 1597; † 1644, погребана в Кестеракер до Юлита, Швеция), дъщеря на граф Андреас II фон Виндиш-Грец (1567 – 1600) и фрайин Регина фон Дитрихщайн-Финкенщайн (1567 – 1618). Те имат 13 деца:

Анна Регина Кевенхюлер (* ок. 1620, Вилах; † 24 юни 1666, Алвеста), наследничка на Фагелста
Георг Кристоф фон Кевенхюлер (* ок. 1621; † 24 Феб 1645, Жанкау в битка)
Бернхард Кевенхюлер (* ок. 1623; † 1660, Виена)
Андреас Кевенхюлер (* ок. 1625; † 1648, Бремерфьорде в битка)
Йохан Зигизмунд Кевенхюлер (* ок. 1626; † 1631, Нюрнберг)
Паул Кевенхюлер (* 1 ноември 1627, Клагенфурт; † 25 август 1658, Копенхаген)
Елизабет Кевенхюлер (1629 – 1695), омъжена за Фабиан фон Розен (погребан на 21 февруари 1679 в Рига)
Августинус Кевенхюлер (* 1630, Нюрнберг; † 3 август 1653, Женева, прободен)
Бартхоломеус Кевенхюлер (* 1631; † 23 август 1662, Нюрнберг)
Амалия Кевенхюлер (* 19 май 1632; † 26 октомври 1661), омъжена на 26 септември 1659 г. за Георг Августин цу Щубенберг (* 1628; † октомври 1691, Зулцбах)
Катарина Кевенхюлер (* ок. 1635), омъжена на 25 януари 1654 г. за Адам фон Вайер († 14 октомври 1676)
Йохана Якобина Кевенхюлер (* ок. 1637), омъжена на 31 юли 1653 г. в Стокхолм за барон Ото Менгедес фон Менгден (1600 – 1681)
Кристина Кхевенхüллер (* декември 1639; † 19 юли 1658, Юлита)


== Галерия ==

		
			
			
		
		
			
			
		


== Литература ==
Adam Wolf: Khevenhüller, von. In: Allgemeine Deutsche Biographie (ADB). Band 15, Duncker & Humblot, Leipzig 1882, S. 705 f
Europäische Stammtafeln, J.A. Stargardt Verlag, Marburg, Schwennicke, Detlev (Ed.). 5:41.
Leo van de Pas: Genealogics.org.
Unsere Familiengeschichte, 1959, Windisch-Graetz, Dr. Hugo Vinzenz. tree endpage.


== Източници ==


== Външни препратки ==
Wernberg, burgen-austria.com",bg,Random,,https://bg.wikipedia.org/?curid=819391,482,819391.0
,"Ослябя (голям десантен кораб, 1981)","на мичмани 41 матроса на срочна служба бягат от намиращия се в Владивостокския кораборемонтен завод БДК-101. Те пристигат в щаба на ТОФ и подават жалба за неуставни взаимоотношения от страна на трима мичмана и двама старшини на срочна служба. Според резултатите на следствието на прокуратурата на ТОФ в рамките на наказателно дела по член 286 ч.3 от НК на РФ – „надвишаване на длъжностните пълномощия с използване на насилие“ виновните (мичман Сергей Сидоренко, мичман Егор Киселев, мичман Алексей Коноплев, старшина 1 ранг Кизилов и главен корабен старшина Ахмадулин) понесят наказания, а на моряците на срочна служба е предоставен отпуск и билети за Лермонтово. От 2004 до 2005 г. ремонт в Далзавод. Със заповед на Главнокомандващия ВМФ, адмирала Владимир Масорин от 24.01.2006 г. на два кораба са присвоени имената „Ослябя“ (БДК-101) и „Пересвет“ (БДК-11). БДК-101 получава името си в чест на героя от Куликовската битка легендарния войн-монах Родион Ослябя. Това е направено заради съхраняването и умножаването на славните руски военноморски традиции със съдействието на Руската православна църква. БДК „Ослябя“ е третият кораб във ВМФ, носещ това име. Първият е винтовата фрегата „Ослябя“ (1858), вторият е ескадреният броненосец от 1 ранг „Ослябя“ (1903) През ноември 2007 г. БДК „Ослябя“ взема участие в десанта на курилската гряда в рамките на стратегическото командно-щабно учение (СКЩУ) „Восток-2007“. В практическите действия вземат участие над двадесет бойни кораба, съдове на тила и шест летателни апарата. БДК провеждат стоварване на морски десант и техника на необоруданото крайбрежие, прикривано от корабната и самоходна артилерия за локализация на условно огнище на тероризъм в Приморието. През април 2008 г. учения на морската пехота с морски десанта от БДК „Ослябя“. === 2010-и === През юли 2010 г. на морския десантен полигон „Клерк“ на полуостров Клерк преминават тактически учения под ръководството на началника на бреговите войски на Тихоокеанския флот генерал-майора Сергей Пушкин по извършване на морски десант. В тях приемат участие морските пехотинци на Тихоокеанския и Балтийския флотове. Според легендата на ученията е изпълнено хвърляне в „тила на врага“ на над 500 морски пехотинеца със самолети от авиацията на ТОФ. Големите десантни кораби „Николай Вилков“, „Пересвет“, „Ослябя“ и БДК-98 осъществяват стоварването на техника на брега на условния противник, още три десантни катера също провеждат десантиране, отработени са стотици бойни упражнения, маневри, задействани са практически всички съединения и подразделения на Тихоокеанския флот. Подводни лодки на Приморската флотилия от разнородни сили осигуряват прикритието. За тихоокеанците тези учения стават най-мащабните за последните 20 години. През април 2011 г. на военния полигон „Бамбурово“ в Хасанския район на Приморието преминават учения със стоварването на десант от 155 ОБРМП от големите десантни кораби „Ослябя“, БДК-98, „Николай Вилков“. През юли 2012 г. БДК „Ослябя“ в състава на група десантни кораби взема участие в мащабните учения на Тихоокеанския флот, където осъществява морски десант в залива Анива на остров Сахалин. БДК „Ослябя“ в През пролетта на 2013 г. в състава на отряд кораби на ТОФ участва в похода изпълнение на възложените задачи в районите на Тихия и Индийския океани. Отряд кораби (ЕМ „Быстрый“, БДК „Ослябя“ и МБ „Калар“) отплава от Владивосток на 3 юни и се насочва за военно-историческия морски „Поход на паметта“ посветен на победата във Великата Отечествена война, 282-рата годишнина на Тихоокеанския флот и 200-летието от раждането на адмирал Г. И. Невелской по маршрут Невелск – Южнокурилск – Северокурилск – Вилючинск – Охотск – Корсаков – Южносахалинск. Изминавайки за 25 денонощия 4200 мили корабите на военно-историческия „Похода на паметта“ пристигат в главната база на Тихоокеанския флот във Владивосток 28 юни 2013 г. През септември 2013 г. учения в Охотско море. От 3 до 8 октомври 2013 г., в рамките на празниците по повод 75 годишнина на Приморския край, кораба извършва „Поход на паметта“, посещавайки портовете Олга, Преображение, Находка и Славянка. Моряците и ветерани посещават паметници и мемориали, където отдават почести към падналите в защитата на морските граници на Русия, провеждат „уроци по мъжество“ за ученици. Големият десантен кораб „Ослябя“ преминава ремонт до 30 юни 2015 г. Съответната поръчка е публикувана в отворен вид на сайта за държавни поръчки. Ремонта е проведен в ОАО „Център за кораборемонт „Далзавод““. БДК „Ослябя“ в БДК „Ослябя“ в БДК „Ослябя“ в БДК „Ослябя“ в През март 2018 г. кораба участва в учения по морски десант с изпълняване на артилерийски стрелби и получава морски допуск за провеждането на бойни упражнения. На 5 юли 2018 г. в бухтата Кетовая под Владивосток големия десантен кораб „Ослябя“ засяда на плитчина. По думите на официалния представител на ТОФ Николай Воскресенски, съда не получава повреди. == Съвременно състояние == БДК „Ослябя“ има бордови номер 066. Влиза в състава на бригада номер 100 десантни кораби на Приморската флотилия разнородни сили на Тихоокеанския флот. Ежегодно осъществява прехвърлянето на техника на 155 бригада морска пехота на Тихоокеанския флот към морския десантен полигон, с цел провеждането на отработката на поставените задачи. Влиза в кампанията. Мястото на постоянната му дислокация е Фокино. За изминалите години БДК успешно изпълнява 15 бойни служби, превозва над 35000 десантника, изминава над 112 хиляди мили. Нееднократно е признаван за най-добър кораб от 2 ранг на Тихоокеанския флот. Явява се постоянен участник във военноморските паради на кораби на ТОФ. == Командири на кораба == Капитан 2 ранг Виталий Дубасов Капитан 3 ранг Константин Тул Капитан-лейтенант Владимир Батршин Капитан 3 ранг Владимир Комолов Капитан 2 ранг Вадим Глущенко Капитан 2 ранг Игор Акулов Капитан 2 ранг Андрей Огнев Капитан 2 ранг Лев Глущенко Капитан 3 ранг Сергей Комолов Капитан 2 ранг Петрушин Константин Капитан 2 ранг Сергей Ейсмонт Капитан 2 ранг Игор Акулов Капитан 3 ранг Александр Немиров Капитан 2 ранг Асад Тавкаев Капитан 2 ранг Олег Николаев Капитан 2 ранг Игор Спирин == Бордови номера == от 1985 г. 090 от 1989 г. 081 от 1991 г. 069 от 1994 г. 066 == Източници == == Литература == Щербаков Владимир. Десантные корабли ВМФ России. Часть 2. Техника и вооружение. М., 2014, 4 – 7 с. == Външни препратки == SDK-47 large landing ships (project 775) (1974 – 1979) ((en)) Большой десантный корабль проекта 775 ((ru)) БДК „Цезарь Куников“ ((ru)) БДК проекта 775 на russianships.info ((ru)) «Мы несем Андреевский флаг» Архив на оригинала",bg,Random,,https://bg.wikipedia.org/?curid=722464,1000,722464.0
,Кристо Неговани,"Кристо Хараламби, известен като Неговани (на албански: Kristo Haradhambi Negovani), е албански православен духовник, един от дейците на албанското възраждане в Македония.


== Биография ==
Кристо Хараламби е роден в 1875 година в търговско семейство от леринското албанско православно село Негован, тогава в Османската империя, от 1913 година - в Гърция, от което и носи прозвището си Неговани. Завършва средно образование в Атина с гръцка стипендия. Емигрира в Браила, Румъния, където работи като пристанищен работник и влиза в контакти с дейци на албанското националистическо движение. В Браила се научава да пише на албански. Неговани знае гръцки, старогръцки, латински, италиански и френски.
В 1897 година се връща в Негован и е ръкоположен за свещеник. Превръща къщата си в училище, където преподава на албански. Църковните служби също извършва на албански. Неговани е заклан на 12 февруари или 13 февруари 1905 година от четата на Йоанис Пулакас по поръка на костурския владика Герман Каравангелис, стремящ се да утвърждава елинизма срещу събуждащия се албански национализъм. Брат му свещеник Теодос Хараламби също е убит зедно с Кристо в 1905 година. В 1910 година е убит и племенникът им поп Васил Гика Стило Неговани.


== Творчество ==

Неговани е автор на проза, поезия, учебници, преводи и приказки.

Istori e Dhiatës së Vjetërë, (История на Стария завет) Букурещ, 1889;
Prishija e Hormovësë, (Разрушението на Хормова) София, 1904;
I vogëli Dhonat Argjendi, Констанца, 1904;
Bëmatë të shëntorëvet dërgimtarë, (Деяния на Светите Апостоли) София, 1906;
Istorishkronjë e Plikatit, (История на Пликати) Солун, 1909.


== Бележки ==",bg,Random,,https://bg.wikipedia.org/?curid=271554,247,271554.0
,Бън Би,"Бърнард Фриман (на английски: Bernard Freeman), по-известен със сценичното си име Бън Би (Bun B) е американски рап изпълнител и член на американското рап дуо Ю Джи Кей (UGK – абревиатура на Underground Kingz).
Той е и гостуващ лектор в Rice University, Хюстън, Тексас. Третият солов албум на изпълнителя Trill OG, издаден на 3 август 2010 г., получава оценка 5/5 от списание „The Source“ – чест, която не е оказвана на албум в продължение на пет години.


== Живот и музикална кариера ==


=== Като част от Ю Джи Кей ===
В края на 80-те години на 20 век Пимп Си създава рап дуото Ю Джи Кей със свой приятел Мичел Куин. Първия им демо запис е озаглавен „Underground King“. В същото време Бън Би е част от друга група – P.A. Militia. Двете групи се сливат и формират нова банда с името 4 Black Ministers. По-късно Куин и Джаксън напускат групата и така Бън Би и Пимп Си решават да се върнат към старото име на дуото – Ю Джи Кей. Демото, което Пимп Си записва с Мичел Куин попада на вниманието на Bigtyme Records – независим лейбъл в Хюстън, Тексас. Така се стига до издаването на EP – The Southern Way, което е забелязано от Jive Records и групата подписва договор за реализиране и издаване на пет студийни албума, като още същата година излиза и първият от тях – Too Hard To Swallow. Сингълът „Pocket Full of Stones“ се превръща в първата песен на Ю Джи Кей, която се завърта в ефира на радиостанциите в Щатите. Вторият им албум, Super Tight, излиза две години по-късно, на 30 август 1994 г. За разлика от първия, този албум успява да влезе в престижната класация Билборд Хот 200 под #95, а третият им албум, Ridin' Dirty, се изкачва до 15-а позиция. Ridin' Dirty е и най-успешния албум на групата с продадени 847 454 копия (считано към 2011 г.), въпреки че при издаването си не е придружен нито с видеоклип, нито със сингъл. След излизането на четвъртия албум, Dirty Money, Пимп Си е осъден на осем години затвор.


=== Солова кариера ===
След влизането на Пимп Си в затвора, заради нарушаване на условията на пробацията, която му е наложена за въоръжено нападение преди това, Бън Би участва в много колаборации с други рап изпълнители – „They Don't Know“ на Пол Уол, „Gimme That“ на Уиби, „I'm A G“ на Янг Джок. Той също се появява и в документалната лента Screwed In Houston, която разказва историята на рап сцената в Хюстън.
През октомври 2005 година излиза първия солов албум на Бън Би, озаглавен Trill. Албумът се изкачва до #6 в Билборд Хот 200 и #1 в Billboard Top R&B/Hip-Hop Albums. Сингли от албума са „Draped Up“, „Git It“, и „Get Throwed“.
След смъртта на Пимп Си, през 2007 г., Бън Би се завръща към соловите проекти и през 2008 г. издава втория си албум II Trill. Първият сингъл от албума е „That's Gangsta“, който дебютира под #2 Билборд Хот 200, продавайки се в 98 000 копия. Други сингли от албума са „Damn I'm Cold“ и „You're Everything“, която е посветена на Пимп Си.
Третият албум на Бън Би е озаглавен Trill OG и излиза на 3 август 2010 г. Сингли от албума са „Countin' Money“, „Trillionaire“, „Just Like That“ и „Put It Down“. Trill OG дебютира на четвърта позиция в Билборд Хот 200.
На 11 ноември 2013 г. излиза четвъртият албум на Бън Би – Trill OG: The Epilogue. Сред гост изпълнителите в него са Рик Рос, Пимп Си, Редмен, Рейкуан, Ту Чейнс и други. Единствения сингъл от албума е „Fire“.


== Дискография ==


=== Студийни албуми ===
Trill (2005)
II Trill (2008)
Trill OG (2010)
Trill OG: The Epilogue (2013)


=== Микстейпи ===
King of the Trill (2005)
Legends (with Mddl Fngz) (2005)
Whut It Dew (Vol. 2) (with Rapid Ric and Killa Kyleon) (2005)
Gangsta Grillz: The Legends Series (Vol. 1) (with DJ Drama and Mddl Fngz) (2006)
Texas Legends (with K-Sam) (2006)
Bun House (with DJ Rell) (2008)
No Mixtape (2010)


=== Сингли ===
Списък с имента на синглите, годината на издаване, лейбъла и албума, в който са включени.


== Филмография ==
Ghetto Stories (2010)
Video Girl (2011)
Something from Nothing: The Art of Rap (2012)


== Източници ==
Allmusic – Bun B",bg,Random,,https://bg.wikipedia.org/?curid=517641,713,517641.0
,Стуршьон,"Стуршьон (на шведски: Storsjön, буквално великото езеро) е 5-ото по големина езеро в Швеция (лен Йемтланд). Площта му е 456,33 km², обемът – 8,02 km³, средната дълбочина – 17,3 m, максималната – 74 m.


== Географско характеристика ==
Езерото Стуршьон е разположено в централната част на Швеция, в центъра на лена Йемтланд. То заема дълбока тектонска котловина с ледников произход. Има гористи, стръмни и силно разчленени брегове с дължина 439 km, дължина от север на юг 70 km и максимална ширина от североизток на югозапад около 25 km. Състои се от 5 обособени части: централна най-дълбока и компактна част; на северозапад – залива Квинтслевикен, на североизток – залива Ашьон, на изток – залива-фиорд Брунфловикен; на юг – дългия (48 km) и тесен залив-фиорд Мирвикен. В централната му част са разположени няколко големи (Фрьосьон, Нордерьон, Андершьон, Исьон, Веркьон) и множество малки острови. През него от крайната му северозападна част (залива Квинтслевикен) до крайната му североизточна част (залива Ашьон), при град Крокум протича река Индалселвен, вливаща се в западната част на Ботническия залив на Балтийско море.
Водосборният басейн на Стуршьон е с площ 12 100 km², като малка част от него е на норвежка територия. В него се вливат няколко реки, като най-големи са Индалселвен и Дамон, вливащи се в северозападната му част – залива Квинтслевикен.
Езерото Стуршьон е разположено на 292,8 m н.в., като колебанията на водното му ниво през годината са незначителни и плавни, с малко по-високо ниво през лятото. По този начин годишният му отток е почти постоянен и с малки отклонения. Замръзва през ноември, а се размразява през май.


== Стопанско значение, селища ==
В езерото се извършва транспортно и туристическо корабоплаване. Обект е на воден туризъм. По силно разчленените му брегове и заливи са разположени няколко предимно малки населени места, почивни станции, хотели, къмпинги и др., като най-голямото селище е град Йостершунд (административен център на лена Йемтланд), в най-източната му част, на брега на залива фиорд Брумфловикен, срещу остров Фрьосьон.


== Вижте също ==
Списък на езерата в Швеция
Списък на реките в Швеция


== Външни препратки ==
www.smhi.se Архив на оригинала от 2007-09-27 в Wayback Machine.


== Източници ==",bg,Random,,https://bg.wikipedia.org/?curid=65597,353,65597.0
,Дружество за разпространение на полезни знания,"Дру̀жество за разпространѐние на полѐзни зна̀ния е обществено-културно сдружение на българите в Букурещ. Създадено е по инициатива на Любен Каравелов в началото на 1872 г.
То е отговор на недоволството на т.нар. „млади“ сред българската емиграция във Влашко от дейността на Българското книжовно дружество в Браила. Задачите му са да увеличи знанието на българския народ, да извършва културно-пропагандаторска и просветна дейност, да издава научнопопулярно списание, учебници и учебни помагала. По устав дружеството не се занимава с политическа дейност.
Председател на дружеството е Димитър Хадживасилев. В периода 1875 – 1878 г. издава списание „Знание“. През 1875 г. е отпечатан преводът, направен от Христо Ботев на „За славянското произхождение на дунавските българе“ от Д. Иловайски. Дружеството преустановява дейността си след Априлското въстание от 1876 г.


== Източници ==",bg,Random,,https://bg.wikipedia.org/?curid=650054,126,650054.0
,Лвовско евангелие,"Սկևրի ավետարան), е средновековен илюстриран арменски ръкопис от 12 век, образец на живописната школа на Киликийското царство. Създаден е в манастира Скевра от художника-миниатюрист Григор Мличеци. Съхранява се в Националната библиотека на Полша във Варшава от 2006 г. == История == Според записа в първия колофон ръкописът е създаден в 647 г. на арменската ера (31 януари 1198 г. – 30 януари 1199 г.) Григор Мличеци започва работата върху него в манастира Млич, завършва я в манастира Скевра. За времето на създаването на евангелието се смята периодът 1197 – 1198 г. Предполага се, че ръкописът е бил предназначен за церемонията на коронацията на киликийския цар Левон I Рубинян. Подробностите на по-нататъшната съдба на ръкописа не са известни. Предполага се, че до смъртта на Левон I евангелието е съхранявано в Киликия, най-вероятно в Скевра. Възможно е изнесено оттам през 1375 г., след падането на Киликийското царство. Известно е, че през 1422 г. е закупено от човек на име Кутлубег. Името често се среща в документите на град Лвов от онова време, поради което се смята за основателно да се предположи, че сделката се е състояла там. Потвърждение за местонахождението на ръкописа на територията на Жечпосполита има в колофона от 1592 г., в който се споменава името на краля на Полша, Зигмунт III. В полските архиви има описания на Скеврското евангелие от 1830 и 1890 г. През 1930 г. то е подробно описано от виенския мъхитарист Нерсес Акинян, през 1932 г. е показано на изложба в Лвов. До Втора световна война ръкописът принадлежи на арменската униатска община на Лвов. След края на войната през 1945 г., когато става ясно, че Лвов няма да бъде в границите на Полша, викарият на Лвовската катедрала пренася евангелието в бенедиктинския манастир в село Тинец (днес район на Краков). През 1947 г. пазителят на евангелието, свещеникът Павел Счанецки (Paweł Sczaniecki), съобщава на Лех Калиновски (Lech Kalinowski) за мястото на ръкописа, като го моли информацията да се запази в тайна. През 1985 г. ръкописът се пренася в архиепископския архив в Гнезно и се каталогизира. През 1993 г. Лех Калиновски запознава с евангелието Гюнтер Принцинг (Günter Prinzing), професор в Университета „Йохан Гутенберг“ в Майнц. През 1996 г. Принцинг с колегите си от Музея на Гутенберг в Майнц провеждат реставрацията на ръкописа и организират негово проучване. Резултатите на изследванията се представят на специална конференция и се издават като отделен сборник от статии. На 4 октомври 2006 г. Лвовското евангелие се предава на Националната библиотека във Варшава. == Описание == Ръкописът е четвероевангелие, изработен е от пергамент, закупен в Кипър от поръчалия кодекса свещеник Степанос. Състои се от 426 листа, написан е с шрифт еркатагир (арменски унциал) в две колони по 15 реда. Книгописецът и илюстраторът е Григор Мличеци. Текстът на всяко едно от евангелия е предшестван от послание на Евсевий Кесарийски до Карпиан и неговите „Канони на съгласие“. Ръкописът съдържа четири миниатюри на цяла страница (22х29 cm) с изображения на евангелистите и голям брой евангелски сцени, разположени на полетата. Ръкописът има осем колофона. Първите три са написани от самия Григор Мличеци през 1198 г. и в тях той моли свещеникът Степанос да бъде споменаван в молитвите. Необичайното в тях е, че Григор не включва подобна молба за себе си. Четвъртият колофон заема няколко страници и е писан от самия Степанос. Петият запис е направен през 1219 г. от неизвестен автор, който съобщава за смъртта на Левон I. Шестият колофон е написан през 1422 г. и неговият автор, монах Симеон, съобщава за новия притежател на ръкописа – Кутлубег (Хутлубег). Следващият запис е от 1592 г. и разказва за полския собственик на евангелието, Торос Бернатович, дарил средства за възстановяването на ръкописа и за украсената със сребро подвързия. Последният колофон съдържа римуван текст, написан от реставратора и книговезеца Ованес. == Миниатюри == Скеврското евангелие е забележително произведение от ранния период на киликийската книгописна традиция. Живописната му украса се състои от хорани – архитектонични структури, съдържащи послание и „Канони“ на Евсевий, художествено оформени титулни листове към всяко от евангелията, стилизирани инициали, портрети на евангелистите и сцени от живота на Христос. Илюстрациите на ръкописа впечатляват неговите изследователи със своята художествена зрялост, издържания стил и прецизната техника. Орнаментите на хораните представляват геометрични и флорални мотиви и стилизирани изображения на реални и митични същества. Характерно е използването на крилати грифони, дракони с дълги заплетени опашки, сирени с извит стан и др. Едни от интересните образи са крилатите дракони със змийско тяло в арките на два хорана, съдържащи посланието на Евсевий. Страничният орнамент на друг хоран представлява птица с опашка във вид на завит като спирала дракон. Някои начални главни букви (инициали) са оформени като лъвски или вълчи маски. Самите хорани като цяло изглеждат тежки и монументални. Титулните страници на евангелията се различават по своята украса, техните инициали съдържат символите на евангелистите. Така например инициалът на титулната страница на евангелието от Матей представлява ангел, който има в протегната си дясна ръка евангелие, а с лявата държи крилото. Евангелието от Марк започва с инициал във вид на крилат лъв с книга в лапите и с издигнати нагоре криле. Инициалът на титулната страница на евангелието от Лука е оформен като крилат бик. Титулният инициал на евангелието от Йоан се отличава от другите. Той е изобразен като запълнена с цветен орнамент вертикална ивица, простираща се почти през цялата височина на страницата. На нейния връх е изрисуван орел, символът на евангелиста. Под него е изобразен бюстът на Йоан с евангелие в ръцете. Страничната опашка на буквата завършва с човешка глава, от устата на която излизат цветя. Тематичните миниатюри от евангелския цикъл са разположени по полетата. Сцените – Христос и Тома Неверни, Христос и самарянка, Христос и Юда – са представени в лаконичния вариант, изобразени са само главните действащи лица. Портретите на евангелистите са в съответствие с традициите на византийската иконография. На картините с портретите на Матей и Марк има изящно изрисувани предмети. Портретът на Лука представя евангелиста съсредоточен над своето писание. Представата за евангелиста като мъдрец е подчертана в миниатюрата с портрета на Йоан и неговия ученик Прохор. Йоан е изобразен в движение с вдигната ръка, като на оратор. Цялата композиция на",bg,Random,,https://bg.wikipedia.org/?curid=750102,1000,750102.0
,Стенвестник,"Стенвестник или ""стенен вестник"" обикновено е печатно издание, оформено така, че да се чете от стена.
Тази практика е съществувала още от времето на Римската империя. Първообразът на стенвестника може да се проследи по скалните рисунки, разпръснати по целия свят още в праисторическата епоха.
Стенвестниците са дело най-вече на правителствени служители, които ги поставят на места, където производството или разпространението на редовни печатни издания е трудно или скъпо. Обикновено дадена личност се наема с тази дейност. Тя също може да чете съдържанието на глас на хора, които не могат да четат.
Това явление съществува и в наши дни в развиващите се страни, както и до неотдавна в по-бедни общества и в социалистическия свят. В България по времето на социализма редакционни колективи издават стенвестници в училища, учреждения и заводи с рисунки или снимки от вестниците и с текстове, обикновено изписвани на ръка. С тях се заклеймяват постъпки на отделни хора, несъвместими с проповядвания комунистически морал, материали, мобилизиращи към труд или към организиране на масова подкрепа на партийната политика и към демонстрация на политическо противопоставяне на действия на „врага“ от капиталистическия лагер.
Дадзъбао (средно между стенвестник и дъска за обяви) по време на Културната революция в Китай са били любимо средство за разправа с „врага“. „Дадзъбао“ като термин се употребява и в наши дни, когато се подчертават диктаторските наклонности на една или друга политическа върхушка, опитваща се в условията на демокрация да използва държавната власт и медиите за прокарване на тясно корпоративни интереси в ущърб на обществото.
Съвременен вариант на стенвестниците са блоговете в интернет, които предлагат коментари или новини за определена тема, като храна, политика, култура, екология, социални проблеми, икономика, градска и суб-култура, или местни новини; други служат като лични дневници. Както при стенвестниците, така и при блоговете се набляга главно върху текста, но има и такива, които акцентиратат на изображението. За разлика от традиционната журналистика те са насочени към всички обществени слоеве.


== Външни източници ==
Хилядолетният стенвестник или средновековните графити край с. Царевец",bg,Random,,https://bg.wikipedia.org/?curid=289976,324,289976.0
,Квинт Хортензий (претор),"Квинт Хортензий Хортал (на латински: Quintus Hortensius Hortalus Q. F. L. N.) е политик на Римската република.


== Биография ==
Произлиза от род Хортензии. Син е на прочутия оратор Квинт Хортензий Хортал и Лутация, дъщеря на Квинт Лутаций Катул (консул 102 пр.н.е.). Брат е на ораторката Хортензия.
Квинт Хортал се оттегля от баща си. Приятел е с поета Катул. През 49 година пр.н.е. той служи при Юлий Цезар в Цизалпийска Галия, окупира Арминиум и е първият, който пресича Рубикон. След това е във флотата на Долабела и участва в битката при Фарсала. През 45 година пр.н.е. той е претор, а през 44 – 42 година пр.н.е. е управител на Македония. След битката при Филипи той е екзекутиран.


== Източници ==",bg,Random,,https://bg.wikipedia.org/?curid=404032,120,404032.0
,Вахански хребет,"Ваханският хребет (на руски: Ваханский хребет) е планински хребет в най-южната част на Памир, разположен на територията на Афганистан (западната част и югоизточните му склонове) и Таджикистан (североизточните му склонове). Простира се от запад на изток на протежение около 160 km, между двете съставящи реки на Пяндж – Вахандаря на юг и Памир на север. На изток и югоизток завършва до долината на река Оксу (горното течение на Бартанг), а на североизток – до долината на река Сулуистик (ляв приток на Оксу). На север чрез прохода Янгидаван (4427 m) се свързва с Южноаличурския хребет. Максимална височина връх Кохе Беландфарин 6286 m, (37°08′53″ с. ш. 73°12′55″ и. д.37.148056° с. ш. 73.215278° и. д.37.148056, 73.215278), разположен в западната му част, на афганистанска територия. Други по-високи върхове са: 5794 m³ (в централната му част), 5721 m³ (в крайната му западна част), Караджилга 5679 m, Оксой 5298 m (в крайната му източна част). Изграден е основно от вулканогенни и метаморфни скали. От северните му склонове води началото си река Памир, а от южните – реките Вахандаря и Оксу. Склоновете му са покрити с планински степи и планински пустини и са силно разчленени от трогови долини. Най-високите му части са заети от фирнови полета и ледници с обща площ 94,1 km².


== Топографска карта ==
J-43-В М 1:500000


== Източници ==",bg,Random,,https://bg.wikipedia.org/?curid=719998,216,719998.0
,Анатолий Кашпировски,"Анатолий Кашпировски (на руски: Анатолий Михайлович Кашпировский) е съветски (украински и руски) хипнотист и руски политик (депутат).
Получава широка известност чрез телевизионни сеанси по психотерапия през 1989 г.


== Биография ==
Роден на 11 август 1939 г. в Проскурив, Украйна. Баща му, Михаил Яковлевич Кашпировски (1912-1985), е военен, украинец по националност. Майка му, Ядвига Николаевна Хмелницкая (1918-2002), е полякиня.
През 1962 г. завършва Винницкия медицински институт, а после 25 години работи като психотерапевт във Винницката психиатрическа болница. През 1962-1963 г. работи като лекар в медицинския и спортен комплекс на железопътната болница във Виница.
Кандидат на медицинските науки. Бил е лекар-психотерапеват на руския национален отбор по вдигане на тежести. Майстор на спорта на СССР по тежка атлетика.
Избран (1993) за депутат в Държавната дума на Русия. Преселва се в САЩ през 1995 г.


== Лечебна дейност ==
Провежда няколко сеанса по централната съветска телевизия (първият сеанс е на 9 октомври 1989). По време на тези телемостове демонстрира дистанционно обезболяване на 2 операции на коремната кухина, както и други сензационни демонстрации върху доброволци.
В продължение на три години, от 1990 до 1993 г., в Полша той е водещ на предаването „Телевизионната клиника на д-р Кашпировски“ и е удостоен с полската телевизионна награда „Виктор“ (1990) в категория „Телевизионен водещ на годината“.
През 2005 г. в телевизионното предаване „Нека говорят“ той удря в ухото сексолога Игор Князкин.
През декември 2006 г. провежда „оздравителни“ сеанси в Челябинск. Милицията иззема от него 160 пакета със „заредена“ сол, след като е установено отсъствие на маркировка на пакетите. Прокуратурата го привлича към административна отговорност за незаконна дейност и мошеничество.
По становище на специалисти от Челябинската държавна медицинска академия, методите на хипнотизиране, използвани от Кашпировски, могат да увредят здравето, тъй като не отчитат индивидуалните особености на пациента и противопоказанията . Така например съветва онкологично болни 100 пъти да прослушат касета със запис на неговия глас.
В отговор Кашпировски заплашва, че за необоснованата проверка може дистанционно да предизвика различни изменения в организма на служителите на милицията и на прокуратурата, но няма източници да е осъществил това свое намерение.


== Политическа дейност ==
През 1993 г. е избран в Държавната дума от Либерално-демократическата партия на Русия в 189-ти Ярославски избирателен район. На 13 януари в Държавната дума е създадена фракция на партията, но Кашпировски по технически причини не влезе в нея, тъй като е в САЩ и не може да предаде заявлението си за участие. На 5 март той обявява оттеглянето си от фракцията (с факс от Америка), като обвинява Жириновски в расизъм и военна пропаганда. Въпреки това, след завръщането си в Русия през април 1994 г. Кашпировски остава във фракцията. Напусна я едва на 1 юли 1995 г.
През 1995 г. по време на терористичния акт в Будьоновск той участва в преговорите между федералните сили и терористите, водени от Шамил Басаев. В интервю за проекта „Мемориал“ Юлий Рибаков казва, че Кашпировски се е опитал да хипнотизира Басаев, но безуспешно. След обаждане до Кашпировски от Сергей Степашин, той напуска сградата на окупираната от терористите болница малко преди да бъде щурмувана от специалните части.


== Вижте също ==
Алан Чумак


== Източници ==


== Външни препратки ==
((ru)) А. Кашпировского привлекли к ответственности Архив на оригинала от 2007-01-03 в Wayback Machine., 19.12.2006",bg,Random,,https://bg.wikipedia.org/?curid=131233,530,131233.0
,Джел,"Джел (или Илекс, на латински: Ilex) е род от над 570 вида вечнозелени или листопадни цъфтящи дървета, храсти и катерливи растения от семейство Aquifoliaceae. Разпространени са от тропиците до умерените зони, като най-известен е Ilex aquifolium, използван в коледните декорации и картички. На български е известен и като бодлива зеленика, Самодивски чемшир, Остролист, Остролистен джел. Той е вечнозелен бодлив храст, достигащ обикновено височина до 3 m, но не рядко достига размерите и формата на дърво - 10 – 12 m. Името му Ilex на латински идва от „вечнозелен дъб“ (Quercus ilex). Сроден е на лавровите гори, покривали някога Средиземноморието.
Джелът е двудомно растение (отделни индивиди имат само мъжки или само женски цветове). Цветовете са разположени на миналогодишните клонки със средата между листата и са от 2 – 4 на брой и имат 4 чашелистчета, 4 венчелистчета. При мъжките има 3 цвята, а при женските са рядко повече от 1 до 3 броя. Плодът е с месеста червена обвивка със сферична форма семената са с полулунна форма. Опрашват се от насекоми и се размножават със семена. Илексът живее много дълго – до 300 години, но както повече сенколюбиви растения, расте изключително бавно. Листата му остават целогодишно, те са тъмно зелени, твърди, лъскави, доста бодливи, но много красиви. Те са с формата на обърнато яйце с ширина 2 – 6 cm, месести, назъбени в периферията с бодли от 2 – 9 на брой по всяко листо. Цвета на листата е различен от двете страни отгоре са тъмно зелени и матирани, а отдолу са светло зелени и лъскави, при изсъхване стават черни.
Растението е сенколюбиво и се среща главно във влажни и сенчести гори от източен бук, предимно в субтропичната и преходната към умерената средиземноморска зони. заема малка площ. Също така се наблюдава много рядка плодовитост, тъй като горите, в които се среща са много етажирани. Състоянието на популацията силно се влияе от промяната в местния климат и намаляването на площта на старите гори. В България се среща най-вече в горите на Странджа планина и на запад в областта на Малко Търново в резерватите „Витаново“ и „Средока“, но и в Родопите, Средна гора, Странджа и Беласица, като цяло е доста рядко срещано растение. Общото му разпространение е на Балканския полуостров, Югозападна Азия, Кавказ и Северна Африка.
Отглеждане: Илексът е подчертано сенколюбив, но расте добре и на слънце. Някои от пъстролистните му форми се нуждаят от слънце. Предпочита влажни почви. Издържа на студ, но при -20⁰ може да получи частични измръзвания. Размножава се много трудно – и от семена и от резници. Може би затова Илексът е толкова рядък и ценен вид. Най-добре е да се засаждат малки растения, защото възрастните трудно се вкореняват.
По принцип формата на растението е неправилна. Ако се остави да расте на воля, образува плътни, пищно разперени храсти, които са красиви сами по себе си. Илексът, обаче понася добре резитба и може да се оформя като дърво, стригани форми или жив плет. За това може да се вписва в различни декоративни групи. Има много различни форми – пирамидални, плачещи или пъстролистни, с ярко оцветени с жълто, краища на листата. Така че и като единично растение Илексът е много красив, но за предпочитане са пирамидалните форми. Той е много добро решение, за да се придаде живот на оголяла през зимата градина. Отрязани, листата му са трайни. Затова много често окастрените му клонки се използват в цветарството за коледна украса, венци или красиви кошници и букети, в комбинация с други растения. Може да се намери в повечето разсадници и градински центрове в България.
Във фармакологията се използват листата на растението. Те съдържат алкалоиди и теобромин и имат слабително действие и потогонен ефект, температуропонижаваи при плеврит, скарлатина, тиф и морбили, пикочогонно действие – при асцит, подагра, ревматизъм. Приложението им е вътрешно на запарка, отвара, а в хомеопатията – за лечение на ставни и очни заболявания. Плодчетата не се използват, защото в повечето случаи причиняват признаци на отравяне с повръщане и диария.


== Източници ==",bg,Random,,https://bg.wikipedia.org/?curid=505010,652,505010.0
