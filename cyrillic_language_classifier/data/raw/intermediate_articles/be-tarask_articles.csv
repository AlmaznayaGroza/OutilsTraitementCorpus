pageid,title,text,language,category,type,url,token_count,page_id
1465.0,Культура,"Культу́ра (па-лацінску: cultura — апрацоўка, урабляньне) — спалучэньне рэчыўных і духоўных каштоўнасьцяў, што ствараюцца людзьмі ў ходзе цялеснай і разумовай працы для задавальненьня сваіх патрэбаў і перадаюцца з пакаленьня ў пакаленьне. Уплывае на сьветапогляд і паводзіны чалавека, які ёсьць яе творцам, захавальнікам і распаўсюднікам. Зьяўляецца спосабам ладжаньня і разьвіцьця чалавечай жыцьцядзейнасьці, прадстаўленым у вырабах рэчыўнай і духоўнай працы, спалучэньні грамадзкіх правілаў ды ўстановаў, як і ў спалучэньні стаўленьня людзей да прыроды, саміх сябе і дачыненьняў між сабой. Абазначае спалучэньне галіновых дасягненьняў, роўню і ступені разьвіцьця.
Культура разглядаецца як цэнтральны панятак у галіне антрапалёгіі, які ахоплівае шырокае кола зьяваў, якія перадаюцца праз сацыяльнае навучаньне ў чалавечых грамадзтвах. Да культуры можна аднесьці некаторыя аспэкты чалавечых паводзінаў, сацыяльныя практыкі, а таксама выразныя формы, як то мастацтва, музыка, танцы, рытуалы, рэлігія і тэхналёгіі, выкарыстаньне інструмэнтаў, прыгатаваньне ежы, абсталяваньне і стварэньне прытулку і адзеньня. То бок такія рэчы называюць культурнымі ўнівэрсаламі, якія можна знайсьці ўва ўсіх чалавечых грамадзтвах. Панятак матэрыяльнай культуры ахоплівае фізычныя праявы культуры, як то тэхналёгіі, архітэктуру і мастацтва, у той час як духоўныя праявы культуры ўключаюць у сябе прынцыпы сацыяльнай арганізацыі, як то практыку палітычнай арганізацыі і сацыяльныя інстытуты, міталёгію, філязофію, літаратуру і навуку, што ў выніку складае нематэрыяльную культурную спадчыну грамадзтва.
Масавая культура ставіцца да масавай вытворчасьці і масавых апасродкаваных формах спажывецкай культуры, якія ўзьніклі ў XX стагодзьдзі. Некаторыя школы філязофіі, такія як марксізм і крытычная тэорыя, сьцьвярджаюць, што культура часта выкарыстоўваецца як палітычны інструмэнт эліты маніпуляваньня ніжэйшых клясай, што стварае ілжывую сьвядомасьць.


== Прызначэньне ==
Мае наступнае значэньне ў жыцьцядзейнасьці:

чалавекатварэньне (навучаньне і выхаваньне);
спазнаньне каштоўнасьцяў (іх утварэньне, успрыманьне і ацэньваньне);
адчуваньне (любаваньне прыгажосьцю мастацкіх твораў);
зносіны (наладжваньне ўзаемасувязі між людзьмі з дапамогай мовы);
пазнаваньне зьвестак (іх накапленьне, захоўваньне і перадача з пакаленьня ў пакаленьне);
творчасьць (стварэньне мастацкіх плыняў, кірункаў і твораў);
расслабленьне (аднаўленьне сілаў праз адпачынак).


== Падыходы ==
Відавочна, што ёсьць пэўная сутнасная сувязь паміж паняткамі «культура» ды «культ». Бярдзяеў пісаў: «Культура нарадзілася з культу, вытокі як сакральныя…»
Нямецкі філёзаф Вільгэльм Вунт выводзіў слова «культура» з лацінскага дзеяслова «colere», што азначае апрацоўваць, абрабляць. Адсюль і пайшло «cultus agri» — сельская гаспадарка. Значэньня панятку культура з лацінскае мовы Вунтам перакладаецца як клопат, скіраваны на паляпшэньне жыцьця.
Культуру таксама вызначаюць як «другую прыроду». Гэтае азначэньне паходзіць са Старажытнай Грэцыі, калі Дэмакрыт лічыў культуру «другой натурай».
Культура — гэта прастора, што вакол чалавека і адначасова ўнутры яго. Культура — гэта негенэтычная памяць, тое, што не перадаецца аўтаматычна, а ствараецца. Мамардашвілі ахарактэрызаваў культуру як «намаганьне чалавека быць». Культура — гэта сьвет ілюзыяў, які супрацьстаіць рэальнасьці (у сьвеце ілюзыяў чалавек можа знайсьці паратунак ад рэальнасьці).
Існуюць некалькі падыходаў да дасьледаваньня культуры:

дзейнасны падыход (культура разглядаецца як творчая дзейнасьць чалавека, як працэс і вынік творчай дзейнасьці чалавека), гэты падыход актыўна распрацоўваў Карл Маркс.
аксыялягічны (каштоўнасны) падыход (культура разглядаецца як нейкая сыстэма каштоўнасьцяў, як прастора, у якой дамінуе той ці іншы сьветапогляд, вызначальныя каштоўнасныя арыентацыі асобы і сувязі паміж людзьмі).
функцыянальны падыход (культура разглядаецца як сыстэма функцыяў, роляў, якую культура адыгрывае ў адносінах да чалавека, па задаволеньні патрэбаў). Заснавальнікам гэтага падыходу зьяўляецца ангельскі антраполяг Браніслаў Маліноўскі. Адрозьненьне паміж культурамі, на ягоную думку, выяўляецца толькі ў розных спосабах задаволеньня чалавечых патрэбаў.
семіятычны (знакавы) падыход (культура разглядаецца як сыстэма знакаў і сымбаляў, і гэты тэкст неабходна расшыфраваць, знайсьці культурны код). Гэтага падыходу прытрымліваліся постструктуралісты ды постмадэрністы.
псыхааналітычны падыход (культура разглядаецца ў непасрэднай сувязі з псыхічнымі працэсамі, сьвядомым і несьвядомым), яго прытрымліваліся Фройд, Фром, Юнг.


== Беларусь ==
На пачатак 2013 году ў галіне культуры Беларусі працавала 65 000 чалавек, зь іх 19 % складалі кіраўнікі. Сярэдні заробак у галіне складаў каля 62 % ад сярэдняга па краіне.


== Крыніцы ==


== Вонкавыя спасылкі ==

Культура Беларусі  на сайце «Жыве Беларусь»
Культура",be-tarask,Культура,ordonné,https://be-tarask.wikipedia.org/?curid=1465,604,
9030.0,Віртуальная супольнасьць,"вылучае сеткавыя арганізацыі, адрозьненьне якіх палягае ў “існаваньні паміж сябрамі арганізацыі дастаткова жорсткага ўзгадненьня іх сумеснай дзейнасьці”[8]. Але гэта не зьяўляецца такім істотным чыньнікам, каб выдзяляць асобна сеткавыя арганізацыі, якія цалкам укладаюцца ў панятак віртуальнай супольнасьці, як больш шырокай канструкцыі, што бачна з вышэй пералічаных азначэньняў віртуальных супольнасьцяў. Неабходна падкрэсьліць, што падобныя групы не абмяжоўваюцца існаваньнем у віртуальнай прасторы. “Камунікацыя амаль ніколі не абмяжоўваецца толькі адным асяроддзем”[9], а людзі заўсёды выбіраюць найбольш зручны сродак на момант патрэбы ў камунікацыі, таму віртуальныя супольнасьці могуць пераходзіць у рэальныя, і наадварот. Асноўнае адрозьненьне віртуальных супольнасьцяў гэта выкарыстаньне інфармацыйна-камунікатыўных тэхналёгіяў, празь якія рэалізуецца ўзаемадзеяньне, а яно можа быць сынхронным, як у чатах у рэжыме рэальнага часу, альбо ў сыстэме імгненнай перадачы паведамленьняў, так і асынхронным, як на дошцы абвестак, форумах і г.д. Віртуальныя группы могуць задзейнічаць сынхронную, асынхронную і зьмешаную форму ўзаемадзеяньня. Такім чынам, вялікая колькасьць азначэньняў віртуальнай супольнасьці - Хіллары было выяўлена 94 варыянты[1] - ня можа не спрыяць існаваньню мноства тыпалёгіяў гэтай зьявы. Так, некаторыя дасьледнікі бяруць да ўвагі тэхналягічны бок, плятформу камуікацыі і выдзяляюць супольнасьці, якія карыстаюцца электроннай дошкай абвестак (bulletin boards), віртуальныя дыскусійныя пляцоўкі (chat rooms), тэлеканфэрэнцыі, форумы і інш. Іншыя бяруць пад увагу сацыялягічны аспэкт функцыянаваньня віртуальнай прасторы й выдзяляюць невялікія групы і сеткі, альбо адзначаюць важкасьць месцазнаходжаньня й падзяляюць віртуальную й рэальную прастору. Таксама досыць распаўсюджаны тыпалёгіі паводле інтарэсу, аднак гэтыя тыпалёгіі могуць мець бясконцую колькасьць складнікаў. Дасьледчыкі бізнэс адносінаў падзяляюць супольнасьці паводле мэты, як, напрыклад, фармаваньне прыбытку, альбо якім чынам забясьпечваюцца патрэбы кліентаў. Эліса Портэр прапанавала ўнівэрсальную тыпалягізацыю віртуальных супольнасьцяў, якая дазваляе найбольш шырока ахапіць усе віртуальныя супольнасьці й не выключае астатніх падыходаў. Яна выдзяляе супольніцтвы, якія створаны самімі сябрамі, і тыя, якія закладзены і спансуюцца арганізацыямі. У сваю чаргу створаныя сябрамі супольнасьці падзяляюцца на сацыяльныя і прафэсійныя, а спансаваныя арганізацыямі на камэрцыйныя, некамэрцыйныя й ўрадавыя[1]. == Прычыны ўзьнікненьня віртуальных супольнасьцяў == Што тычыцца прычынаў узьнікненьня віртуальных групаў, яны могуць залежаць выключна ад індывідуальнай матывацыі, таму што “дасягненьне індывідуальных мэтаў магчымае толькі праз стварэньне сацыяльных групаў”[10], аднак розныя бар’еры, напрыклад, у выпадку людзей з фізычнымі недахопамі, фінансавымі абмежаваньнямі і г.д., не дазваляюць рэалізаваць патрэбу ў камунікацыі праз непасрэдны face-to-face кантакт і на дапамогу прыходзіць Інтэрнэт, які значна палягчае стварэньне такіх супольнасьцяў і дазваляе не губляць час на фізычны кантакт[11]. Таксама гэтая зьява можа разглядацца як вынік непарыўнага працэсу разьвіцьця й эвалюцыі грамадзтва: “перадумовы фармаваньня супольнасьцяў у сеціве зьвязаны, зноў такі, з працэсамі ўрбанізацыі, глябалізацыі ўсіх сацыяльных працэсаў, а таксама, з унутраннымі псыхалягічнымі матывамі й сацыяльнымі патрабаваньнямі сучаснага чалавека, сфармаванага ў працэсе глябальных сацыяльных працэсаў”[3], альбо разьвівацца як “эфэкт замешчаных зносінаў”[12], калі індывід у час інтэрнэт-камунікацыі хаваецца пад маскай іншай уяўнай асобы, што дазваляе асобе разьняволіцца і выявіць стрымліваемыя памкненьні, пры гэтым А. Левін і Л. Левіна сьцьвярджаюць, “што практычна ўся сеткавая камунікацыя пабудавана на ім (эфэкце замешчаных зносінаў) ” [12]. Але, напрыклад, навуковыя супольнасьці, ці адукацыйныя, дзе ёсьць патрэба дакладнай ідэнтыфікацыі асобаў, што ўзаемадзейнічаюць, наадварот, не адпавядае гэтаму выказваньню. == Мэтады дасьледаваньня == Пры дасьледаваньнях віртуальных супольнасьцяў выкарыстоўваюцца розныя мэтады ў залежнасьці ад таго, які аспэкт дзейнасьці дасьледчык акцэнтуе. Лора Гартан, Кэралін Гэйтарнсвэйт і Бэрры Ўэлман лічаць, што “ў выпадку, калі кампутарная сетка злучае людзей, атрымліваецца сацыяльная сетка, рэалізаваная праз пасрэдніцтва кампутара”[13], таму пры яе дасьледаваньнях яны выкарыстоўваюць аналіз сеткі сацыяльных сувязей (social networks analysis), які дазваляе выявіць узоры ўзаемадзеяньняў паміж людзьмі ў такіх сетках, размеркаваньне плыняў інфармацыі, уплыў гэтых адносінаў і сетак на людзей і дзейнасьць арганізацыяў. Выяўляецца, што пры зьмяншэньні ўплыву сыцыяльных роляў, сувязі апасродкаваныя кампутарам дазваляюць прыцягнуць больш шырокі спэктар удзельнікаў і пашырыць сам удзел у камунікацыі. Для правядзеньня гэтага аналізу інфармацыя зьбіраецца праз анкетаваньні, інтэрв’ю, дзёньнікі, назіраньне і кампутарны маніторынг, што шырока распаўсюджваецца ў апошні час. Аднак на маю думку, досыць цяжка вызначыць паводле гэтага мэтаду, чаму адна віртуальная супольнасьць зьяўляецца больш пасьпяховай, чым іншая. Асноўнай мэтай такога падыходу ёсьць “вывучэньне ўзораў узаемадзеяньня паміж сябрамі супольнасьці і якасьці гэтай камунікацыі”[7]. Такі падыход дае агульныя ўяўленьні аб прыродзе віртуальных супольнасьцяў і не прымае да ўвагі тэхналягічны чыньнік, які ёсьць вызначальным пры фармаваньні, менавіта, віртуальнай супольнасьці. Аднак Дж. Прыс, Х. Абрас і Д. Мэлоні-Крыхмар сьцьвярджаюць, што “насуперак распаўсюджанаму меркаваньню, выкарыстаньне сучасных тэхналёгіяў не абавязкова зьяўляецца прычынай посьпеху віртуальнай супольнасьці” [4]. Менавіта таму выкарыстоўваецца этнаграфічны падыход, які дазваляе правесьці шматузроўневы, глыбінны аналіз. Этнаграфічнае дасьледаваньне прымае да ўвагі аспэкты ўзаемадзеяньня культуры і дазваляе зазірнуць у супольнасьць знутры. Ен выкарыстоўвае такія мэтады дасьледаваньня як назіраньне, інтэрвію і дасьледаваньне архіваў. У апошні час этнаграфічны падыход набывае ўсё большую папулярнасьць сярод дасьледчыкаў сеціва. Аднак асноўным недахопам гэтага мэтада зьяўляецца тое, што ён патрабуе шмат часу і высілкаў, неабходных для грунтоўнага й добраякаснага аналізу й назіраньня, каб атрымаць глыбокае разуменьне сацыяльных узаемадзеяньняў і ролю тэхналёгіяў у станаўленьні і функцыянаваньні віртуальнай супольнасьці. Для аналізу віртуальных супольнасьцяў выкарыстоўваецца таксама эўрыстычны мэтад. Для яго рэалізацыі не патрабуецца памяшканьне, абсталяваньне альбо непасрэдны кантакт з карыстальнікамі. Таксама моцным бокам аналізу лічыцца тое, што дасьледчык робіць аналіз з пункту гледжаньня карыстальніка. Такім чынам парады, якія ён можа прадаставіць распрацоўшчыку рэсурса, улічваюць і ўлучаюць пажаданьні карыстальніка. Віртуальная супольнасьць – гэта нешта большае за праграмнае забесьпячэньне. Яна разьвіваецца ў адпаведнасьці з тым, як яе сябры ўзаемадзейнічаюць міжсобку, пры гэтым выкарыстоўваюць праграмнае забесьпячэньне для падтрыманьня такога ўзаемадзеяньня [4]. Менавіта таму для распрацоўкі і ацэнкі ВС неабходна ўлічыць два аспэкты: зручнасьць і простасьць карыстаньня і магчымасьць сацыялізацыі(sociability). Дж. Прыс, С. Абрас, Д. Мэлані-Крыхмар лічаць, што эўрыстычныя мэтады дазваляюць выявіць і зразумець фактары пасьпяховасьці віртуальных супольніцтваў. У тэксце тэрмін “віртуальная група” выкарыстоўваецца ў якасьці сіноніму “віртуальнай супольнасьці”. == Літаратура == Porter, C. E. (2004). A Typology of Virtual Communities: A Multi-Disciplinary Foundation for Future Research // JCMC 10 (1). Article 3. Рэжым дойсьця : https://web.archive.org/web/20060427044743/http://jcmc.indiana.edu/vol10/issue1/porter.html (наведаны 15.05.2006 г.) Паринов, С. И. ОНЛАЙНОВЫЕ СООБЩЕСТВА: методы исследования и практическое конструирование: [Электронны дакумэнт] : Рэжым дойсьця : https://web.archive.org/web/20060430055048/http://rvles.ieie.nsc.ru/~parinov/autoref.htm (наведаны 15.05.2006 г.) Кремлева С.О. Сетевые cообществa: [Электронны дакумэнт] : Рэжым дойсьця: http://www.library.by/portalus/modules/psychology/readme.php?subaction=showfull&id=1106643505&archive=&start_from=&ucat=16&category=16. (наведаны 15.05.2006 г.) Preece, J., Abras, Ch., Maloney-Krichmar, D.(2005). Designing and evaluating online communities: research speaks to emerging practice // International Journal of Web Based Communities (IJWBC). Vol. 1, No. 1: [Электронны дакумэнт] : Рэжым дойсьця: http://www.inderscience.com/offer.php?id=4795(наведаны 15.05.2006 г.). Kovatcheva, E, Kommers, P .(2004).",be-tarask,Культура,ordonné,https://be-tarask.wikipedia.org/?curid=9030,1000,
43622.0,Мэйнстрым,"Мэ́йнстрым (па-ангельску: mainstream — асноўная плынь) — пераважны кірунак у якой-небудзь галіне (навуковай, культурнай і інш.) для адпаведнага пэрыяду часу. Часта выкарыстоўваецца для азначэньня якіх-небудзь «афіцыйных», массавых тэндэнцыяў у культуры, мастацтве дзеля кантрасту з альтэрнатывай, андэграўндам, нямасавым, элітарным кірункам.
У прымяненьні да масавай культуры аналягічны тэрмін MOR («middle of the road», «сярэдзіна дарогі») выкарыстоўваецца для азначэньня найбольш папулярнай на радыёстанцыях і камэрцыйна прыбыльнай плыні ў папулярнай музыцы, у межах якой могуць зьмешвацца элемэнты набольш папулярных на дадзены момант стыляў. Панятак узьнік у ЗША ў 40-х гадох XX стагодзьдзя. Найбольш моцны ўплыў на музычны мэйнстрым аказваюць ЗША, Вялікабрытанія, Нямеччына й краіны Скандынавіі.",be-tarask,Культура,aléatoire,https://be-tarask.wikipedia.org/?curid=43622,101,
816.0,Гісторыя,"па гісторыі называюцца гісторыкамі. Падзеі гісторыі, якія адбываліся да часоў пісьмовага запісу лічацца перадгісторыяй. Гісторыя падзяляецца паводле глябальнай праблематыцы на сусьветную гісторыю і гісторыю асобных краін і народаў (напрыклад, гісторыя Беларусі). Паводле пэрыядызацыі вылучаюць гісторыю першабытнага ладу, старажытнага сьвету, Сярэднявечча, новага часу, найноўшага часу, сучаснасьці. Паводле галінаў досьледаў гісторыя падзяляецца на ваенную, палітычную, эканамічную гісторыі ды іншыя. Гісторыя розных бакоў культуры, навукі і тэхнікі вывучаецца гістарычнымі разьдзеламі адпаведных навук (гісторыя тэатру, гісторыя матэматыкі ды іншыя). Гісторыя можа зьяўляецца складоваю часткаю групы гуманітарных навук, што вывучае пэўны рэгіён (напрыклад, афрыканістыка), народ (сыналёгія) ці групу народаў (славяназнаўства). == Напрамкі вывучаньня == Гісторыя ўважаецца шырокай вобласьцю дасьледаваньняў, якая ахоплівае шматлікія галіны. Некаторыя зь іх засяроджваюцца на пэўным гістарычным часе, іншыя — на канкрэтным геаграфічным рэгіёне або асобнай тэме. Розныя спэцыялізацыі звычайна сумяшчаюцца. Гэтак, дасьледаваньне эканамічнай гісторыі Старажытнага Эгіпту аб’ядноўвае часавую, рэгіянальную і тэматычную пэрспэктывы. У выпадку ахопу некалькіх тэмаў колькасьць першасных крыніцаў часта бывае занадта вялікай для аднаго гісторыка. Гэта вымушае яго або звужаць сфэру свайго дасьледаваньня, або абапірацца на другасныя крыніцы дзеля атрыманьня агульнага агляду. === Паводле пэрыядаў === Храналягічны падзел ёсьць распаўсюджаным падыходам да арганізацыі гістарычнага матэрыялу на меншыя сэгмэнты. Розныя пэрыяды часта вызначаюцца на падставе дамінантных тэмаў, якія характарызуюць пэўны адрэзак часу, і значных падзеяў, што ініцыявалі гэтыя зьмены або прывялі іх да іхнага завяршэньня. У залежнасьці ад кантэксту і ўзроўню дэталізацыі пэрыяд можа ахопліваць як дзесяцігодзьдзе, гэтак і некалькі стагодзьдзяў. Традыцыйна гісторыя чалавецтва падзяляецца на дагістарычны час, гісторыю старажытнага сьвету, Сярэднявечча, гісторыю новага часу і гісторыю найноўшага часу і сучаснасьці. У залежнасьці ад рэгіёну і тэмы храналягічныя межы гэтых пэрыядаў могуць адрозьнівацца, а гісторыкі могуць выкарыстоўваць зусім іншыя пэрыядызацыі. Напрыклад, традыцыйная пэрыядызацыя гісторыі Кітаю грунтуецца на дынастыях, а падзел на дакалюмбавыя, каляніяльныя і посткаляніяльныя часы адыгрывае цэнтральную ролю ў гісторыі Амэрыкі. Дагістарычны час пачаўся з эвалюцыі відаў, падобных да чалавека, некалькі мільёнаў гадоў таму, што прывяло да зьяўленьня анатамічна сучасных людзей каля 200 тысяч гадоў таму. Пасьля гэтага людзі мігравалі з Афрыкі і засялілі большую частку Зямлі. Да канца дагістарычнага часу тэхналягічны прагрэс, у выглядзе новых і ўдасканаленых прыладаў, прывёў многія супольнасьці да адмаўленьня ад звыклага качавога ладу жыцьця, заснаванага на паляваньні і зьбіральніцтве, на карысьць аселасьці, якая падтрымлівалася раньнімі формамі земляробства. Брак пісьмовых дакумэнтаў з таго часу стварае для дасьледнікаў пэўныя цяжкасьці. Таму вывучэньне дагістарычнага часу патрабуе міждысцыплінарнага падыходу, які абапіраецца на іншыя крыніцы сьведчаньняў, як то археалёгіі, антрапалёгіі, палеанталёгіі і геалёгіі. Старажытная гісторыя, якая пачалася прыкладна ў 3500 годзе да н. э., адзначылася ўзьнікненьнем першых буйных цывілізацыяў у Мэсапатаміі, Эгіпце, Індзкай даліне, Кітаі і Пэру. Новыя сацыяльныя, эканамічныя і палітычныя стасункі абумовілі неабходнасьць разьвіцьця пісьменства. Дзякуючы прагрэсу ў сельскай гаспадарцы, зьяўленьне харчовых прыпасаў дало мажлівасьць падтрымліваць большыя папуляцыі, што прывяло да ўрбанізацыі, стварэньня гандлёвых шляхоў і зьяўленьня рэгіянальных імпэрыяў. У гэты ж час былі сфармуляваныя ўплывовыя рэлігійныя сыстэмы і філязофскія ідэі, такія як індуізм, будызм, канфуцыянства, юдаізм і грэцкая філязофія. У постклясычны час гісторыі, які пачаўся каля 500 году, уплыў рэлігіяў працягваў узрастаць. Місіянэрскія рэлігіі, такія як будызм, хрысьціянства і іслам, хутка распаўсюдзіліся і замацаваліся ў якасьці сусьветных рэлігіяў, што стала культурным зрухам, бо яны паступова выцясьнялі мясцовыя вераваньні. Тым часам міжрэгіянальныя гандлёвыя сеткі квітнелі, спрыяючы росту тэхналягічнага і культурнага абмену. У XIII—XIV стагодзьдзях Мангольская імпэрыя, заваяваўшы шматлікія тэрыторыі ў Азіі і Эўропе, стала дамінуючай сілай. Раньняя сучасная гісторыя, якая пачалася каля 1500 году, была адзначаная ўздымам эўрапейскіх дзяржаваў да глябальнай магутнасьці. Як імпэрыі з пальнай зброяй, яны актыўна дасьледавалі і калянізавалі значныя тэрыторыі ва ўсім сьвеце. У выніку Амэрыка была ўлучаная ў глябальную абвестку, што справакавала маштабны біялягічны абмен расьлінамі, жывёламі, людзьмі і хваробамі. Навуковая рэвалюцыя прывяла да значных вынаходзтваў і адкрыцьцяў ды паскорыла тэхналягічны прагрэс. Яна суправаджалася іншымі інтэлектуальнымі зрухамі, такімі як пашырэньнем гуманізму і Асьветніцтва, якія садзейнічалі сэкулярызацыі. У новай гісторыі, якая пачалася ў канцы XVIII стагодзьдзя, індустрыяльная рэвалюцыя зьмяніла эканоміку, увёўшы больш эфэктыўныя спосабы вытворчасьці. Заходнія дзяржавы стварылі велізарныя каляніяльныя імпэрыі, атрымаўшы перавагу дзякуючы індустрыялізаваным вайсковым тэхналёгіям. Узмоцнены міжнародны абмен таварамі, ідэямі і людзьмі азнаменаваў пачатак глябалізацыі. Розныя сацыяльныя рэвалюцыі аспрэчвалі ўладу аўтарытарных і каляніяльных рэжымаў, пракладаючы шлях да дэмакратыі. Разьвіцьцё ў такіх галінах, як навука, тэхналёгіі, эканоміка, паскорылася да беспрэцэдэнтных тэмпаў. Значна ўзвысіўся ўзровень жыцьця і рост насельніцтва. Гэта адбывалася, не зважаючы на шырокамаштабныя страты, выкліканыя дзьвюма сусьветнымі войнамі, якія зьмянілі міжнародны балянс сілаў, падарваўшы эўрапейскую дамінацыю. === Паводле геаграфіі === Галіны гістарычных дасьледаваньняў могуць таксама клясіфікавацца паводле геаграфічных рэгіёнаў, якія яны вывучаюць. Геаграфія адыгрывае цэнтральную ролю ў гісторыі, уплываючы на вытворчасьць ежы, выкарыстаньне прыродных рэсурсаў, эканамічную дзейнасьць, палітычныя межы і культурныя ўзаемадзеяньні. Некаторыя гістарычныя працы абмяжоўваюць свой абсяг малымі тэрыторыямі, напрыклад, вёскай або паселішчам. Іншыя засяроджваюцца на шырокіх абшарах, якія ахопліваюць цэлыя кантынэнты, як то гісторыі Афрыкі, Азіі, Эўропы, Амэрыкі і Акіяніі. Гісторыя Афрыкі пачынаецца з пачаткам чалавечай гісторыі, то бок з узьнікненьнем анатамічна сучасных людзей каля 200 тысяч гадоў таму. Вынаходніцтва пісьменства і станаўленьне цывілізацыі адбыліся ў Старажытным Эгіпце ў IV тысячагодзьдзі да н. э. У наступныя тысячагодзьдзі зьявіліся іншыя значныя цывілізацыі і каралеўствы, як то Нубія, Аксум, Картаген, Гана, Малі і Сонгай. У VII стагодзьдзі іслам пачаў распаўсюд па Паўночнай Афрыцы і стаў дамінуючай рэлігіяй у многіх імпэрыях. Адначасова ўзмоцніўся гандаль уздоўж транссахарскага маршруту. Пачынаючы з XV стагодзьдзя, мільёны афрыканцаў сталі рабамі, гвалтоўна перапраўленымі ў Амэрыку ў рамках Атлянтычнага гандлю рабамі. Большая частка кантынэнту была калянізавана эўрапейскімі дзяржавамі ў канцы XIX і пачатку XX стагодзьдзяў. У час узрастаньня нацыяналізму афрыканскія краіны паступова здабывалі незалежнасьць па Другой сусьветнай вайне. У гэты час назіраўся эканамічны рост, хуткае павелічэньне насельніцтва і барацьба за палітычную стабільнасьць. У гісторыі Азіі анатамічна сучасныя людзі зьявіліся блізу 100 тысяч гадоў таму. Як адная з калысак цывілізацыі, Азія стала домам для першых старажытных цывілізацыяў у Мэсапатаміі, Індзкай даліне і Кітаі, якія пачалі фармавацца ў IV—III тысячагодзьдзях да н. э. У наступныя тысячагодзьдзі тут узьніклі і распаўсюдзіліся ўсе асноўныя сусьветныя рэлігіі і ўплывовыя філязофскія традыцыі, як то індуізм, будызм, канфуцыянства, даасізм, хрысьціянства і іслам. Шаўковы шлях садзейнічаў гандлю і культурнаму абмену паміж часткамі Эўразіі, у той час як магутныя імпэрыі ўздымаліся і зьнікалі, як то Мангольская імпэрыя, якая дамінавала на кантынэнце ў XIII—XIV стагодзьдзях. Эўрапейскі ўплыў павялічваўся цягам",be-tarask,Гісторыя,ordonné,https://be-tarask.wikipedia.org/?curid=816,1000,
20004.0,Палеаліт,"Палеалі́т (ад палеа… + грэц. lithos камень) — дагістарычная эра, старажытны каменны век, самая раньняя і найбольш працяглая эпоха каменнага веку. Прынята лічыць, што палеаліт пачаўся 2,5 мільёна гадоў таму, у пачатку ледавіковага пэрыяду (плейстацэну). Палеаліт характарызуецца зьяўленьнем архантрапаў і пачаткам вырабу чалавекам умелым (па-лацінску: Homo habilis) каменных інструмэнтаў. Датаваньне праводзіцца па археалягічных знаходках каменных інструмэнтаў, якія потым праходзяць радыёвугляродны аналіз.
Палеаліт характарызуецца тым, людзі маглі толькі аббіваць камень і не ўмелі шліфаваць, адсутнічаў гліняны посуд. У якасьці матэрыялаў для прылад выкарыстоўвалі крэмень, косьцей жывёл, драўніну ды іншыя расьлінныя матэрыялы. Асноўнымі заняткамі чалавека падчас палеаліту былі паляваньне на мамантаў, шарсьцістых насарогаў, паўночных аленяў і іншых жывёлаў.
Умоўна прынята лічыць, што эпоха палеаліту заканчваецца з адступленьнем ледавікоў каля 10 тыс. год да н. э.


== Пэрыядызацыя ==
Ніжні палеаліт. Працягваўся ад 2 млн г. таму да 250 000 г. таму. У яго межах выдзяляюць алдувайскую ды ашэльскую культуру. Алдувайская культура характарызуецца зьяўленьнем галечных прылад. Больш позьняя ашэльская культура характарызавалася зьяўленьнем тэхнікі расколваньня каменю.
Сярэдні палеаліт (Пэрыяд Муст'е). Працягваўся ад 250 000 г. таму да 50 00030 000 гадоў таму. У розных рэгіёнах пэрыядызацыя розная, у залежнасьці ад зьяўленьня новых тэхналёгій. У Эўропе сярэдні палеаліт працягваўся ад 125 000-100 000 тыс гадоў таму да 40 000 гадоў таму.
Позьні, або верхні палеаліт


== Глядзі таксама ==
Палеаліт на Беларусі
Дагістарычны час


== Літаратура ==
Язэпенка І. М. Палеаліт // БЭ. —  Мн.: 2000 Т. 11. — С. 545.


== Вонкавыя спасылкі ==
 Paleolithic Period (анг.) Encyclopedia Britannica Праверана  7 кастрычніка 2023 г.",be-tarask,Гісторыя,aléatoire,https://be-tarask.wikipedia.org/?curid=20004,250,
20005.0,Нэаліт,"Нэалі́т ці «Новы» Каменны век (з стар.-грэц. νέος — новы + λίθος — камень) — пэрыяд разьвіцьця чалавецтва, які завяршае Каменны век. У розных частках Зямлі нэаліт пачаўся ў розны час. На Блізкім Усходзе нэаліт пачаўся каля 9500 году да н. э. Асаблівай рысай наэліту стала зьяўленьне каменных прылад, апрацаваных шліфоўкай ды паліраваньнем. Пэрыяд характарызуецца пераходам да расьлінаводзтва, пераважна вырошчваньнем злакаў (гэтак званая «Нэалітычная рэвалюцыя», якая ў шэрагу рэгіёнаў сьвету не адбылася або нават наступала бяз стадыі мэзаліту). Такі пераход спрыяў пераходу ад качавога да аседлага жыцьця і зьяўленьня вёсак. У 5-3 тысячагодзьдзях да н. э. на Зямлі ўсталяваўся цёплы і вільготны клімат (эпоха галяцэну). Археалягічныя знаходкі сьведчаць пра тое, што пераход ад зьбіральніцтва да вырошчваньня прадуктаў харчаваньня пачаўся на тэрыторыі Урадлівага паўмесяца і адбываўся пасьлядоўна ў рэгіёнах Паўднёва-Усходняй Эўропы, астатняй Эўропы. У Азіі нэалітычныя культуры разьвіваліся самастойна — земляробства тут было заснавана на рысе. Колькасьць насельніцтва Зямлі ў эпоху нэаліту ацэньваецца ў 30-50 млн чалавек. Асноўным інстумантам для вытворчасьці вырабаў застаецца крэмень. У нэаліце для яго здабычы пачынаюць выкарыстоўваць шахтны мэтад. Падчас нэаліту зарадзілася ганчарства, узьнікла ткацтва, чалавецтва вынайшла хлеб, гаршчок, човен, пачалася здабыча золата, карова стала хатняй жывёлай. У канцы нэаліту чалавек пачаў займацца жывёлагадоўляй, што дазволіла паменшыць залежнасьць ад паляваньня. Таксама паменшыліся ролі рыбалоўства і зьбіральніцтва. Такім чынам, адбыўся адыход ад эканомікі, заснаванай на паляваньні і зьбіральніцтве, і зьявілася больш часу на спэцыяльныя рамёствы. 
Нэаліт закончыўся з шырокім распаўсюджаньнем мэталічных інструмэнтаў у медным веку ці бронзавым веку ці адразу ў жалезным веку ў залежнасьці ад геаграфічнага рэгіёну (энэаліт).
Тэрмін «нэаліт» упершыню ўведзены ва ўжваньне Джонам Лебакам у 1865 годзе.


== Глядзіце таксама ==
Першабытнае грамадзтва
Каменны век
Палеаліт
Мэзаліт
Бронзавы век


== Крыніцы ==",be-tarask,Гісторыя,aléatoire,https://be-tarask.wikipedia.org/?curid=20005,277,
200952.0,Прыпяцка-нёманская культура,"Прыпяцка-нёманская культура — археалягічная культура раньненэалітычных плямён, якія ў V—IV тыс. да н. э. жылі на захадзе Беларусі, паўночным захадзе Ўкраіны, паўднёвым захадзе Летувы і на крайнім паўночным усходзе Польшчы.
Сфармавалася на аснове мясцовай познамэзалітычнай традыцыі. У пачатку існаваньня культуры ў крамянёвым інвэнтары захоўваюцца перажыткавыя мэзалітычныя рысы — лістападобныя наканечнікі стрэл, ланцэты, мікраліты. Кераміка прадстаўлена вастрадоннымі гаршкамі з грабеньчатымі расчосамі паверхні сьценак, у якія пры лепцы дабаўлялі валакністыя дамешкі. Посуд апаясваў арнамэнт глыбокіх круглых ямак пад краем венца, узорамі з грабеньчатых адбіткаў, насечак, наколаў і перакрэсьленых рысак.
Археалягічная культура блізкая ўсходнепалескаму варыянту днепра-данецкай культуры. У канцы свайго існаваньня знаходзілася пад уплывам з боку культуры лейкападобных кубкаў і культур «ляснога нэаліту» Павісьленьня. Найбольш дасьледаваныя паселішчы культуры на захадзе Беларусі — Камень, Русакова, Русаковічы.


== Літаратура ==
Чарняўскі, М. М. Да пытання вылучэння прыпяцка-нёманскай ранненеалітычнай культуры // Гістарычна-археалагічны зборнік. — 2003. — № 18. — С. 25—33.
Чарняўскі, М. М. Прыпяцка-нёманская культура / М. М. Чарняўскі // Археалогія Беларусі : энцыклапедыя: у 2 т. Т. 2: Л — Я / [складальнік Ю. У. Каласоўскі; рэдкалегія: Т. У. Бялова (галоўны рэдактар) і інш.]. — Мн.: БелЭн, 2011. — 461, [1] с. — С. 231. — ISBN 978-985-11-0549-2.",be-tarask,Гісторыя,aléatoire,https://be-tarask.wikipedia.org/?curid=200952,194,
7426.0,Каменны век,"Каменны век — самая старажытная эпоха ў развіцьці чалавецтва, на працягу якой асноўныя прылады выраблялі з каменю (крэменю), існаваў першабытны лад.Каменны век пачаўся каля 3-2,5 мільёнаў гадоў таму ў Афрыцы, калі чалавек вылучыўся з жывёльнага сьвету, і скончыўся каля 2,5-1,8 тысячаў гадоў да н.э. ў Эўропе. 


== Перадумовы ==
З заканчэньнем ледавіковай эпохі (Эпоха Вялікіх Зьледаваньняў) і зьмяненьнем надвор’я настае час каменнага веку. Эпоха каменнага веку зьяўляецца самым першым прыступкам разьвіцьця чалавека як сацыяльнай істоты.


== Агульнае апісаньне ==
Каменны век падзяляецца на 3 асноўныя этапы:

палеаліт(з грэцкай мовы - palaiós старажытны + lithōs камень) - праіснаваў да 8 тыс. да н. э.
мэзаліт (з грэцкай мовы - mésos сярэдні + lithōs камень) - праіснаваў да 9—5 тыс. да н. э.
нэаліт (з грэцкай мовы - néos новы + lithōs камень) - праіснаваў да 4—3 тыс. да н. э.
У той жа час існуе больш дробная перыядызацыя каменнага веку, якая была распрацавана французкім археолягам Габрыелем Марціл'е ў канцы 60-х гадоў 19 стагодзьдзя й паводле якой каменны век падзяляецца на:

Шэлльская культура
Мусьц'ерская культура
Салютрэйская культура
Арыньякская культура
Мадленская культура
Робэнгаўзэнская культура
Аднак, у розных мясцовасьцях сьвету чалавецтва развівалася не раўнамерна, каменныя прылады ў некаторых культурах шырока выкарыстоўваліся яшчэ ў час мэталу (у часы Жалезнага веку).
Асноўныя заняткі старажытнага чалавека каменнага веку:

паляваньне
рыбацтва
зьбіральніцтва
Асноўныя прылады працы й прыстасаваньні:

лук і стрэлы
драўляныя чаўны
рагавы нож
наканечнікі
клінкі
грубаабабітыя сякеры
кіркі
цёслы
скрабкі
разцы
скоблі


== Эпоха палеаліту ==

Эпоха палеаліту, старажытнага каменнага веку, на Зямлі пачалася каля 2 000 000 гадоў таму са зьяўленьнем першых выкапнёвых людзей у Афрыцы і Паўднёва-Усходняй Азіі.
У часы Палеаліту клімат Зямлі, яе расьлінны й жывёльны сьвет даволі моцна адрозьніваўся ад сучаснага стану. Людзі часоў Палеаліту жылі нешматлікімі згуртаваньнямі й карысталіся толькі абабітымі каменнымі прыладамі. У гэты час насельнікі эпохі Палеаліту не маглі шліфаваць каменьне й вырабляць посуд з гліны. У той жа час, акрамя прыладаў з каменьня, людзі выраблялі прылады з костак, скуры, дрэва й іншых расьлінных матэрыялаў. 
Эпоха палеаліту складаецца зь некалькіх частак:

ніжняга
сярэдняга (пэрыяд Мусьц'е)
позьняга, або верхняга палеаліту.
Апошнія тысячагодзьдзі эпохі маюць назву фінальнага, або канца палеаліту.
Першае зьяўленьне чалавека на тэрыторыі Беларусі было магчымым у эпоху сярэдняга палеаліту.
Асноўны занятак — паляваньне на мамантаў, шарсьцістых насарогаў, паўночных аленяў і іншых жывёлаў.


== Эпоха мэзаліту ==

Пасьля сканчэньня ледавіковай эпохі спрыяльныя кліматычныя ўмовы, якія насталі ў 9—8 тысячагодзьдзі да н. э., прынесьлі зьмены ў расьлінны і жывёльны сьвет. Тундравыя абшары адыйшлі на поўнач, а іх месцы занялі лясы: спачатку бярозавыя і хвойныя, затым шыракалістыя, дзе вадзілася мноства дзічыны. Шматлікія вадаёмы й рэкі спрыялі размножаньню рыб і вадаплаўных птушак. Адзначаныя перамены паўплывалі на лад жыцьця першабытнага чалавека.

Зьмены ў жыцьцёвым ладзе тагачаснага насельніцтва:

Лук са стрэламі атрымўвае шырокае выкарыстаньне й становіцца галоўнай паляўнічай зброяй. Адбываюцца істотныя зьмены ў апрацоўцы крэмяню.
Рыбалоўства значна пашырылася з адыходам ледавіка і са зьяўленьнем шматлікіх рэкаў і азёраў. Акрамя традыцыйнай зброі — гарпуна — людзі пачалі карыстацца іншымі рыбацкімі прыладамі: вудамі з касьцянымі кручкамі й сеткамі, плеценымі з лубяных валокнаў. Акрамя таго, выкарыстоўваліся пасткі з прутоў і выдзеўбаныя з камля дрэва чоўны.
Больш значную ролю пачало адыгрываць зьбіральніцтва. Здабычай служыла лясная й балотная расьліннасьць, асабліва лясныя й балотныя гарэхі, а таксама ягады, грыбы і карані.
У эпоху мэзаліту быў пакладзены пачатак працэсу прыручэньня жывёлаў. Першай з прыручаных жывёлаў быў сабака, які стаў выдатным памагатым чалавека на паляваньні.
Культуры, якія насялялі беларускія землі ў эпоху мэзаліта:

грэнская
сьвідэрская
каморніцкая
кудлаеўская
кундская
яніславіцкая
нёманская мэзалітычная
сожская


== Эпоха нэаліту ==

Адлік новага каменнага веку на тэрыторыі Беларусі пачынаецца ад часу пачатку вытворчасьці керамікі. Зьяўленьне глінянага посуду на Беларусі датуецца 1-й паловай 4-га тысячагодзьдзя да н. э., а на Палесьсі — канцом 5-га тысячагодзьдзя да н. э. Пашырэньне вытворчасьці глінянага посуду першапачаткова было зьвязана з павелічэньнем ролі зьбіральніцтва.
Зьмены ў жыцьцёвым ладзе тагачаснага насельніцтва:

каменныя прылады працы набылі большую дасканаласьць
распаўсюджаньне трохкутных наканечнікаў стрэлаў
выкарыстаньне рубячых прыладаў працы з буйных крэмянёў — макралітаў
адбываецца нэалітычная рэвалюцыя — пераход ад прысваяльнай формы працы, зьбіральніцтва й паляваньня, да вытворчай, разам з удасканаленьнем форм працы і зьяўленьнем новых рамёстваў.

Найбольш значнай падзеяй сталася нэалітычная рэвалюцыя, калі адбыўся пераход старажытнага насельніцтва ад прысваеньня гатункаў прыроды шляхам зьбіральніцтва, рыбацтва й паляваньня да вытворчай гаспадаркі - то бок земляробства й жывёлагадоўлі.
Уяўляе сабой найбольш глыбокі й значны за ўсю гісторыю чалавецтва гаспадарчы ўздым, які выклікаў рэзкія зьмены ва ўзаемаадносінах чалавека й прыроды.
Тэрмін быў распрацаваны ў 1950 годзе Г. Чайлдам. 
Культуры, якія насялялі беларускія землі ў эпоху нэаліта:

грабеньчата-накольчатай керамікі
верхнядняпроўская
днепра-данецкая
нарвенская
нёманская
лейкападобных кубкаў
шарападобных амфар
тыповай грабеньчата-ямкавай керамікі


== Матэрыяльная культура ==


=== Мастацтва ===
Пра дагістарычнае мастацтва можна даведацца толькі па захаваўшымся знаходкам каменнага век. Зьвесткі пра музычную культуру першабытных людзей можна атрымаць на аснове захаваўшызся першабытных музычных інструмэнтаў, а дадзеныя пра выяўленчае мастацтва на аснове наскальнага жывапісу, да якога адносяцца пэтрогліфы і наскальныя роспісы. Невядома, ці выконвала дагістарычнае мастацтва рэлігійную функцыю. Старажытныя людзі падчас сваіх рытуалаў выконвалі танцы, сьпявалі песьні і ігралі на розных музычных інструмэнтах.


== Крыніцы ==


== Вонкавыя спасылкі ==
 Каменны век — сховішча мультымэдыйных матэрыялаў

Першабытнае грамадзтва на тэрыторыі Беларусі
Спадчына Беларусі — спэцыялізаваны гістарычны партал",be-tarask,Гісторыя,aléatoire,https://be-tarask.wikipedia.org/?curid=7426,841,
2723.0,Геаграфія,"Геагра́фія вывучае месцазнаходжаньне, працягласьць, распаўсюджаньне і ўзаемадзеяньне ўсіх значных элемэнтаў чалавечага і фізычнага асяродзьдзя зямельнай паверхні, распаўсюджаньне жыцьця на зямлі, уключаючы чалавечае жыцьцё і ўплыў чалавечай дзейнасьці. Слова геаграфія (па-грэцку: γεωγραφία) паходзіць ад грэцкіх словаў γη (ге) — Зямля і γραφειν (графеін) — пісаць, апісваць.
Фізычная геаграфія засяроджваецца на вывучэньні фізычных аспэктаў Зямлі, што ўключае ў сябе фізычную, мэтэаралягічную і экалягічную мадэль.
Грамадзкая геаграфія уключае эканамічную, палітычную, культурную геаграфію і засяроджваецца на вывучэньні грамадзкіх ці не-фізычных аспэктаў Зямлі. Яна вывучае як чалавек прыстасоўваецца да фізычных умоў і які ў сваю чаргу робіць уплыў на фізычную Зямлю.
Акрамя гэтага геаграфія вывучае асаблівасьці месцазнаходжаньня Зямлі ў Сонечнай сыстэме і ў сусьвеце і як гэта ўплывае на фізычныя ўмовы на Зямлі.


== Разьвіцьцё геаграфіі як навукі, важнейшыя геаграфічныя адкрыцьці ==
Некаторыя ўяўленьні аб геаграфічных аб’ектах і зьявах меліся ў чалавека ўжо ў глыбокай старажытнасьці. Сьведчаньні гэтага — малюнкі зьяваў прыроды, значковыя карты-схемы, створаныя першабытнымі людзьмі. Але геаграфіі, як навукі ў тыя часы яшчэ не існавала.
Радзімай геаграфіі можна лічыць Старажытную Грэцыю. Менавіта тут зьявіліся першыя ўяўленьні аб шарападобнасьці Зямлі (Плятон), аб існаваньні геаграфічных паясоў (Арыстотэль), былі створаныя першыя мапы сьвету, сабраныя геаграфічныя зтвесткі аб Эўропе, Блізкім Ўсходзе і Лівіі (Паўночнай Афрыцы). Эратасфэн, які жыў у III ст. да н. э. у г. Александрыя ўпершыню даволі дакладна вылічыў радыюс Зямлі, ён жа прапанаваў назваць навуку аб Зямлі «геаграфіяй». Страбон на мяжы нашай эры ў 17-томнай працы «Геаграфія» абагульніў веды старажытнагрэцкіх навукоўцаў. Старажытнарымскі вучоны Пталемей у II ст. стварыў першую мапу сьвету з выкарыстаньнем сеткі геаграфічных каардынатаў.
Аднак у Сярэднявечнай Эўропе стала панаваць біблейская карціна сьвету. Веды антычных навукоўцаў былі незапатрабаванымі, увесь сьветапогляд засноўвалася на Бібліі. Толькі асобныя падарожнікі пашыралі геаграфічны далягляд эўрапейцаў. Сярод іх: вэнэцыянец Марка Пола, які зьдзейсьніў у другой палове XIII ст. падарожжа ў Кітай; Афанасій Нікіцін першы расейскі падарожнік па Індыі (XV ст.).
Прарыў у адкрыцьці эўрапейцамі новых земляў быў зроблены ў канцы XV ст. З гэтага часу пачалася эпоха Вялікіх геаграфічных адкрыцьцяў. Вось найважныя зь іх: дасягненьне Хрыстафорам Калюмбам берагоў Амэрыкі (1492), плаваньне Васка ды Гамы вакол Афрыкі да берагоў Індыі (1497-99), першае кругасьветнае плаваньне экспэдыцыі Магелана (1519-22), адкрыцьцё галяндцамі берагоў Аўстраліі (пач. XVII ст.), адкрыцтцё расейскімі землепраходцамі Сыбіры і Далёкага Ўсходу (кан. XVI—XVII стагодзьдзе). Аднак у той час географы абмяжоўваліся толькі зборам інфармацыі аб краінах і морах.
У Новы час (XVII—XIX стагодзьдзі) геаграфія стала разьвівацца, як навука аб тэрытарыяльных заканамернасьцях. Нямецкі навуковец Б. Варэн прапанаваў падзяліць геаграфію на спэцыяльную (занятую апісаньнем асобных краінаў) і агульную (мае вывучаць агульныя геаграфічныя заканамернасьці). Яго суайчынтнік А. Гумбальдт заснаваў вучэньне аб прыродных комплексах (ляндшафтах) і вылучыў ляндшафтныя зоны на Зямлі. Немец К. Рытэр прапанаваў падзяліць геаграфію на прыродазнаўчую і грамадзкую галіны. У Новы час зьявіліся паняцьці «фізычная геаграфія» (А. Гумбальдт) і «эканамічная геаграфія» (Міхаіл Ламаносаў). Географ і падарожнік XIX стагодзьдзя П. П. Сямёнаў-Цян-Шанскі казаў, што прадмет вывучэньня геаграфіі — прырода і дзейнасьць чалавека, які зьмяняе прыроду.
Выбітныя падарожнікі Новага часу: Джэймз Кук; расейскія мараплаўцы М. П. Лазараў і Ф. Ф. Белінсгаўзэн, якія адкрылі Антарктыду; Дэйвід Лівінгстан; выхадцы зь Беларусі: Ян Чэрскі, Ігнат Дамейка; Руаль Амундсэн.
Да пачатку XIX ст. геаграфія ператварылася ў сыстэму навук. Расейскі навуковец В. В. Дакучаеў заклаў асновы глебазнаўства і геаграфіі глебаў, А. І. Ваейкаў — кліматалёгіі, У. І. Вярнадзкі — біягеаграфіі, амэрыканец У. Дэвіс — геамарфалёгіі (навукі аб рэльефе). Савецкі навуковец-географ Л. С. Бэрг стварыў сучаснае вучэньне аб ляндшафтах, М. М. Баранскі сфармуляваў важныя канцэпцыі эканамічнай геаграфіі. А. А. Грыгор’еў упершыню акрэсьліў паняцьце геаграфічная абалонка, як плянэтарны комплекс, кампанэнты якога знаходзяцца ў цесным узаемадзеяньні. Геаграфічная абалонка і яе складовыя часткі — гэта і ёсьць аб’ект вывучэньня сучаснай геаграфіі.


== Асноўныя крыніцы геаграфічных ведаў ==
Да цяперашняга часу добра вывучаныя шматлікія рэгіёны Землі, таму важнай крыніцай геаграфічных ведаў зьяўляецца геаграфічная літаратура. Нараўне з гэтым, геаграфічныя дасьледаваньні працягваюцца. Пры палявых дасьледаваньнях вывучэньне геаграфічных аб’ектаў вядзецца непасрэдна на мясцовасьці. Экспэдыцыі таксама зьяўляюцца важнай крыніцай геаграфічнай інфармацыі. У сучаснай геаграфіі замест кароткатэрміновых экспэдыцыяў сталі арганізоўваць комплексныя стацыянары і пастаянна дзейныя станцыі і лябараторыі. Дзякуючы гэтаму, створана сыстэма маніторынгу навакольнага асяродзьдзя. Гэта інфармацыйная сыстэма, задача якой складаецца ў назіраньні за станам прыроднага асяродзьдзя і зьменамі, якія адбываюцца ў ім пад уплывам дзейнасьці чалавека.
Акрамя таго, у геаграфіі знайшлі ўжываньне і дыстанцыйныя мэтады дасьледаваньняў, у прыватнасьці: вывучэньне аэрафатаздымкаў і дасьледаваньне Землі з космасу. Пры выкарыстаньні дыстанцыйных мэтадаў дасьледаваньняў значна павялічваецца тэрыторыя, ахопленая назіраньнем.
Велізарнае значэньне, як крыніцы геаграфічнай інфармацыі, маюць геаграфічныя мапы. Не выпадкова мапу завуць «другой мовай» геаграфіі, бо любое геаграфічнае дасьледаваньне пачынаецца з вывучэньня мапаў і заканчваецца складаньнем новых геаграфічных мапаў.
Для вывучэньня працэсаў і зьяваў у геаграфіі ў цяперашні час шырока ўжываюцца мэтады экспэрымэнтальных дасьледаваньняў, мадэляваньне разнастайных геаграфічных працэсаў і зьяваў.
Вынікі геаграфічных дасьледаваньняў ужываюцца для плянаваньня разьвіцьця тэрыторыяў, прагназаваньня працэсаў і зьяваў, якія адбываюцца ў прыродзе.


== Глядзіце таксама ==
Геаграфічны дэтэрмінізм


== Вонкавыя спасылкі ==

National Geographic
Інтэрнацыянальнае геаграфічнае аб’яднаньне
Каралеўская геаграфічная супольнасьць
Расейская геаграфічная супольнасьць
Калегія географаў
Партал практычнай геаграфіі",be-tarask,Геаграфія,ordonné,https://be-tarask.wikipedia.org/?curid=2723,801,
147659.0,Палярны круг,"Паля́рны круг — паралель у кожным паўшар’і плянэты, пачынаючы ад якой і да полюсу ляжаць палярныя паясы, дзе бываюць палярны дзень (улетку) і палярная ноч (зімой). Строга кажучы, з прычыны атмасфэрнае рэфракцыі (на плянэтах, якія маюць атмасфэру) і таго, што Сонца назіраецца ня як кропкавы аб’ект, а як дыск, палярны дзень можна назіраць у шыротах, якія ляжаць крыху далей ад полюсу, тады як палярная ноч — толькі ў шыротах, што ляжаць крыху бліжэй да полюсу.
Паколькі палярны круг вызначаецца ў кожным паўшар’і, у плянэты можа існаваць толькі два палярныя кругі — паўночны і паўднёвы. Шырата палярных кругоў вызначаецца кутом нахілу восі кручэньня плянэты датычна плоскасьці экліптыкі.


== На Зямлі ==
Зямныя палярныя кругі месьцяцца на шыротах 66° 33′ 39″ (паўночнай і паўднёвай). Палярны круг, разьмешчаны ў Паўночным паўшар’і Зямлі, называецца Паўночным палярным кругам, у Паўднёвым паўшар’і — адпаведна Паўднёвым. У беларускай мове вобласьць ад палярнага кругу да полюсу у абодвух паўшар’ях называецца Запаляр’ем.
У дзень зімовага сонцастаяньня (21—22 сьнежня) на поўнач ад паўночнага палярнага кругу Сонца не ўзыходзіць (на поўдзень ад паўднёвага — не заходзіць), а ў дзень летняга сонцастаяньня (21—22 чэрвеня) не заходзіць (на поўдзень ад паўднёвага — не ўзыходзіць). Далей за палярным кругам гэтыя зьявы расцягваюцца на большы працяглы час.
Празь нераўнамернасьць руху Зямлі ў касьмічнай прасторы палярны круг пастаянна перамяшчаецца, яго геаграфічнае становішча нестабільнае, фактычна ён хістаецца прыкладна на 2 м на працягу дня і амаль на 100 м на працягу году. Пры дапамозе сучасных тэхналёгіяў становішча палярнага кругу можна вызначыць у любы момант часу.


=== Выбітныя адзнакі ===
У некаторых населеных пунктах ды іншых мясьцінах, якія перацінаюцца з палярным кргуам, існуе традыцыя ўсталяваньня знакаў у гонар праходжаньня тут Палярнага кругу. Напрыклад:

		
			
			
		
		
			
			
		


== На Марсе ==
Марс круціцца вакол сваёй восі амаль гэтакак жа, як і Зямля: вось кручэньня нахіленая да плоскасьці арбіты на кут 25,19°, амаль роўны куту нахілу зямной восі (23,45°). Гэта азначае, што зьмена дня і ночы, а таксама зьмена часоў году на Марсе працякаюць амаль так жа, як на Зямлі. Разьмяшчэньне палярных кругоў таксама блізкае да зямных. Шырата палярных колаў +/- 65°.


== Глядзіце таксама ==
Паўночны палярны круг
Паўднёвы палярны круг
Запаляр’е
Салехард — адзіны горад у сьвеце, разьмешчаны на Палярным крузе.",be-tarask,Геаграфія,aléatoire,https://be-tarask.wikipedia.org/?curid=147659,360,
145269.0,Гідронім,"Гідро́німы (ад па-старажытнагрэцку: ὕδωρ — вада + ὄνομα — імя) — адна з клясаў тапонімаў — назвы водных аб’ектаў (рэк, азёраў, мораў, заліваў, праліваў, каналаў і г.п.). Вывучэньне гідронімаў займаецца навука гідратапані́міка. Назвы водных аб’ектаў захоўваюцца на працягу стагодзьдзяў і тысячагодзьдзяў, таму гідронімы маюць вельмі высокую лінгва-гістарычную каштоўнасьць.
Аналіз гідронімаў дазваляе прасачыць этнічныя і міграцыйныя працэсы на прылеглай тэрыторыі, шляхі засяленьня і напрамкі міграцыі народаў, выявіць кантакты і сыстэмныя сувязі паміж рознымі этнасамі і гістарычную зьмену аднаго этнасу іншым, узнавіць геаграфічныя ўмовы мясцовасьці, гістарычныя падзеі.


== Разнавіднасьці ==
Адрозьніваюць пелагонімы (назвы мораў), лімнонімы (назвы азёраў, вадаёмаў), патамонімы (назвы рэк), гелонімы (назвы балот, забалочаных месцаў).


== Асаблівасьці ==
У гідронімах устойліва захоўваюцца архаізмы і дыялектызмы, яны часта усходзяць да моваў-субстратаў народаў, якія жылі на дадзенай тэрыторыі ў мінулым, што дазваляе выкарыстоўваць іх для вызначэньня межаў расьсяленьня этнічных супольнасьцяў (напрыклад, славян у Эўропе ці фіна-вугорскіх народаў у Эўрапейскай частцы Расеі).


== Глядзіце таксама ==
Тапонім
Тапаніміка


== Крыніцы ==",be-tarask,Геаграфія,aléatoire,https://be-tarask.wikipedia.org/?curid=145269,157,
29223.0,Бухта,"Бу́хта (па-нямецку: Bucht) — невялікая частка мора, заліва, возера, вадасховішча, адасобленая ад адкрытых вод часткамі сушы (выступамі берагоў, скаламі і прылеглымі астравамі) і абароненая імі ад хваляў і ветру.
Мясцовыя ўмовы вызначаюць гідралягічны рэжым бухты, які некалькі адрозьніваецца ад рэжыму прылеглых да яе вод.
Як правіла, бухты служаць зручным месцам стаянкі суднаў — напрыклад, Гелянджыцкая і Цамеская бухты ў Чорным моры, Залаты Рог у праліве Басфор.


== Вонкавыя спасылкі ==

 Бухта — сховішча мультымэдыйных матэрыялаў",be-tarask,Геаграфія,aléatoire,https://be-tarask.wikipedia.org/?curid=29223,75,
124237.0,Безадносная вільготнасьць,"Вільго́тнасьць безадно́сная — колькасьць вільгаці, зьмяшчанай ў кубічным мэтры паветра. Звычайна вымяраюць у г/м³ у сувязі з тым, што ў паветры той вільгаці замала. Апрача таго, пры пэўнай тэмпэратуры паветра, ў ім максымальна можа зьмяшчацца толькі пэўная колькасьць вільгаці (з павелічэньнем тэмпэратуры гэтая максымальна магчымая колькасьць павялічваецца, з паніжэньнем тэмпэратуры — колькасьць вільгаці зьніжаецца), дзеля гэтага быў уведзены іншы паказчык — адносная вільготнасьць.
Вагаецца ад 0,1—1 г/м³ узімку над мацерыкамі і ў палярных шыротах да 30 г/м³ і больш у экватарыяльным поясе. На Беларусі вагаецца ад 1,5 г/м³ узімку да 14 г/м³ улетку.


== Крыніцы ==",be-tarask,Геаграфія,aléatoire,https://be-tarask.wikipedia.org/?curid=124237,96,
112680.0,Кірунак ветру,"Кіру́нак ве́тру — адзін з паказальнікаў паветра. Мэтэаралягічны кірунак ветру паказваецца азімутам пункта, адкуль дзьме вецер; але аэранавігацыйны кірунак ветру — куды дзьме, такім чынам адрозьненьне складае 180°.
Дзеля вымярэньня кірунку ветра выкарыстоўваюць розныя прылады, якія нагадваюць ветрапаказальнікі й флюгеры (бандзера). Гэтыя прылады працуюць паводле прынцыпу руху пры самых мізэрных павеваў ветру. Флюгер паказвае пераважны кірунак ветру — ягоная хваставая частка накіравана ў бок, у які дзьме вецер.",be-tarask,Геаграфія,aléatoire,https://be-tarask.wikipedia.org/?curid=112680,68,
29130.0,Даўгата,"Даўгата́ — геаграфічная каардыната ў шэрагу сыстэмаў сфэрычных каардынатаў, якая вызначае знаходжаньне пунктаў на паверхні Зямлі, Сонца, плянэтаў і на нябеснай сфэры адносна пачатковага мэрыдыяну.
Геаграфічная даўгата λ, кут паміж роўніцай мэрыдыяну, які праходзіць праз дадзены пункт, і роўніцай пачатковага нулявога мэрыдыяну, ад якога вядзецца адлік даўготаў. На Зямлі нулявы мэрыдыян праходзіць праз Грынвіч і называецца Грынвіцкім мэрыдыянам. Даўготы ад 0 да 180° на ўсход ад нулявога мэрыдыяну называюць усходнімі, а на захад — заходнімі. Варта падкрэсьліць, што, у адрозьненьне ад шыраты, для сыстэмы даўготаў выбар пачатку адліку (нулявога мэрыдыяну) адвольны і залежыць толькі ад угоды. Да прыкладу, раней, акрамя Грынвічу, у якасьці нулявога абіралі мэрыдыяны абсэрваторыяў Парыжу, Кадысу, Пулкава (на тэрыторыі Расейскай імпэрыі) і г. д.


== Глядзіце таксама ==
Шырата
Геаграфічныя каардынаты",be-tarask,Геаграфія,aléatoire,https://be-tarask.wikipedia.org/?curid=29130,124,
145556.0,Прыроднае раянаваньне,"Прыро́днае раянава́ньне — сыстэма тэрытарыяльнага падзелу, заснаваная на выяўленьні прыродных рэгіёнаў, якія валодаюць унутраным адзінствам і своеасаблівымі індывідуальнымі рысамі прыроды. Дае прыродазнаўча-навуковую аснову для плянаваньня шматлікіх галінаў дзейнасьці чалавека, у тым ліку ў сфэры народнай гаспадаркі, культуры, аховы здароўя.
Вылучаюць прыродныя раёны па асобных прыкметах (клімат, рэльеф, глебы і іншае) або па іх комплексу (ляндшафтнае, фізыка-геаграфічнае).
Дэталёвасьць раянаваньня залежыць ад вывучанасьці адпаведнай тэрыторыі альбо таго ці іншага яе элемэнту. Розная трактоўка адных і тых жа даных або іх недастатковасьць прыводзіць часам да суіснаваньня некалькіх несупадаючых схемаў прыроднага раянаваньня адной і той жа тэрыторыі.
Для тэрыторыі Беларусі распрацаваныя: агракліматычнае, геамарфалягічнае, геахімічнае, гідрагеалягічнае, гідралягічнае, глебава-геаграфічнае, зоагеаграфічнае, ляндшафтнае, фізіка-геаграфічнае раянаваньні.


== Літаратура ==
Энцыклапедыя прыроды Беларусі: у 5 т. Т. 4: Недалька ― Стаўраліт / Рэдкал.: І. П. Шамякін (галоўны рэдактар) і інш. — Мн.: БелСЭ, 1985. — 598 с., С. 285
Прыроднае раянаванне // БЭ. —  Мн.: 2001 Т. 13. — С. 81",be-tarask,Геаграфія,aléatoire,https://be-tarask.wikipedia.org/?curid=145556,151,
65649.0,Аазіс,"Аа́зіс — гэта ізаляванае месца расьліннасьці ў пустэльні й паўпустэльнях, якое атачае крыніцу вады. Такім чынам аазіс дае жыцьцё расьлінам, жывёлам і чалавеку. Бываюць прыродныя, якія ўтвараюцца на месяцы выхаду крыніц, адносна высокага ўзроўню прэсных грунтавых водаў, перыядычных разьліваў рэк, і штучныя - пры арашэньні з калодзежаў, сьвідравін ды каналаў.
Аазісы могуць істотна адрозьнівацца па велічыні ды характары, ад невялікіх сажалак да вялізных тэрыторыяў, дзе могуць узьнікаць месты і весьціся сельскагаспадарчая дзейнасьць. Таксама менавіта аазісы вызначаюць жыцьцё чалавека ў пустэльнях, уплываючы на маршруты гандлю ды перамяшчэньня, бо аазісы зьяўляюцца адзінай магчымасьцю папаўненьня запасаў вады ды ежы. Вялікія аазісы - густа населеныя раёны з інтэнсіўным земляробствам (напрыклад, даліна Ніла ў Егіпце, Ферганская даліна ў Сярэдняе Азіі). У Антарктыдзе ёсьць антарктычная аазісы.
У сучасныя мовы слова аазіс прыйшло з грэцкае мовы: ὄασις , куды трапіла з эгіпецкае мовы: ад назвы эгіпцкага г. Аасія.",be-tarask,Геаграфія,ordonné,https://be-tarask.wikipedia.org/?curid=65649,141,
268566.0,Азярына,"Азярына, або затон —  месца на рацэ ці вадаёме, у якім ловяць рыбу нератам, або іншымі рыбалоўнымі снасьцямі.


== Апісаньне ловаў нератам ==
Нерат закідваюць у ваду, працягваюць вядомую прастору і затым выцягваюць на бераг. Месца, дзе нерат выбіраюць з вады, называецца прытонкам. Памеры азярыны бываюць вельмі розныя, часам да 2 км. Так як цяга нерата звычайна з года ў год адбываецца на адным і тым жа месцы, то яно амаль заўсёды тарнуецца асаблівым чынам: выбіраюцца камяні, карчы, выраўноўваецца, дзе можна, дно; асабліва клапоцяцца аб выбары месца са спадзістым пясчаным берагам і паступова якая памяншаецца да берага глыбінёй.


== Крыніцы ==",be-tarask,Геаграфія,aléatoire,https://be-tarask.wikipedia.org/?curid=268566,101,
145822.0,Нэатропіка,"Нэатро́піка — біягеаграфічны рэгіён, які ахоплівае ўсю Паўднёвую Амэрыку, частку Цэнтральнай Амэрыкі, астравы Карыбскага басэйну, а таксама Флорыду. Да таго, як Паўднёвая і Паўночная Амэрыка былі злучаныя Панамскім перашыйкам, на абодвух кантынэнтах існавалі розныя заалягічныя і батанічныя міры. Нягледзячы на некаторае ўзаемапранікненьне біялягічнымі відамі, адрозьненьні кантынэнтаў захаваліся і да нашага часу. У Нэатропіке, як і ў Антарктыдзе і Аўстраліі, пераважаюць віды, успадкаваныя ад старажытнага кантынэнту Гандвана.",be-tarask,Геаграфія,aléatoire,https://be-tarask.wikipedia.org/?curid=145822,66,
269549.0,Сьнегавая лінія,"Сьнегавая лінія — узровень зямной паверхні, вышэй якога назапашваньне цьвёрдых атмасфэрных ападкаў пераважае над іх раставаньнем і выпарэньнем.
Сьнегавая лінія фармуецца пад узьдзеяньнем кліматычных асаблівасьцяў дадзенай тэрыторыі, перш за ўсё суадносін цяпла і вільготнасьці, а таксама макра- і мэзарэльефа. Яна ўяўляе сабой адлюстраваньне ніжняга ўзроўню хіёнасфэры ў рэальных умовах рэльефу зямной паверхні. Сьнегавая лінія зьніжаецца ў халодных і вільготных раёнах і падымаецца ў цёплых і засушлівых. У Антарктыцы яна апускаецца да ўзроўню мора, а ў Арктыцы разьмешчаная на некалькі сотняў мэтраў вышэй за ўзровень мора. Найбольшай вышыні сьнегавая лінія дасягае ў сухіх трапічных і субтрапічных раёнах (на Тыбэцкім нагор'і і паўднёваамерыканскіх Андах да 6,5 км), зьніжаючыся на экватары да 4,4 км.",be-tarask,Геаграфія,aléatoire,https://be-tarask.wikipedia.org/?curid=269549,111,
14950.0,Палітыка,"Палі́тыка (ад грэцкага τα πολιτικά) — удзел у справах грамады. Тэрмін звычайна прымяняецца ў адносінах да грамадзянскіх урадаў, але палітыка таксама вылучаецца ва ўсіх групах чалавечага ўзаемадзеяньня, то бок карпаратыўных, акадэмічных альбо рэлігійных інстытутах. Палітыка зьяўляецца сродкам да дасягненьня і ажыцьцяўленьня палажэньняў кіраваньня і арганізаванага кантролю над чалавечай супольнасьцю.
Палітыка складаецца з «сацыяльных стасункаў, што ўключаюць у сябе ўладу або сілу». Яна характарызуецца пэўнымі правіламі палітычнае адзінкі (партыі), а таксама мэтадамі і тактыкай, што выкарыстоўваюцца пры фармуляваньні ды рэалізацыі палітпраграмы. У сучасных нацыянальных дзяржавах, людзі фармуюць палітычныя партыі, каб празь іх прадставіць свае ідэі на будаваньне і рэгуляваньня адносінаў паміж людзьмі і сацыяльнымі групамі. У партыях людзі пагаджаюцца на адну і тую ж пазыцыю паводле многіх пытаньняў, і згаджаюцца падтрымліваць адныя і тыя ж зьмены ў законы.
Разнастайнасьць мэтадаў, якія маюць месца ў палітыцы, уключаюць у сябе разьвіцьцё палітычных поглядаў сярод людзей, перамовы зь іншымі палітычнымі суб’ектамі, прасоўваньне і прыняцьцё законаў і ажыцьцяўленьне ціску на іншыя сілы, у тым ліку правядзеньне баявых дзеяньняў супраць праціўнікаў. Палітыка ажыцьцяўляецца па шырокім спэктры сацыяльных узроўняў, ад кланаў і плямёнаў традыцыйных грамадзтваў і сучасных органаў мясцовага самакіраваньня, прадпрыемстваў і ўстановаў да сувэрэнных дзяржаваў і міжнароднага ўзроўню. Вельмі часта слова палітыка асацыюецца з уладай. Палітычная сыстэма ўяўляе сабой структуру, якая вызначае прымальныя палітычныя мэтады ў дадзеным грамадзтве. Гісторыю палітычнай думкі можна прасачыць ад глыбокай старажытнасьці. То бок Плятон, Арыстотэль, Канфуцый ды шмат іншых старажытных філёзафаў разважалі і прасоўвалі розныя палітычныя мадэлі функцыяваньня грамадзтва і дзяржаўнасьці.
Палітычная навука ці паліталёгія — гэта збор студыяў, якія скіраваныя на вывучэньне палітычных паводзінаў, аналіз узяцьця ўлады, яе выкананьня. Сумежнымі прадметамі паліталёгіі ёсьць палітычная філязофія і публічная адміністрацыя. Палітфілязофія шукае ўнутраныя прычыны палітыкі і этыку публічных паводзінаў. Зь іншага боку, публічная адміністрацыя аналізуе практыку кіраваньня.


== Палітычныя сыстэмы і ідэалёгіі ==
На сёняшні дзень у сьвеце вядома 20 палітычных і ідэалягічных сыстэмаў:


== Крыніцы ==


== Вонкавыя спасылкі ==
Палітыка на Open Directory Project.  (анг.)",be-tarask,Палітыка,ordonné,https://be-tarask.wikipedia.org/?curid=14950,315,
266183.0,Безьдзяржаўнае грамадзтва,"Безьдзяржаўнае грамадзтва — гэта грамадзтва, якое не кіруецца дзяржаваю. У бездзяржаўных грамадзтвах назіраецца невялікая канцэнтрацыя ўлады; бальшыня уладных пасад, якія існуюць, вельмі абмежаваныя — не зьяўляюцца пастаяннымі пасадамі; і грамадскія органы, якія вырашаюць спрэчкі з дапамогай загадзьдзя вызначаных правілаў — невялікія. Грамадзтвы без грамадзянства вельмі адрозьніваюцца сваёй эканамічнай арганізацыяю і культурнымі практыкамі.
У той час як грамадзтвы без грамадзянства былі нормай у перадгісторыі людзтва, сёньня існуе мала грамадзтваў без грамадзянства; амаль усё насельніцтва плянэты знаходзіцца ў межах юрысдыкцыі сувэрэннай дзяржавы, хоць у некаторых рэгіёнах намінальная дзяржаўная ўлада можа быць вельмі слабай і мець невялікую або не мець фактычнай улады. На працягу гісторыі бальшыня народаў без грамадзянства інтэграваліся ў навакольныя іх дзяржаўныя грамадства.
Некаторыя палітычныя філязофіі, у прыватнасьці анархізм, лічаць дзяржаву непажаданым інстытутам, а бездзяржаўныя грамадзтва — ідэалам, у той час як марксізм лічыць, што ў посткапіталістычным грамадстве дзяржава будзе непатрэбнай і адмірае.",be-tarask,Палітыка,ordonné,https://be-tarask.wikipedia.org/?curid=266183,142,
51609.0,Кампрадорства,"Кампрадорства (па-гішпанску: comprador — пакупнік) — спосаб вядзеньня бізнэсу, пры якім прыбытак здабываецца ў выніку дзейнасьці, якая падрывае сваю нацыянальную эканоміку і памяншае яе здольнасьць да росту і разьвіцьця.
Прыкладамі такой дзейнасьці зьяўляюцца, напрыклад, абслугоўваньне інтарэсаў замежнага капіталу ў сваёй краіне і аказаньне дапамогі замежнаму капіталу ў яго канкурэнцыі з нацыянальным капіталам. Таксама такой дзейнасьцю зьяўляецца гандаль прыроднымі рэсурсамі сваёй краіны на сусьветных рынках з вывазам атрыманага прыбытку ў замежныя дзяржавы. Таксама такой дзейнасьцю зьяўляецца тольлінг алюмінія, які ёсьць прыхаванай формай экспарту электраэнэргіі і атрыманьня прыбытку з заніжанай урадам (у параўнаньні з сусьветнай) цаны на яе, зьніжанай зь меркаваньняў дапамогі разьвіцьцю нацыянальнай эканоміцы.
Сваёй дзейнасьцю кампрадоры набліжаюць сытуацыю, калі ў краіне адсутнічае нацыянальны капітал, і ўсе інфраструктурныя і прамысловыя аб’екты належаць замежнаму капіталу.


== Крыніцы ==",be-tarask,Палітыка,ordonné,https://be-tarask.wikipedia.org/?curid=51609,126,
50291.0,Свабода,"Свабо́да — у абсалютным сэнсе, кірунак падзеяў такім парадкам, што воля кожнай дзейснай асобы ў гэтых падзеях не падвергнулася гвалту з боку волі іншых.
Свабода — у самім агульным сэнсе, наяўнасьць магчымасьці выбару, варыянтаў зыходу падзеі. Адсутнасьць выбару, варыянтаў зыходу падзеі раўнасільна адсутнасьці волі. 
Свабода ёсьць адзін з выглядаў праявы выпадковасьці, скіраванае свабодай волі (усьвядомленая свабода) або стахастычным законам (непрадказальнасьць зыходу падзеі, неўсьвядомленая свабода). У гэтым сэнсе, паняцьце «свабода» процілегла паняцьцю «патрэбнасьць». 
У этыцы «свабода» зьвязаная з наяўнасьцю свабоднай волі чалавека. Свабода волі накладае на чалавека адказнасьць і абавязвае ў заслугу яго слова і ўчынкі. Учынак лічыцца маральным толькі ў тым выпадку, калі ён зьдзяйсьняецца свабоднай воляй, зьяўляецца вольным волевыяўленьнем суб'екта. У гэтым сэнсе этыка скіраваная на ўсьведамленьне чалавекам сваёй волі і зьвязанай зь ёй адказнасьцю.
У праве свабода зьвязаная не проста з адказнасьцю суб'екта за свае дзеі, якая разумее яго свабоду волі, але і зь мерай адказнасьці - ступені наяўнасьці сьвядомасьці або непрытомнасьці ўчынку. Выпрацаваньне гэтай меры адказнасьці за дзею выклікана патрабаваньнем справядлівасьці, справядлівай адплаты - меры пакараньня.
У праве — замацаваная ў канстытуцыі або іншым заканадаўчым акце мажлівасьць вызначаных паводзін чалавека (напрыклад, свабода слова, свабода веравызнаньня і г. д.). Катэгорыя «свабода» блізкая да паняцьця «права» ў суб'ектыўным сэнсе, аднак апошняе мяркуе наяўнасьць больш або меней выразнага праўнага мэханізму для рэалізацыі і звычайна карэспандуючага абавязку дзяржавы або іншага суб'екта зьдзейсьніць якое-небудзь дзеяньне (напрыклад, падаць працу ў выпадку права на працу). Наадварот, праўная свабода ня мае выразнага мэханізму рэалізацыі, ёй карэспандуе абавязак устрымлівацца ад зьдзяйсненьня якіх-небудзь парушаючых дадзеную свабоду дзеяньняў.
Свабода — сродак для дасягненьня мэты і сэнсу жыцьця чалавека. У паганцаў ідэалы свабоды паслужылі асновай стварэньня дэмакратычнага грамадзтва, клясычным прыкладам якога сталі Афіны ў Старажытнай Грэцыі. У апошнія стагодзьдзі да гэтых ідэалаў вярнулася і сучаснае грамадзтва.


== Глядзіце таксама ==
Лібэралізм
Свабода волі
Трансцэндэнтальная свабода


== Крыніцы ==


== Літаратура ==
Беляев И. А., Максимов А. М. Свобода целостного человеческого существа в социально-личностном измерении // Вестник Оренбургского государственного университета. — 2011. — № 11 (130), ноябрь. — С. 139-145.
Беляев И. А., Максимов А. М. Свобода человека как целостного природно-социально-духовного существа // Интеллект. Инновации. Инвестиции. — 2012. — № 1. — С. 202-207.
Беляев И. А., Максимов А. М. Целостность и свобода человека: монография. — Екатеринбург: Изд-во Урал. ун-та, 2004. — 180 c.
Т. Васильева. Дионис-Либер, бог свободных // Васильева Т.В. Комментарии к курсу истории античной философии. М., 2002, с. 311-315
Р. Сафрански. Вольные вариации на тему свободы // Позиции современной философии. Вып. 3. Современная философия в Германии. СПб.: Изд-во С.-Петерб. ун-та, 2004, с. 57-66
Завьялова  Г. И. Философский анилиз трансформаций свободы (логико - исторический аспект) – Дисс. Оренбург: Оренбургский госуниверситет, 2005.",be-tarask,Палітыка,aléatoire,https://be-tarask.wikipedia.org/?curid=50291,433,
1408.0,Палітычная сыстэма,"Паліты́чная сыстэ́ма — гэта дынамічная сукупнасьць інстытутаў, адносінаў і ідэяў, зьвязаных з фармаваньнем і практычным ажыцьцяўленьнем палітыкі, то бок улады і кіраваньня грамадзтвам.
Функцыі палітычнай сыстэмы:

вызначэньне мэты ў разьвіцьці грамадзтва;
яднаньне грамадзтва, яго інтэграцыя;
рэгуляваньне рэжыму сацыяльна-палітычнай дзейнасьці ў грамадзтве.


== Асноўныя формы палітычнай сыстэмы ==
Наступныя прыклады формаў палітычнай сыстэмы ўключаюць як і ўзаемавыключальныя формы (такія як манархія і рэспубліка), гэтак і тыя, якія могуць існаваць адначасова (напрыклад, дэмакратыя і сацыялізм).

Анархізм
Аўтарытарызм
Дэмакратыя
Манархія. Гэта адна з найстарэйшых палітычных сыстэмаў, якая разьвілася з пляменнай сыстэмы з адзіным кіраўніком.
Мэрытакратыя
Тэхнакратыя
Рэспубліка. Першай у гісторыі рэспублікай была Індыя, у 6 стагодзьдзі да н. э.
Султанат, ісламская палітычная сыстэма, якая заснавана на прынцыпах манархіі і тэакратыі.
Ісламская рэспубліка, ісламская і дэмакратычная палітычная сыстэма, заснаваная на тэакратыі (у якасьці каркасу) і дэмакратыі (згодна з ісламскімі этычнымі нормамі). Канстытуцыя Ірану заснаваная на гэтым прынцыпе.
Таталітарызм
Тэакратыя
Ўэстмінстэрская сыстэма
Фэадалізм


== Палітычныя сыстэмы ў антрапалёгіі ==
Антрапалёгія разглядае 4 віды палітычнай сыстэмы, якія па два разьбітыя на цэнтралізаваныя і нецэнтралізаваныя.
Нецэнтралізаваныя:

Статак
Племя
Цэнтралізаваныя:

Правадырства
Дзяржава


== Крыніцы ==",be-tarask,Палітыка,aléatoire,https://be-tarask.wikipedia.org/?curid=1408,177,
155948.0,Эмбарга,"Эмба́рга (ад гішп. Embargo) — накладаньне арышту, забарона, ад гішп. embargar — накладваць арышт, эмбарга; перашкаджаць, замінаць, паходзіць ад лац. imbarricare — перашкаджаць, замінаць; гэта:

накладаньне дзяржавай забароны на ўвоз іншымі краінамі або вываз з краіны золата або замежнай валюты, асобных відаў тавараў — зброі, сучасных тэхналёгіяў і інш;
забарона дзяржаўнай уладай заходу ў парты сваёй краіны суднаў, якія належаць іншым краінам, ці выхаду са сваіх партоў суднаў іншых краінаў;
частковае або поўнае спыненьне гандлю з пэўнымі краінамі па рашэньні ААН або іншага міждзяржаўнага аб’яднаньня ў якасьці рэпрэсіўнай меры ў адносінах да дадзенай краіны за парушэньне Статуту ААН або іншыя непрыстойныя дзеяньні.
Мэтай эмбарга могуць зьяўляцца рэпрэсаліі ў дачыненьні да іншай дзяржавы, жаданьне нанесьці яму матэрыяльную шкоду.


== Сучасныя прыклады ==
ЗША супраць Кубы. Уведзенае 14 сакавіка 1958 году супраць ураду Фульхэнсіё Батысты датычна паставак зброі падчас грамадзянскай вайны, якая вялася ад 1953 году з Рухам 26 ліпеня, які ачольваў Фідэль Кастра. 19 кастрычніка 1960 году пашырылася на гандаль усімі таварамі, акрамя харчаваньня, пасьля адбору амэрыканскіх нафтазаводаў урадам Кастра. Зьяўляецца найдаўжэйшым у гісторыі. Улучае забарону: 1) пастаўляць на Кубу амэрыканскія лекі і лекарскія распрацоўкі; 2) разьмяшчаць кубінскую інтэрнэт-рэкляму на амэрыканскіх бачынах; 3) увозіць на Кубу вырабы з больш як 10% амэрыканскіх складнікаў, у тым ліку апраграмаваньне, самалёты і электроніку; 4) выдаваць пазыкі прадпрыемствам і ўраду Кубы ад амэрыканскіх банкаў, Міжамэрыканскага банку разьвіцьця, Міжнароднага валютнага фонду і Сусьветнага банку; 5) прыставаць гандлёвым караблям да берагоў Кубы пад пагрозай паўгадовага пазбаўленьня на ўваход у парты ЗША; 6) пераводзіць грошы на Кубу праз банкі трэціх краінаў пад пагрозай спагнаньня зь іх; 7) вывозіць у ЗША кубінскі ром і цыгары. За 2010—2012 гады з замежных банкаў спагналі звыш $2 млрд за грашовыя пераводы на Кубу.


=== Беларусь ===
6 сьнежня 2021 году Савет міністраў Беларусі ўхваліў Пастанову № 700 «Аб прымяненьні спэцыяльных захадаў адносна асобных відаў тавараў», што прадугледжвала харчовае эмбарга супраць 2-х дзяржаваў Паўночнай Амэрыкі і 34-х дзяржаваў Эўропы. Паводле Пастановы, зь 1 студзеня 2022 году забараняўся увоз і збыт у Беларусі харчаваньня з ЗША і Канады, а таксама з 27 дзяржаваў Эўразьвязу, у тым ліку суседніх Латвіі, Летувы і Польшчы, ды Альбаніі, Вялікабрытаніі, Ісьляндыі, Нарвэгіі, Паўночнай Македоніі, Чарнагорыі і Швайцарыі. За першых 10 месяцаў 2021 году ў Беларусь увезьлі харчаваньня з гэтых краінаў на 530 млн даляраў. Эмбарга тычылася агародніны і гарэхаў, каўбасаў і ласункаў, малочных вырабаў, мяса і садавіны, а таксама солі. Па-за забаронай заставаліся дзіцячае харчаваньне і ежа для асабістага спажываньня, а таксама харчаваньне для перапрацоўкі.


== Глядзіце таксама ==
Байкот Алімпійскіх гульняў
Санкцыі ЗША супраць Кубы
Санкцыі ААН


== Крыніцы ==


== Літаратура ==
Г.П. Пашкоў і інш Беларуская Энцыкляпэдыя // . —  Мн.:  С. 117, кн. 1.",be-tarask,Палітыка,aléatoire,https://be-tarask.wikipedia.org/?curid=155948,439,
41406.0,Тэрарызм,"Тэрарызм (па-лацінску: terror — жах) — грамадзкая небясьпечная дзейнасьць, якая складаецца ў сьвядомым, мэтанакіраваным ужываньні ґвалту шляхам захопу закладнікаў, падпалаў, забойстваў, катаваньняў, выбухаў, запалохваньня насельніцтва і орґанаў улады або зьдзяйсьненьня іншых замахаў, на жыцьцё або здароўе ні ў чым не вінаватых людзей або пагрозы зьдзяйсьненьня злачынных дзеяньняў з мэтай дасягненьня сваіх мэтаў.
Агулам прынята, што дзеяньні, зьдзейсьненыя падчас вайны, у прыватнасьці партызанскі рух, не кваліфікуюцца як тэрарыстычныя.


== Тэрор і тэрарызм ==
Неабходна адрозьніваць два роднасных, але розных, паняцьця — тэрор і тэрарызм. Тэрор — гэта ґвалт улады зь яе дзяржаўным апаратам супраць народу з мэтай прыгнечаньня ня толькі апазыцыі, але і ўсёй грамадзкасьці, з мэтай выкліку жаху і пакіданьня думак аб супраціве. Іншымі словамі, тэрор — гэта ґвалт з боку моцнага. Упершыню сыстэмны палітычны тэрор быў разгорнуты якабінцамі падчас Францускай рэвалюцыі.Іх ідэаляґічнымі нашчадкамі былі бальшавікі, якія разгарнулі чырвоны тэрор з мэтай прыгнечаньня палітычнай апазыцыі і распаўсюджваньня сваёй улады за межы захопленых імі Пецярбургу і Масквы. Ахвяры ўладнага тэрору вылічаюцца шматлікімі тысячамі і нават мільёнамі людзей.
Затое тэрарызм — гэта ґвалт «з боку больш слабага», ґвалт, які выходзіць ад апазыцыйных праслоек грамадзтва, радыкальна наладжаных і як правіла вельмі нешматлікіх. Тэрарызм носіць палітычную, сацыяльную або нацыянальную афарбоўку ў залежнасьці ад мэт сваіх носьбітаў. Тэрарызм як зьява перасьледуе дзьве асноўныя знакавыя мэты:

Першае — зьдзейсьніць ціск на орґаны ўлады, запалохаць, пасеяць страх і няўпэўненасьць.
Другой мэтай і ў той жа час прыкметай тэрарызму зьяўляецца выкліканьне спачуваньняў сваёй мэтавай аўдыторыі, гэта значыць той праслойцы грамадзтва, якая як лічыцца паддаецца прыгнёту або дыскрымінацыі, але саступае ў радыкальнасьці тэрарыстам. Такім чынам, тэрарызм немагчымы без таго, каб тэрарысты не абвясьцілі аб сваёй адказнасьці за ажыцьцёўлены акт ґвалту.


== Глядзіце таксама ==
9/11
Выбух у Менску 4 ліпеня 2008 году
Тэрарыстычны акт у менскім мэтро 11 красавіка 2011
Выбухі ў Віцебску 2005


== Вонкавыя спасылкі ==
Terrorism Research Center  (анг.)
The terror finance blog  (анг.)
International Terrorism and Security Research  (анг.)
Jihad Monitor  (анг.)
Crimestart terrorism links  (анг.)",be-tarask,Палітыка,aléatoire,https://be-tarask.wikipedia.org/?curid=41406,321,
87603.0,Фэмінізм,"Фэмінізм (лац. femina — жанчына) — жаночы грамадзкі рух за ўраўнаваньне ў правах з мужчынамі, заснаваны ў 2-й палове XIX ст. у Францыі. У больш шырокім сэнсе — асобная філязофская канцэпцыя сацыяльна-культурнага разьвіцьця. 
Больш як паўвека да зьяўленьня фэмінізму, у верасьні 1791 г. у Парыжы француская пісьменьніца Алімпія дэ Гуж[прыбраць шаблён] (сапр. Марыя Гуз; 1748—1793) выдала брашуру «Правы жанчыны. Да каралевы» на 24 старонкі, дзе на 6—11 старонках зьмясьціла «Дэклярацыю правоў жанчыны і грамадзянкі» зь 17 артыкулаў, што паўтаралі такія самыя 17 артыкулаў 1-й францускай «Дэклярацыі правоў чалавека і грамадзяніна» ад 27 жніўня 1789 г. з даданьнем згадак пра жанчынаў. 1-ы артыкул «Дэклярацыі» дэ Гуж пачынаўся сказам: «Жанчына нараджаецца свабоднай і застаецца роўнай з мужчынам у правах». У 1792 г. у Лёндане ангельская пісьменьніца Марыя Ўулстэнкрафт(en) (1759—1797) выдала кнігу «Апраўданьне правоў жанчыны» з 13 разьдзелаў (274 старонкі), перад якой у 1790 г. выдала памфлет «Апраўданьне правоў людзей(en) у лісьце да высокашаноўнага Эдмунда Бэрка» на 159 старонках. 20 ліпеня 1848 г. у Сэнэка Фолз(en) (акруга Сэнэка(en), штат Нью-Ёрк, ЗША) сход 68 жанчынаў і 32 мужчынаў ухваліў «Дэклярацыю пачуцьцяў»(en) са сьцьвярджэньнем: «Мы лічым відавочнымі ісьцінамі, што ўсе мужчыны і жанчыны створаныя роўнымі і надзеленыя іх Творцам пэўнымі неад'емнымі правамі, сярод якіх жыцьцё, свабода і імкненьне да шчасьця». 6 лістапада 1867 г. у Ангельшчыне заснавалі Нацыянальнае таварыства за жаночае права голасу(en). У 1871 г. зьявілася Дацкае жаночае таварыства(da). 29 сакавіка 1894 г. утварылі Саюз нямецкіх жаночых аб'яднаньняў(de). Галоўнымі патрабаваньнямі руху былі правы на валоданьне маёмасьцю, навучаньне па-за домам і ўдзелу ў выбарах. У 1920-х гг. у большасьці краінаў Амэрыкі і Эўропы жанчыны атрымалі выбарчае права.
14 сьнежня 1991 г. заснавалі Беларускі саюз жанчынаў.


== Гісторыя ==
У гісторыі фэмінізму вылучаюць  тры «хвалі фэмінізму». «Першая хваля» адносіцца галоўным чынам да суфражысцкага руху XIX-га і пачатку XX-га стагодзьдзяў, у якім ключавым пытаньнем было права голасу для жанчынаў. Пад «другой хваляй» разумеюць ідэі і дзеяньні, зьвязаныя з жаночым вызваленчым рухам, якое пачало разьвівацца з 1960-х гадоў і выступала за юрыдычную і сацыяльную роўнасьць жанчынаў і мужчынаў. «Трэцяя хваля» зьяўляецца працягам «другой хвалі» і рэакцыяй на ейную няўдачу. Зьяўленьне «трэцяй хвалі» адносяць да 1990-х гадоў.
Характэрнымі рысамі фэмінізму трэцяй хвалі зьяўляецца ўключэньне кампанэнтаў квір-тэорыі, антырасізму і інтэрнацыяналізму і дэстыгматызацыя жаночай сэксуальнасьці. У прыватнасьці, стаўленьне да парнаграфіі, як да аднаго з спосабаў эксплюатацыі жанчынаў, характэрнае для другой хвалі, у трэцяй зьмяняецца на больш неўтральнае. Найбольш бачнымі прадстаўніцамі руху на сёньняшні дзень лічацца Рэбэка Ўокэр, Лілі Тэйлар, Наомі Вульф і іншыя.


== Крыніцы ==


== Вонкавыя спасылкі ==
 Фэмінізм — сховішча мультымэдыйных матэрыялаў",be-tarask,Палітыка,aléatoire,https://be-tarask.wikipedia.org/?curid=87603,414,
170266.0,Біяграфістыка,"Біяграфістыка, біяграфіка — навуковая гістарычная дысцыпліна, якая вывучае тэорыю, мэтадалёгію, гістарыяграфію, гісторыка-біяграфічную тэрміналёгію, праблематыку крыніцазнаўства на складаньне біяграфій і віды біяграфічнай прадукцыі. 
Тэрмін «біяграфістыка» замяніў тэрмін «біяграфіка», які выкарыстоўваўся ў шырокім пляне для абазначэньня літаратурна-біяграфічнага жанру. Таму адрозьніваюць:

«донавуковую» біяграфістыку (ад эпохі антычнасьці) і
навуковую біяграфістыку (з канца XVIII ст. да пачатку XIX ст.).
Донавуковая біяграфістыка, была як збор правілаў папярэджаньня, і разьвівалася ў пачатку пада уплывам агіяграфіі, а пазьней была жыцьцяпісам манархаў і вяльможаў. 
Навуковая біяграфістыка зьвязаная з разьвіцьцём гуманітарных навук у XIX ст.. З ростам аб'ёмаў друкаванай прадукцыі, з пашырэньнем структуры даведачна-інфармацыйных магчымасьцяў і разьвіцьцём слоўнікава-энцыкляпэдычнай справы.


== Літаратура ==
Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. — Київ : Наукова думка, 2003. — Т. 1. : А–В. — 688 с. : іл.  (укр.)
Петровская И.Ф. Биографика. Введение в науку и обозрение источников исторических сведений о деятелях России 1801 - 1917 годов, СПб.: ИД Петрополис, 2009. - 382 с.  (рас.)
«Теория и методология исторической науки. Терминологический словарь», отв. ред. А. О. Чубарьян, г. Москва, 2014 г., — С. 33.  (рас.)


== Вонкавыя спасылкі ==
Биографистика  (рас.)
Биографика  (рас.)",be-tarask,Асобы,ordonné,https://be-tarask.wikipedia.org/?curid=170266,194,
288966.0,Рычард Рамірэс,"Рычард Лейва Муньос Рамірэс (па-ангельску: Richard Ramírez, 29 лютага 1960 — 7 чэрвеня 2013), таксама вядомы як «Начны сталькер» — амэрыканскі сэрыйны забойца лацінаамэрыканскага паходжаньня. Забіў прынамсі 16 чалавек. Учыняў забойствы розных сацыяльных груп з асаблівай жорсткасьцю. Вызнаваў сатанізм[бел.(наркамаўка)] як сваю веру.


== Біяграфія ==


=== Дзяцінства ===
Нарадзіўся 29 лютага 1960 году ў Эль-Паса, штат Тэхас. Быў пятым і самым малодшым дзіцем у сям’і мэксыканскага эмігранта Хуліяна Рамірэса і мэксэканкі Мэрсэдэс Муньёс. 
Псыхіятар Майкл Стоўн(en) апісвае Рамірэса як ”зробленага” псыхапата ў адрозьненьне ад ”прыроджанага” псыхапата. Ён кажа, што шызоіднае расстройства асобы Рамірэса спрыяла яго абыякавасьці да пакут сваіх ахвяр і таму, што ён не паддаецца лячэньню. Стоўн таксама заявіў, што Рамірэс некалькі разоў губляў прытомнасьць і ледзь не памёр, не дажыўшы да шасьці гадоў, у выніку чаго «пазьней разьвілася скроневая эпілепсія, агрэсыўнасьць і гіпэрсэксуальнасьць».
У дзяцінстве ён пакутаваў на эпілепсію. Стаў ужываць лёгкія наркотыкі й паліць марыхуану ва ўзросьце 10 гадоў, да гэтага яго школьныя посьпехі былі сярэднія, пасьля ж яго пасьпяховасьць і дысцыпліна ўпалі канчаткова.
Хуліян Рамірэс быў схільны да прыступаў гневу, якія рэгулярна прыводзілі да фізычнага гвалту. Ён рэгулярна зьбіваў сваю жонку й дзяцей. Ад цяжкіх кулакоў малады Рычард уцякаў на могілкі, часта спаў на магілах. Рычард пайшоў з дому й спаў на вуліцы, пакуль яго не прытуліла старэйшая сястра Рут. Яе муж Раберта, заўзяты наркаман, заахвоціў Рычарда да ЛСД і распавёў аб сатанізьме — акультным сьветапоглядзе, пасьлядоўнікам якога Рамірэс называў сябе да апошніх дзён жыцьця.
У 12 гадоў ён стаў праводзіць шмат часу са сваім стрыечным братам Мігелем Рамірэсам, вэтэранам вайны ў Віетнаме. Вярнуўшыся з вайны, Мігель выхваляўся аповядамі аб тым, як ён катаваў і забіваў варожых салдат, і ў пацьверджаньне сваіх словаў паказваў брату палароідныя здымкі зьнявечаных ахвяр вайны. Мігель навучыў брата паліць марыхуану. 4 мая 1973 году Рычард стаў сьведкам сваркі паміж сваім стрыечным братам і яго жонкай. Сварка скончылася тым, што Мігель забіў сваю жонку, стрэліўшы ёй ва ўпор у твар. Кроў пры гэтым запырскала юнаму Рычарду твар. Гэта забойства й сам брат у цэлым моцна паўплывалі на псыхаэмацыйны стан Рычарда. Пасьля ўбачанага забойства Рамірэс замкнуўся ў сабе.
Пайшоў з 9 класа школы. Захапляўся цяжкай музыкай і акультызмам.


== Сям’я ==


=== Хуліян Рамірэс ===
Хуліян Рамірэс (па-ангельску: Julián Tapia Ramirez) быў эмігрантам з Мэксыкі, які пасяліўся ў Эль-Паса, Тэхас. Ён быў сямейным чалавекам зь пяцьцю дзецьмі. Аднак ён часта паддаваўся прыступам гневу, што прыводзіла да фізычнага насільля ў адносінах да жонкі й дзяцей. Ён рэгулярна зьбіваў сваю жонку й дзяцей. Ёсьць інфармацыя, што Хуліян Рамірэс прывязваў Рычарда да крыжа на могілках і зьдзекаваўся зь іх. Гэта стварыла атмасфэру страху й няўпэўненасьці ў сям’і, што нэгатыўна паўплывала на Рычарда.
Працаваў чыгуначнікам.


== Ахвяры ==
Джэні Вінкаў — 79-гадовая дзяўчына была забітая Рамірэсам 27 чэрвеня 1984 году, калі ён таксама абрабаваў яе дом у Гласэл-парку ў Лос-Анджэлесе.
Дэйл Оказасі — 17 сакавіка 1985 г. Рамірэс застрэліў 34-гадовую Оказасі ў яе доме ў Роўзьмідзе, штат Каліфорнія, пасьля нападу на яе суседку па дому Марыю Эрнандэс, 20 гадоў, якая выжыла.
Цай-Лян «Вераніка» Ю — у той жа дзень (17 сакавіка 1985 г.), што й адбылося забойства ў Розьмідзе, 30-гадовую Ю выцягнулі з машыны й забілі.
Вінцэнт Зазара — 27 сакавіка 1985 году Рамірэс уварваўся ў дом 64-гадовага Вінцэнта Зазары й забіў яго, калі той спаў.
Максін Зазара — 44-гадовая жанчына была забітая ў выніку таго ж нападу, што й яе муж Вінцэнт Зазара 27 сакавіка 1985 году.
Уільям Доі — Рамірэс уварваўся ў дом 65-гадовага Доі ў Монтэрэй-парку 14 мая 1985 г., дзе сьмяротна застрэліў яго.
Мэйбл «Ма» Бэл — 84-гадовая дзяўчына памерла пасьля таго, як Рамірэс напаў на яе ў яе доме ў Манровіі, штат Каліфорнія, 29 чэрвеня 1985 году.
Мэры Луіза Кэнан — 77-гадовая ўдава была забітая ў сваім доме ў Аркадзыі, штат Каліфорнія, 2 ліпеня 1985 году.
Джойс Люсіль Нэльсан — 61-гадовая дзяўчына была забітая да сьмерці 7 ліпеня 1985 году Рамірэсам, які таксама абрабаваў яе дом у Мантэрэй-парку. Макс Кнайдынг — 20 ліпеня 1985 году Рамірэс напаў з мачэтэ і забіў яго.
Лела Кнайдынг — 66-гадовая жонка Макса Кнейдынга таксама была забітая ў той жа дзень (20 ліпеня 1985 г.) пасьля таго, як Рамірэс уварваўся ў дом пары ў Глендэйле, Каліфорнія, які ён таксама абрабаваў.
Чайнаронг Кованант — 32-гадовы хлопец быў застрэлены ў сваім доме ў Сан-Вэлі 20 ліпеня 1985 году.
Эляс Абават — Рамірэс застрэліў 31-гадовага хлопца 8 жніўня 1985 г. у Дайманд-Бары, штат Каліфорнія, падчас крадзяжу сямейнага дома.


== Крыніцы ==",be-tarask,Асобы,ordonné,https://be-tarask.wikipedia.org/?curid=288966,731,
938.0,Навука,"выпрацоўку й тэарэтычную сыстэматызацыю аб’ектыўных ведаў аб рэчаіснасьці. У старэйшым і вузкім значэньні, як то на думку Арыстотэля, навука ставіцца да дакладных ведаў пра сябе, што можна было бы лягічна й рацыянальна растлумачына, паколькі клясычная навука старажытнасьці была цесна зьвязана зь філязофіяй. Пачынаючы з XVII стагодзьдзя натурфілязофія, якую сёньня называюць натуральнай навукай, разглядаецца як асобная галіна ад філязофіі. Тым ня менш, слова «навука» працягвае выкарыстоўвацца ў шырокім сэнсе, які абазначае пэўнае веданьне аб тэме, гэтак жа яна да гэтага часу выкарыстоўваецца ў сучасных умовах. У вузкім сэнсе слова «навука» ўжывалася такімі навукоўцамі, як то Ёган Кеплер, Галілео Галілей і Ісак Ньютан, калі яны пачалі распрацоўку законаў прыроды. У гэты пэрыяд панятак з большага ставіўся да натуральнай філязофіі, як то натуральныя навукі. Цягам XIX стагодзьдзя слова «навука» стала ўсё больш зьвязаным з навуковым мэтадам, дысцыплінаваным падыходам да вывучэньня прыроднага сьвету, у тым ліку фізыкі, хіміі, геалёгіі й біялёгіі. == Гісторыя == Навука ў шырокім сэнсе існавала да сучаснай эпохі, і ў многіх старажытных цывілізацыях, але сучасная навука настолькі розьніца па свайму падыходу й посьпехам у выніках, што цяпер вызначаецца ў строгім сэнсе гэтага тэрміну. Нашмат раней, чым у сучасную эпоху, яшчэ адным важным паваротным пунктам стала разьвіцьцё клясычнай натуральнай філязофіі ў Старажытнай Грэцыі. === Перадгісторыя сучаснай навукі === Назапашваньне навуковых ведаў пачынаецца са зьяўленьнем цывілізацыяў і пісьменнасьці, то бок вядомыя дасягненьні старажытных цывілізацыяў (старажытнаэгіпецкай, мэсапатамскай ды іншых), у розных галінах, аднак ва ўмовах панаваньня міталягічнай і перадрацыянальнай сьвядомасьці гэтыя посьпехі не выходзілі за эмпірычныя й практычныя рамкі. Гэтак, напрыклад, Старажытны Эгіпет славіўся сваімі ведамі ў галіне геамэтрыі, але калі ўзяць старажытнаэгіпецкі падручнік геамэтрыі, то там можна ўбачыць толькі набор практычных рэкамэндацыяў, выкладзеных дагматычным чынам. Паняткі, тэарэмы, аксіёмы й асабліва доказы ў ім зусім адсутнічаюць. Можна лічыць, што падмурак клясычнай навукі быў закладзены ў Старажытнай Грэцыі, пачынаючы прыкладна з VI стагодзьдзя да н. э., калі на зьмену міталягічнаму мысьленьню ўпершыню прыйшло мысьленьне рацыяналістычнае. Эмпірыя, шмат у чым запазычаная грэкамі ў эгіпцянаў і бабілянянаў, дапаўняецца навуковай мэтадалёгіяй, як то ўсталёўваюцца правілы лягічных развагаў, уводзіцца панятак гіпотэзы, зьяўляецца цэлы шэраг геніяльных прасьвятленьняў, як то тэорыя атамізму. Асабліва важную ролю ў распрацоўцы й сыстэматызацыі як мэтадаў, гэтак і саміх ведаў згуляў Арыстотэль. Адрозьненьне антычнай навукі ад сучаснай складалася ў ейным абстрактным характары, то бок панятак экспэрымэнту ў іх адсутнічаў, а навукоўцы не імкнуліся злучаць навуку з практыкай, за рэдкімі выключэньнямі. Збольшага, гэта тлумачыцца тым, што грэцкая філязофія меркавала, што гісторыя цыклічна паўтараецца, і разьвіцьцё навукі бессэнсоўна, бо яно непазьбежна скончыцца крызісам гэтай навукі. Распаўсюджаньне ў Эўропе хрысьціянства скасавала погляд на гісторыю, як на паўтаральныя пэрыяды й стварыла высокаразьвітую багаслоўскую навуку, пабудаваную на правілах лёгікі. Аднак, пасьля падзелу цэркваў у 1054 годзе, у заходняй частцы абвастрыўся крызіс багаслоўя. Тады цікавасьць да эмпірычнага оку навукі была цалкам адкінута, а навука стала зводзіцца да тлумачэньня аўтарытэтных тэкстаў і разьвіцьця фармальна-лягічных мэтадаў у асобе схалястыкі. Аднак працы антычных навукоўцаў, якія атрымалі статус аўтарытэтных данесьлі асновы антычнай навукі да Новага Часу, паслужыўшы рэальным падмуркам, на якім быў закладзены будынак сучаснай навукі. === Зараджэньне сучаснай навукі === Сучаснае экспэрымэнтальнае прыродазнаўства зарадзілся толькі ў канцы XVI стагодзьдзя. Ягонае зьяўленьне было падрыхтавана пратэстанцкай Рэфармацыяй і каталіцкай Контрарэфармацыяй, калі пад пытаньне былі пастаўлены самыя асновы сярэднявечнага сьветапогляду. Гэтак жа як Мартын Лютэр і Жан Кальвін перапрацавалі рэлігійныя дактрыны, працы Мікалая Капэрніка й Галілео Галілея прывялі да адмовы ад астраноміі Пталямэя, а працы Андрэаса Вэзаліюса й ягоных пасьлядоўнікаў унесьлі істотныя папраўкі ў мэдыцыну. Гэтыя падзеі паклалі пачатак працэсу, які цяпер мае назоў навуковай рэвалюцыі. Тэарэтычнае абгрунтаваньне новай навуковай мэтодыкі належыць Фрэнсісу Бэкану, які абгрунтаваў у сваім «Новым арганоне» пераход ад традыцыйнага дэдуктыўнага падыходу, то бок ад агульнай абстрактнай здагадкі ці аўтарытэтнага меркаваньня да прыватнага факту, да падыходу індуктыўнасьці. Зьяўленьне сыстэмаў Дэкарта й асабліва працы Ньютана, якія былі цалкам пабудаваны на экспэрымэнтальным веданьні, засьведчылі канчатковы разрыў мэтадаў і падыходаў да навукі. Апублікаваньне ў 1687 годзе «Матэматычных пачаткаў натуральнай філязофіі» працы Ісака Ньютана стала кульмінацыяй навуковай рэвалюцыі й спарадзіла ў Заходняй Эўропе беспрэцэдэнтны ўсплёск цікавасьці да навуковых публікацыяў. === Эпоха Асьветы === Разам з XVIII стагодзьдзем прыйшла «эпоха Асьветніцтва». На базе навукі, створанай Ньютанам, Дэкартам, Паскалем і Ляйбніцам, адбывалася разьвіцьцё сучаснай матэматыкі й прыродазнаўства новымі пакаленьнямі навукоўцаў. Навуковая рэвалюцыя ў прыродазнаўстве прывяла да пераменаў у філязофіі й грамадзкіх навуках, разьвіцьцё якіх у гэты пэрыяд перастала залежаць ад багаслоўскіх спрэчак. Імануіл Кант і Дэйвід Г’юм паклалі пачатак сьвецкай філязофіі, а Вальтэр і распаўсюджваньне атэізму цалкам адхілілі царкву ад вырашэньня філязофскіх пытаньняў для ўсё больш шматлікіх плястоў насельніцтва Эўропы. Працы Адама Сьміта заклалі асновы сучаснай эканомікі, а амэрыканская й француская рэвалюцыі стварылі сучаснае палітычнае ўладкаваньне сьвету. === Сучасны стан === Новыя навуковыя веды вельмі рэдка прыводзяць да вялізных зьменаў у нашым разуменьні. На думку псыхоляга Кейта Станавіча, гэта можа быць за празьмернага выкарыстаньня СМІ такіх словаў, як то «прарыў», што вядзе ўяўленьня грамадзкасьцю таго, што навука стала даказвае ўсё, што Станавіч лічыў сапраўды ілжывым. Незважаючы на тое, што ёсьць такія вядомыя выпадкі, як то тэорыя рэлятыўнасьці, якая патрабуе поўнага пераасэнсаваньня будовы сьвету, у асноўным гэта ёсьць крайнім выключэньнем. Веды ў галінах навукі дасягаюцца шляхам паступовага сынтэзу інфармацыі з розных экспэрымэнтаў, рознымі дасьледчыкамі, у розных галінах навукі, гэта больш падобна на ўзыходжаньне, чым скачок. Тэорыі адрозьніваюцца па ступені, у якой яны былі правераныя, а таксама іхнага прызнаньня ў навуковых колах і супольнасьцях. Напрыклад, геліяцэнтрычная тэорыя, тэорыя эвалюцыі, і мікробная тэорыя да гэтага часу носіць назву «тэорыя», хоць на практыцы яны лічацца сапраўднымі. == Навуковая дзейнасьць == Для ажыцьцяўленьня навуковай дзейнасьці звычайна патрабуецца спэцыяльная адукацыя. У Беларусі такую адукацыю даюць Беларускі дзяржаўны ўнівэрсытэт ды аддзелы асьпірантуры вышэйшых навуковых установаў. Навуковая праца вядзецца калектывамі, якія аб’ядноўваюцца ў інстытуты ды акадэміі (напрыклад, Нацыянальная акадэмія навук Беларусі). Дасягненьне посьпехаў у навуцы спалучаецца з прысуджэньнем акадэмічных ступеняў. У эўрапейскай сыстэме адукацыі герархія навуковых ступеняў наступная: бакаляўр, магістар, доктар філязофіі. У СССР і, адпаведна, Беларусі, спачатку прысуджаецца ступень кандыдата навук, потым доктара навук. Фармальным працягам гэтай герархіі зьяўляецца абраньне спачатку сябрам-карэспандэнтам, потым правадзейным акадэмікам Нацыянальнай акадэміі навук Беларусі. Неабходным этапам разьвіцьця навукі зьяўляецца абмен навуковымі ведамі. == Крыніцы == == Вонкавыя спасылкі == Навуковы часопіс «Nature» (анг.) Навуковы часопіс «New Scientist» (анг.) Навуковы часопіс «Science Daily»",be-tarask,Навука,ordonné,https://be-tarask.wikipedia.org/?curid=938,1000,
294676.0,Гендэрныя дасьледаваньні,"Гéндэрныя дасьлéдаваньні, гéндэрныя штудыі, гендэралёгія (англ. Gender studies) — комплекс міждысцыплінарных дасьледаваньняў (сацыялёгія, псыхалёгія, эканоміка, паліталёгія, пэдагогіка і іншыя навукі), прысьвечаных гендэрнаму фэномэну ў ягоных сацыяльных вымярэньнях. Цэнтральнымі катэгорыямі зьяўляюцца гендэр і апазіцыя маскуліннасьці і фэміннасьці, праз прызму якіх дасьледуюцца розныя аспэкты сацыяльных адносінаў — клясавыя, расавыя, нацыянальныя, палітычныя, ролевыя і інш.


== Гісторыя ==
Гендэрныя дасьледаваньні зарадзіліся ў галіне жаночых дасьледаваньняў, якія займаліся тэмай жанчынаў, фэмінізму, гендэру і палітыкі. Цяпер гэтая сфэра перасякаецца з квір-дасьледаванньямі і мужчынскімі дасьледаваньнямі. 
Такія пісьменьніцы і мысьляркі, як Вірджынія Ўулф і Сымона дэ Бавуар, лічацца папярэдніцамі гендэрных дасьледаваньняў.


== Акадэмічная дысцыпліна ==
Унівэрсытэцкія ступені ў галіне гендэрных дасьледаваньняў былі ўпершыню ўведзеныя ў ЗША ў 1970-х гадах. Першыя дасьледаваньні ў Эўропе былі адкрытыя ў Нямеччыне ва ўнівэрсытэце Ольдэнбургу і Ўнівэрсытэце імя Гумбальта ў Бэрліне ў 1985 г. (гэта былі міждысцыплінарныя дасьледаваньні). У выніку Балёнскага працэсу і ўніфікацыі галінай навучаньня ў Эўрапейскім Зьвязе гендэрныя дасьледаваньні былі створаныя ў іншых унівэрсытэтах Эўропы.
У 1997 годзе ў Менску быў створаны першы ў Беларусі і адзін зь першых у рэгіёне Цэнтар гендэрных дасьледаваньняў пры Эўрапейскім гуманітарным унівэрсытэце. Заснавальніца - Алена Гапава пры падтрымцы Фонду Джона Д. і Кэтрын Т. МакАртураў. 


== Крыніцы ==",be-tarask,Навука,aléatoire,https://be-tarask.wikipedia.org/?curid=294676,194,
43847.0,Спорт,"Спорт (анг. sport, скарачэньне ад пачатковага анг. disport — «гульня», «забаўка») — арганізаваная паводле вызначаных правілаў дзейнасьць людзей, якая складаецца ў супастаўленьні іх фізычных і інтэлектуальных здольнасьцяў, а таксама падрыхтоўцы да гэтай дзейнасьці і міжасобасныя стасункі, што ўзьнікаюць у яе працэсе.
Спорт становіць сабой спэцыфічны шэраг фізычнай і інтэлектуальнай актыўнасьці, якая зьдзясьняецца з мэтай спадужніцтва, а таксама мэтанакіраванай падрыхтоўкі да іх шляхам разьмінкі, трэнаваньня, у спалучэньні з адпачынкам, імкненьнем паступовага паляпшэньня фізычнага здароўя, узвышэньня ўзроўню інтэлекту, атрыманьня маральнага задавальненьня, імкненьня да дасканаласьці, паляпшэньне асабістых, групавых і абсалютных рэкордаў, славе, паляпшэньня ўласных фізычных магчымасьцяў і навыкаў.


== Гісторыя ==

Разьвіцьцё і зьмена спорту на працягу чалавечай гісторыі можа шмат расказаць як аб сацыяльных зьменах у грамадзтве наогул, так і аб існасьці спорту ў прыватнасьці.
Шматлікія прыклады пячорнага мастацтва, адкрытыя на сёньняшні дзень, утрымоўваюць выявы рытуальных цырыманіяльных сцэн. Нягледзячы на тое, што дзеяньні, якія захаваны на гэтых выявах, нельга аднесьці выключна да сучаснага паняцьця аб спорце, усё жа можна зрабіць выснову, што ўжо тады існавалі заняткі і рытуалы, якія нагадваюць спартовую дзейнасьць. Прычым гэтыя выявы, зьмешчаныя ў Францыі, Афрыцы і Аўстраліі, былі зробленыя 30 000 гадоў назад.
Існуюць прадметы і будынкі, якія гавораць аб тым, што на тэрыторыі Кітаю існавала дзейнасьць, якая падыходзіць пад сучаснае азначэньне спорту, ужо за 4000 гадоў да нашай эры. Па ўсёй бачнасьці, гімнастыка была папулярным відам спорту ў старажытным Кітаі. Выявы і прадметы ў магільнях фараонаў таксама кажуць аб тым, што розныя віды спартовай актыўнасьці былі разьвітыя ўжо некалькі тысячагодзьдзяў назад, сярод іх можна адзначыць плаваньне і хаду на рыбу. На тэрыторыі Старажытнай Пэрсіі ўзялі свой пачатак такія віды спорту як пола і змаганьні конных рыцараў на дзідах.
У Старажытнай Грэцыі ўжо існавала вялікая разнастайнасьць відаў спорту. Найбольшае разьвіцьцё атрымалі розныя віда барацьбы, бег, кіданьне дыску і змаганьне на калясьніцах. Судзячы па гэтым сьпісе, ваенная культура і ваеннае мастацтва мелі простыя дачыненьні да спорту ў Старажытнай Грэцыі (і ня толькі тамака). Тамака жа кожныя чатыры гады праводзіліся Алімпійскія гульні — у маленькай вёсцы на Пэляпанэсе пад назвай Алімпія.
З часоў Старажытнай Грэцыі і па сёньняшні дзень гісторыя спорту лёгка прасочваецца. З часам спорт станавіўся ўсё больш арганізаваным і рэгуляваным. Зьяўляліся і фармаваліся ўсе новыя віды і падвіды спорту, удакладнялася кіраўніцтва, спорт набываў традыцыі і прыхільнікаў.
Індустрыяльная рэвалюцыя і масавая вытворчасьць прывялі да таго, што ў вялікай колькасьці людзей стаў зьяўляцца вольны час, што прывяло да масавасьці спорту — больш людзей жадала і магло зрабіць спорт часткай свайго жыцьця, займаючыся спортам напроста або прысьвячаючы свой вольны час назіраньням за спартовымі змаганьнямі. Гэтыя тэндэнцыі атрымалі яшчэ большае разьвіцьцё са зьяўленьнем СМІ і глябальных камунікацыяў. Спорт стаў прафэсійным, што яшчэ больш павялічыла яго папулярнасьць.


== Прафэсійны спорт ==

У наш час, калі вялікае разьвіцьцё атрымала культура вольнага часу, спартовыя змаганьні і назіраньні за імі сталі папулярнымі забавамі для гледачоў і прафэсійнай дзейнасьцю для спартоўцаў. Прафэсійныя спартоўцы высокага ўзроўню зарабляюць вялікія ганарары, а таксама атрымліваюць прыбыткі, рэклямуючы розныя тавары, і становяцца знакамітасьцямі — часам у вузкім (або ня вельмі) асяродзьдзі заўзятараў, а часам і сярод большасьці насельніцтва.
Дзеля рэгуляваньня адбывалага ў прафэсійным спорце ўтвараюцца агульныя і вузкаспэцыяльныя арганізацыі і асацыяцыі, якія аб’ядноўваюць спартоўцаў, трэнэраў, судзьдзяў, а часам і заўзятараў. Тое, што спорт ператварыўся ў бізнэс і крыніцу дабрабыта, моцна ўплывае на істу змаганьняў. З прычыны патрабаваньняў відовішчнасьці або выгоды судзейства часта зьмяняюцца спартовыя правілы.
Некаторыя віды спорту альбо асобныя спаборніцтвы ў спорце захоўваюць палітыку ўдзелу толькі аматараў. Гэтак з аматарскага прынцыпу адраджаліся Алімпійскія гульні, бо лічылася, што той, хто прафэсійна займаўся спортам, карыстаецца несправядлівай перавагай над тымі, хто практыкаваў спорт толькі як хобі. З 1971 году алімпійскім спартоўцам было дазволена атрымліваць кампэнсацыю і спонсарскую падтрымку. З 1986 году Міжнародны алімпійскі камітэт пастанавіў ухваліць удзел у алімпійскіх спаборніцтвах усім прафэсійным спартоўцам за выключэньнем боксу і барацьбы.


== Сумленная гульня ==


=== Спартовае стаўленьне ===
Спартовае стаўленьне ёсьць імкненьнем да сумленнай гульні (анг. fair play), ветлівасьці да таварышчаў па камандзе і праціўнікаў, добрых этычных паводзінаў і ласкавасьць пры перамозе або паразе. Спартовае стаўленьне зьяўляецца імкненьнем да маральнага задавальненьня ад удзелу ў спаборніцтвах, бо згодна са словамі заснавальніка сучаснага алімпійскага руху П’ера дэ Кубэртэна, галоўным павінна быць не перамога, а ўдзел.


=== Зман ===
Асноўнымі прынцыпамі спорту зьяўляецца тое, што вынік не павінен быць прадвызначаным да пачатку спадужніцтваў і што ўсе ўдзельнікі спадужніцтваў павінны мець роўныя магчымасьці да перамогі. Дзеля забесьпячэньня гэтых слупавых правілаў сумленнай гульні існуюць правілы, аднак удзельнікі могуць парушыць гэтыя правілы дзеля атрыманьня перавагі над спадужнікамі.
Адным з самых вядомых спосабаў несумленнай гульні ў спорце зьяўляецца гульня ў букмекерскіх канторах, калі спартоўцы могуць сьвядома забясьпечыць паводле дамоўленасьці патрэбны вынік дзеля атрыманьня пераможных грошаў у букмекераў. Акрамя таго, спартоўцы ці спартовыя функцыянэры могуць праз хабар арбітру ці судзьдзі забясьпечыць патрэбны вынік спартовага спадужніцтва.


=== Допінг ===

Канкурэнтны характар ​​спорту прымушае некаторых удзельнікаў спрабаваць падвысіць сваю прадукцыйнасьць за кошт выкарыстаньня забароненых лекаў, альбо з дапамогай іншых сродкаў, як то павелічэньне аб’ёму крыві ў арганізьме праз штучныя сродкі.
Усе віды спорту, прызнаныя Міжнародным алімпійскіх камітэтам абавязаныя рэалізаваць праграму тэставаньня на допінг, які рэалізуецца праз пошук прэпаратаў у арганізьме са сьпісу забароненых.


=== Гвалт ===
Гвалт у спорце вызначаюць як пераход лініі паміж справядлівай канкурэнцыяй і наўмыснымі агрэсіўнымі паводзінамі, скіраванымі на зьбіцьцё спадужніка або зьнішчэньня маёмасьці спадужнікаў. Беспарадкі або хуліганства на сёньня застаюцца актуальнай праблемай ня толькі на нацыянальным, але і на міжнародным узроўні.


== Глядзіце таксама ==
Сьпіс відаў спорту паводле колькасьці гульцоў
Алімпійскія гульні


== Крыніцы ==


== Вонкавыя спасылкі ==
Спорт на Open Encyclopedia Project",be-tarask,Спорт,ordonné,https://be-tarask.wikipedia.org/?curid=43847,893,
152381.0,Сэрфінг,"Сэрфінг (па-ангельску: surfing — сьлізгаценьне) — водны від спорту.


== Гісторыя ==
Сэрфінг узьнік у Палінэзіі. Упершыню быў апісаны ў канцы XVIII ст. пасьля наведваньня экспэдыцыяй Дж. Кука Гавайскіх астравоў. Акрамя Гаваяў быў добра вядомы на Самоа і Тонга.
Папулярызацыя сэрфінгу ў ЗША адбылася дзякуючы выдатнаму плыўцу гавайскага паходжаньня Дзюку Каханамоку (1890—1968), які распачаў катаньне на дошках па хвалях у Каліфорніі. Пасьля II Сусьветнай вайны гэты спорт разьвіваецца і ў іншых краінах сьвету.
Для прыхільнікаў сэрфінгу характэрна наяўнасьць асаблівай субкультуры.


== Разнавіднасьці ==
Цяпер сэрфінг падзяляецца на шмат розных відаў: сэрфінг на доўгай і кароткай дошках, віндсэрфінг (з выкарыстаньнем ветразя), бодысэрфінг (бяз дошкі) і г. д.


== Літаратура ==
Беларуская энцыкляпэдыя: У 18 т. Т.14: Рэле — Слаявіна / Рэдкал.: Г. П. Пашкоў і інш. —  Мн.:  БелЭн, 2002. — Т. 14. — 512 с. — 10 000 ас. — ISBN 985-11-0238-5 (Т. 14)


== Вонкавыя спасылкі ==
 Сэрфінг — сховішча мультымэдыйных матэрыялаў",be-tarask,Спорт,aléatoire,https://be-tarask.wikipedia.org/?curid=152381,153,
288133.0,Канькі,"Канькі ўяўляюць сабой спэцыяльны абутак для катаньня на лёдзе, да падэшвы  якіх прымацавана лазо. 


== Гісторыя ==

Лічыцца што першыя канькі вынайшлі фіны каля 5000 год назад. Першыя канькі выраблялі з костак ног аленя або каня ці быка, іх мацавалі да ступняў скуранымі рамянямі. Такія канькі патрабавалі тычок з вострым наканечнікам, каб штурхаць фігурыста наперад. Вынаходзтва канькоў было вельмі важна для фінскага насельніцтва, так як у Фінляндыі налічваецца 188 000 азёр, якія адзьдзялялі паселішча адзін ад аднаго. Ва ўмовах суровай паўночнай зімы азёры доўгі час заставаліся пакрытыя лёдам. У мэтах эканоміі энэргіі падчас паляваньня альбо падарожжаў паміж вёсак, фінам прыйшлося шукаць кароткі шлях праз застылыя азёры.
На тэрыторыі Беларусі першая пара канькоў, вырабленая з косткі жывёлаў, знойдзена пры раскопках у раёне Полацка й адносіцца археолагамі да 11 стагодзьдзя.
У 13 стагодзьдзі галяндцы зрабілі рэвалюцыю ў катаньні на каньках, завастрыўшы ляза канькоў, якія ў той час рабіліся са сталі.
У 1842 годзе лёнданец Генры Кірк заліў першы каток


== Тыпы канькоў ==
Існуюць розныя тыпы канькоў, кожны зь якіх падыходзіць для пэўных умоў і відаў дзейнасьці. Усяго ёсьць пяць асноўных тыпаў канькоў: фігурныя канькі, хакейныя канькі, канькі для хакея зь мячом, канькабежныя канькі й турыстычныя канькі. 


=== Фігурныя канькі ===

Фігурныя канькі выкарыстоўваюцца ў фігурным катаньні.  Іх адметнай асаблівасьцю зьяўляюцца зубцы на пярэдняй частцы ляза.  Зубцы маюць рознае ўжываньне, але ў асноўным служаць для скачкоў і кручэньні. 
Лязо канька для фігурнага катаньня не роўнае - яно складаецца з двух рэбраў (вонкавага й унутранага) і жалабка паміж імі.Чым глыбей жалабок, тым лягчэй на ім паварочваць і ўстойлівей канёк трымаецца на лёдзе. Але ў той жа час складаныя элемэнты (у першую чаргу кручэньня) з глыбокім жалабком зрабіць складана. 


=== Хакейныя канькі ===

Хакейныя канькі падзяляюцца на канькі для гульні з шайбай і гульні зь мячом (ён жа бэндзі). У канькоў для хахея з шайбай лазо такога ж памеру як і боты, а ў канькоў для бэндзі, як правіла, на пару сантыметраў даўжэй, што дазваляе разьвіваць больш высокія хуткасьці на вялікім полі для хакея зь мячом. 

Таксама існуе розьніца паміж канькамі для гульцоў у полі й варатаром. У брамніка боты прымацаваны бліжэй да ляза, гэта трэба для больш нізкага цэнтру важкасьці. А самі боты ніжэй абрэзаны ў галёнкі й маюць лепшую абарону ад шайб, бо чаравік заключаны ў пласьцікавы кожух.


=== Канькабежныя канькі ===

Канькабежныя канькі, альбо гоначныя канькі, маюць дрўгія ляза й выкарыстоўваюцца для хуткаснага бегу на каньках. Яны маюць вялікую высату да ляза, што дазваляе выконваць больш глыбокія павароты не кранаясь льда ботам


=== Турыстычныя канькі ===

Гэта доўгія лазы да якіх можна прымацаваць боты для шпацыраў па натуральнаму льду на вялікія адлегласьці. Даўжыня ляза прыблізна 50 см, што робіць іх устойлівымі на няроўным натуральным лёдзе. Канькі атрымалі другую назву - нардычныя канькі, за вялікую папулярнасьць сярод паўночна-эўрапэйскіх краінаў. 


=== Канькі для адпачынку ===
Мужчынскія канькі для адпачынку звычайна выглядаюць як канькі для хакея, а жаночыя як фігурныя. Але не зьяўляюцца прафэсыйным спорт інвэнтаром. Звычайна іх бяруць на пракат навічкі ў якіх няма сваіх канькоў


== Крыніцы ==",be-tarask,Спорт,aléatoire,https://be-tarask.wikipedia.org/?curid=288133,496,
97418.0,Срэбны мэдаль,"Срэбны мэдаль — мэдаль, які выкарыстоўваецца ў якасьці ўзнагароды. У спорце срэбны мэдаль звычайна выдаецца ўдзельніку, які атрымаў другое месца ў спаборніцтве.
Пераможцы, заняўшыя першае й трэцяе месца, традыцыйна, атрымліваюць залаты мэдаль і бронзавы мэдаль адпаведна.


== Алімпійскія гульні ==
У 1896 мэдалі пераможцаў былі фактычна срэбнымі. Звычай залатых, срэбных і бронзавых мэдалёў для першых трох месцаў быў уведзены з Алімпійскіх гульняў 1904 году й быў распаўсюджаны на шматлікія іншыя спартовыя мерапрыемствы. Чаканка мэдалёў зьяўляецца прэрагатывай краіны-арганізатара.
Дызайн мэдалёў, якія ўручаліся спартоўцам на першых васьмі летніх Алімпійскіх гульнях, быў зусім розным і распрацоўваўся кожным аргкамітэтам самастойна. З 1928 і аж да 2000 гады дызайн заўсёды быў аднолькавым. Авэрс уяўляў сабою дызайн флярэнтыйскага мастака Джузэпэ Касыёлі з тэкстам краіны-арганізатара. Гэта была Багіня Ніка з пальмавай галіной у правай руцэ, якая ўшаноўвае пераможца, на фоне амфітэатра.
Рэвэрс мэдалю зьмяняўся ў залежнасьці ад пажаданьняў краіны, дзе праводзіліся Гульні. Характэрна, што Касыёлі ў сваёй працы паказаў рымскі амфітэатар нягледзячы на тое, што гульні былі першапачаткова грэцкімі.
Пачынальна з 2004 году да Алімпійскіх гульняў у Афінах , ад традыцый адступілі, і абодва бакі мэдалю вырабляюцца паводле ўнікальнага дызайну
арганізатараў гульняў.
Зімовыя мэдалі Алімпійскіх Гульняў маюць больш разнаплянавай дызайн ад адных гульняў да іншых.


== Вонкавыя спасылкі ==
Беларускія алімпійскія чэмпіёны",be-tarask,Спорт,aléatoire,https://be-tarask.wikipedia.org/?curid=97418,205,
20341.0,Заўзятар,"Заўзятар — асоба, зацікаўленая нейкай публічнай дысцыплінай, найчасьцей спартыўнай. Актыўна ўдзельнічае ў мерапрыемствах, зьвязаных зь ягонай улюбёнай дысцыплінай. Да заўзятараў залічваюцца перш за ўсё наведвальнікаў стадыёнаў, спартыўных залаў, і іншых аб'ектаў, але таксама і тэлегледачоў, якія глядзяць спартыўныя мерапрыемствы па тэлебачаньні. Роля сапраўднага заўзятара - гэта падтрымаць сваю каманду, улюбёнага спартоўца, краіну як пры перамогах, так і паразах.
Гэтае слова зьявілася ў беларускай мове ў першай палове 1980-ых, калі для замены запазычанага з расейскай мовы слова ""балельшчык"" яго запрапанавалі паэты Алег Бембель і Алесь Разанаў.


== Крыніцы ==",be-tarask,Спорт,aléatoire,https://be-tarask.wikipedia.org/?curid=20341,88,
,Камашы,"Кама́шы, гама́шы (па-француску: gamache) — вязаныя або пашытыя з шчыльнага тоўстага матэрыялу чахлы без падэшваў, што закрываюць костачкі, часам дасягаюць калена. Апраналіся па-над чаравікамі. Зашпільваліся на гузікі збоку. Прызначаліся дзеля абароны абутку, які да пачатку масавае вытворчасьці быў даволі дарагім. У заходнеэўрапейскіх войсках (Францыі, Італіі), пасьля і ў Амэрыцы, абутак з камашамі замянялі боты.


== Глядзіце таксама ==
Бахілы
Гетры


== Вонкавыя спасылкі ==
 Камашы — сховішча мультымэдыйных матэрыялаў

Militære leggings, gamasjer og puttees fra tidlig på 1900-tallet",be-tarask,Культура (Sous-catégorie),,https://be-tarask.wikipedia.org/?curid=179986,78,179986.0
,Кеды,"Кеды — спартыўны абутак. Створаныя спачатку толькі для заняткаў спортам, неўзабаве яны сталі паўсядзённым абуткам для многіх людзей. Слова «кеды» паходзіць ад амэрыканскай абутковай фірмы «Keds», заснаванай у 1916 годзе.


== У спорце ==
Ні ў якім разе не варта блытаць кеды з красоўкамі. Дзякуючы сваёй удалай форме і матэрыялу, кеды выкарыстоўваюцца людзьмі, якія займаюцца прафэсійным спортам. Звычайна пры вырабе гэтай абутку выкарыстоўваюцца эластычныя матэрыялы; падэшва робіцца з вульканізаванай гумы.


== Знакамітыя маркі ==
Converse",be-tarask,Культура (Sous-catégorie),,https://be-tarask.wikipedia.org/?curid=103256,75,103256.0
,Шнуркі,"Шнуркі (ад ням. Schnur) — адрэзкі вяроўкі пэўнай даўжыні, якія прасоўваюць праз спэцыяльныя адтуліны ў абутку і, якія служаць для ўтрыманьня яго на ступні. У разьвязаным стане шнуркі дазваляюць свабодна вымаць нагу з абутку. Пасьля зацягваньня і завязваньня фіксуюць абутак на ступні чалавека.
Шнуркі набылі папулярнасць толькі ў XX стагодзьдзі. Да гэтага ў ходзе быў абутак без шнуркоў альбо з рознымі спражкамі або гузікамі ў якасьці фіксуючых элемэнтаў. 
Сучаснай папулярнай альтэрнатывай шнуркам зьяўляецца зашпілька-ліштва.


== Вонкавыя спасылкі ==
 Шнуркі — сховішча мультымэдыйных матэрыялаў

Віды шнуровок абутку",be-tarask,Культура (Sous-catégorie),,https://be-tarask.wikipedia.org/?curid=102411,86,102411.0
,Гетры,"Ге́тры (па-француску: guêtre) — суконная накладка з зашпількамі тыпу кароткага (на шчыкалаткі) накладной халявы ці род цёплых панчох, якія апранаюць паверх абутку. Першапачаткова іх рабілі з скуры або з шчыльнага матэрыялу, пазьней з сукна.
У 1990-я і 2000-я гетры зноў увайшлі ў моду як жаночы аксэсуар, а таксама як аксэсуар для танцаў, які дазваляе хутка разаграваць цягліцы ног у часе рэпэтыцыяў. У цяперашні час ваўняныя гетры выкарыстоўваюцца ў якасьці элемэнта спартовага адзеньня, які абараняе і сагравае ногі. Гетры атрымалі шырокае распаўсюджваньне ў турызьме ў якасьці абароны ад траплення ўнутр чаравікоў бруду і вады.


== Глядзіце таксама ==
Камашы


== Вонкавыя спасылкі ==
 Гетры — сховішча мультымэдыйных матэрыялаў",be-tarask,Культура (Sous-catégorie),,https://be-tarask.wikipedia.org/?curid=116653,107,116653.0
,Дударства,"дударскай традыцыі на Беларусі. Працы гэных аўтараў зьмяшчаюць апісаньне тэхналёгіі вырабу дудаў, канструкцыйных асаблівасьцяў інструмэнтаў, інфармацыю аб гукарадзе дудаў, а таксама факты, якія характарызуюць дударскі рэпэртуар, удзел дудароў у абрадавай практыцы й абразкі з жыцьця, што апісваюць стаўленьне да дудароў і йхняй музыкі з боку вясковага люду. === Аўтэнтычныя дудары === Адам Шульга — дудар з трупы Ігната Буйніцкага з Празарок (Глыбоччына). Уваходзіў у склад традыцыйнай капэлы пры тэатры Ігната Буйніцкага у якой былі дудар, скрыпак і цымбаліст. Пётр Бурэц — дудар з вёскі Асінаўка. Гаўрыла Слаўчык — дудар з Гарадоцкага раёну. У 1931 годзе, у 95-гадовым веку, Гаўрыла Слаўчык быў запісаны на фанограф Яўгенам Гіпіўсам і Зінаідай Эваль (Ленінград). Квецька Сьцесь Хведар Стэсь Мікола Навіцкі Сьцяпан Шахавец == Захаваныя дуды == == Лепельская дуда з вёскі Верабкі == Лепельская дуда 1877 году захоўваецца ў Лепельскім краязнаўчым музэі. Унікальнасьць лепельскай дуды — эстэтычнае аздабленьне (рагаўні, жалейка і бурдоны). Лепельская дуда канструкцыйна мае — скураны мех, жалейку з рагаўнём (з 7-ю адтулінамі на жалейцы й 2-мя адтулянамі на рагаўні жалейцы), соску, адзін бурдон з рагаўнём. == Глыбоцкая дуда з вёскі Верацеі == Глыбоцкая дуда з вёскі Верацеі (гміна Празарокі) захоўваецца ў фондзе Нацыянальнага музея Літвы і датуецца 1849 годам (на 28 гадоў старэй за лепельскую). Дакладная копія Глыбоцкай дуды зробленая майстрам Сяргеем Чубрыкам захоўваецца ў Глыбоцкім гісторыка-этнаграфічным музеі. Унікальнасць глыбоцкай дуды ў тым, што яна найстарэйшая з захаваных беларускіх дуд, а мех дуды пашыты са скуры барсука, поўсьцю навонкі. == Дударства 100 гадоў таму == На пачатку XX ст. Ігнат Буйніцкі з Палівачоў на Глыбоччыне упершыню ў гісторыі вывеў беларускую дуду на тэатральную сцэну і зрабіў яе візітоўкай свайго тэатру. Пра скокі пад дуду пісалі на плакатах-анонсах трупы. Дудар Адам Шульга прымаў актыўны ўдзел у гастролях тэатра ў Вільні, Варшаве і Пецярбурзе. Тады дуду ўпершыню пабачылі многія прадстаўнікі беларускай інтэлігенцыі. Для Буйніцкага дуда не была проста адным з трох інструмэнтаў у традыцыйнай капэлі, але сімвалам беларускай культуры ў цэлым, сынонімам беларускай даўніны і народнасьці. У публікацыі «Нашай Нівы» з 1910 году (3 сьнежня, № 49) чытаем, што пасьля заканчэньня сымфанічнага канцэрта кампазытара і дырыжора Людаміра Міхала Рагоўскага ў Вільні (12 лістапада) у знак падзякі «яму былі дадзены на ўспамін…. ад арганізатараў беларускага тэатру — беларуская дуда». Па словах даследчыцы Ірыны Шумскай, калі ў 1911 годзе Міхал Рагоўскі пераяжджаў з Вільні ў Парыж, то пакінуў падораныя інструменты беларускаму музею. Ігнат Буйніцкі зрабіў важкі ўнёсак у захаваньне і развіцьцё традыцыі беларускай дуды. Да сярэдзіны 20 стагодзьдзя беларуская дуда была самым распаўсюджаным інструмэнтам і актыўна выкарыстоўвалася ў беларускай народнай музыцы, падчас танцавальных вечарын, на кірмашах і розных сьвятах. У 30-х гадах у савецкіх рэспубліках для кожнага народа вызначаўся самы традыцыйны інструмэнт. У Беларусі ім стала дуда. Беларускія дудары прадстаўлялі сваю культуру на ўсесаюзных конкурсах. У 1925 годзе беларускіх дудароў па прапанове наркама культуры Луначарскага накіравалі на мастацкую выставу ў Парыж. Выступленьне ансамбля беларускіх дудароў абудзіла за мяжой цікавасьць да беларускага інструмэнтальнага мастацтва — кансэрваторыя італьянскага горада Пізары нават зьвярнулася ў Інбелкульт з просьбай даслаць для мясцовага музэю старадаўнія беларускія інструмэнты. На міжнароднай музычнай выставе, якая праходзіла ў 1927 годзе ў Франкфурце-на-Майне, дэманстравалася й калекцыя беларускіх інструмэнтаў, сярод якіх была дуда. Дапоўніла калекцыю карціна Дудар. Беларускія дуды трапілі ў музэй музычнай культуры імя М. Глінкі, у сховішчы і этнаграфічныя ўстановы Вільні, Масквы і Пецярбурга. == Адраджэньне традыцыі == 1990 — закладзены пачатак дударскіх вечарынаў майстрамі Алесем Ласём і Тодарам Кашкурэвічам выступілі разам у Вільні на фэстывалі Skamble kankles. Неўзабаве да гэтых дудароў далучыўся майстар Алесь Жура. А. Лось, Т. Кашкурэвіч і А. Жура пачалі зьбірацца й граць разам. 1991 — Ігар Міхно авалодаў наборам беларускіх, латыскіх і летувіскіх танцаў і распачаў традыцыю танцавальных вечарынаў пад дуду, якія адбываліся ў розных местах Беларусі (Менску, Гародні, Гомлі й інш.). Традыцыйныя беларускія дуды сталі актыўна пашырацца. 1992 — правядзеньне ў Менску першага фэстывалю дуды. Паводле распрацаванай канцэпцыі Дударскі фэст мусіў аб’ядноўваць традыцыі дудаў рэгіёна Балтыйскага мора, куды геаграфічна й гістарычна ўваходзіць і Беларусь. Таму фэст атрымаў назву Дударскага балтыцкага фэсту. Дударскі балтыцкі фэст 1992 улучыў шэраг імпрэзаў — канцэрты, сустрэчы, танцавальныя вечарыны, канфэрэнцыю й рэканструкцыю беларускіх абрадаў. 1993 — быў праведзены Дударскі балтыцкі фэст 1993. Канцэрты й мерапрыемствы фэсту выклікалі цікавасьць шырокага кола этнографаў, фальклярыстаў, гісторыкаў і шматлікіх аматараў. У фэсьце ўдзельнічалі дудары Беларусі, Летувы, Латвіі й Шатляндыі. Ініцыятарамі й арганізатарамі дударскіх фэстаў 1992—1993 гг. былі Цэнтар этнакасмалёгіі Крыўя, фірма Ваўкалака й Фонд разьвіцьця традыцыйнай этнічнай культуры. 1999-2000 — Тодар Кашкурэвіч разам з Алесем Ласём зладзілі тры экспэдыцыі з мэтай відэа-фіксацыі сьлядоў дуды на тэрыторыі сучаснай Беларусі. Былі запісаны ўспаміны людзей, ў сьвядомасьці якіх захаваўся вобраз гэтага інструмэнта. Такога ўнікальнага матэрыялу было запісана на 18 гадзінаў, што дастаткова для стварэньня ў будучым якаснай дакумэнтальнай кінастужкі. 2002-2003 — адбыліся 2 дударскіх фэстывалі ў Заслаўі Заслаўскі Дуднік. Дударскі фэстываль адбываўся ў межах фэстывалю сярэднявечнай традыцыі й культуры Заслаўскі Набат. У будынку Заслаўскай школы мастацтваў адбыліся 2 канфэрэнцыі на тэму традыцыйнасьці й манэры граньня на беларускіх дудах з дакладам А. Лася й У. Пузыні, а на адкрытым канцэртным пляцы прайшлі паказальныя выступленьні ў 2-х намінацыях: дуда сола дуда ў капэлі. Гралі дудары зь Беларусі: У. Пузыня, А. Жура, З. Сасноўскі, В. Калацэй, У. Бербераў і інш. Арганізатар фэсту Заслаўскі Дуднік — Васіль Грынь. 2003-2006 — фэстывалі не праводзіліся, але дударскі рух на Беларусі пашыраўся і мацнеў. Вырасла новае пакаленьне музыкаў і майстроў. Адкрылі свае майстэрні па вырабу дудаў Юрась Панкевіч, Дзяніс Сухі, Алесь Сурба. Беларускія дуды ахапілі амаль усе стылі музыкі — ад фольк-джаза да цяжкага року. Быў заснаваны Дударскі клюб і Дударскае братэрства сьв. Васіля. 2006 — кіраўнік гурту Стары Ольса Зьміцер Сасноўскі вырашыў адрадзіць штогадовасьць Дударскага фэста і стаў яго прадусарам. 2007 — адбыўся штогадовы Дударскі Фэст 2007, у якім прынялі ўдзел: беларускія гурты — Стары Ольса, Келіх кола, Litvintroll, Testamentum terrae, Ceilidh Ceol, Ліцьвінскі хмель, Яварына, СтараЛітва, Капэла Кастуся Трамбіцкага, Ліцьвіны, Джамбібум, Ветах, Galiarda, Рада, дуэт Дз. Сухі і Н. Валынец польскія гурты — Dudziarze Wielkopolscy і Kapela kozlarska Benia Kaspra z Przyprostyni беларускія дудары — Ю. Панкевіч, Алесь Сурба і А. Касьцян замежныя дудары — Ютака Бан (Булгарыя) і Стас Зубцоў (Расея) Ладзіліся адмысловыя канцэрты (канцэртная заля",be-tarask,Культура (Sous-catégorie),,https://be-tarask.wikipedia.org/?curid=78556,1000,78556.0
,Беларуская дуда,"гродзкага суду ад 1699 году (скарга дудара на пінскага гандляра за тое, што ён зачараваў ягоную дуду) — …na…Chwedora dowodzili, ze iest takowey ze nauki oycowskiey, ktory przed wielo ludzmi w miasteczku Janowie, pod czas iarmarku, graiacemu na dudzie dude zamovił, ze grac przestała, az go tamten prosił y na głos kazdo rzecz zamawia Адзінай даўняй ілюстрацыяй, дзе выяўлена дуда, між іншым, у якасьці вайсковага інструмэнта ў Вялікім Княстве Літоўскім у 16 стагодзьдзі, ёсьць малюнак Прускай хронікі, які паказвае ўезд караля Жыгімонта Аўгуста ў Данцыг (тып дуды, прадстаўлены на малюнку, верагодны для тутэйшай традыцыі, ён уяўляе сабой двухбурдонную дуду з бурдонамі, якія тырчаць угару і маюць рагаўні, жалейка, на жаль, заслоненая постацьцю каня). З 18 стагодзьдзя вядома пакуль адна фіксацыя дудаў, якая даецца ў тэксьце камэдыі 1787 году пад аўтарствам ксяндза К. Марашэўскага (легенда, падобная на камэдыю, была зафіксаваная на Браслаўшчыне ў больш позьнія часы недалёка ад кляштара ў Забэлах. На пачатку XX ст. Ігнат Буйніцкі з Палівачоў на Глыбоччыне упершыню ў гісторыі вывеў беларускую дуду на тэатральную сцэну і зрабіў яе візітоўкай свайго тэатру. Пра скокі пад дуду пісалі на плакатах-анонсах трупы. Дудар Адам Шульга прымаў актыўны ўдзел у гастролях тэатра ў Вільні, Варшаве і Пецярбурзе. Тады дуду ўпершыню пабачылі многія прадстаўнікі беларускай інтэлігенцыі. Для Буйніцкага дуда не была проста адным з трох інструмэнтаў у традыцыйнай капэлі, але сімвалам беларускай культуры ў цэлым, сынонімам беларускай даўніны і народнасьці. У публікацыі «Нашай Нівы» з 1910 году (3 сьнежня, № 49) чытаем, што пасьля заканчэньня сымфанічнага канцэрта кампазытара і дырыжора Людаміра Міхала Рагоўскага ў Вільні (12 лістапада) у знак падзякі «яму былі дадзены на ўспамін…. ад арганізатараў беларускага тэатру — беларуская дуда». Па словах даследчыцы Ірыны Шумскай, калі ў 1911 годзе Міхал Рагоўскі пераяжджаў з Вільні ў Парыж, то пакінуў падораныя інструменты беларускаму музею. Ігнат Буйніцкі зрабіў важкі ўнёсак у захаваньне і развіцьцё традыцыі беларускай дуды. == Традыцыйная канструкцыя == Склад традыцыйнай дуды: Скураны мех (пузыр) — выкарыстоўваецца для ўтрыманьня пэўнага ціску, робяць са скуры казы, цяляці, барсука, сабакі Cоска (сапель) — маленькая драўляная трубка, якая выкарыстоўваецца для напаўненьня меха паветрам Перабор (жалейка) — ігравая трубка з 7 адтулінамі для найгрышу мэлёдыяў Гук (бурдон) — трубка або некалькі трубак, якія маюць пішчык з адзінарным язычком з трысьцінкі ці гусінага (індычага) пяра Ражок (рагавень) — драўляны раструб закручаны на 180 градусаў, для наданьня гуку адмысловага тэмбру. Для вырабу меха выкарыстоўваюць скуру казы, целяці, барсука, сабакі. Для вырабу ўсіх драўляных трубак выкарыстоўваюць клён, ясень, вярбу. == Тыпы беларускіх дуд == Асноўны, найбольш пашыраны тып на абшары былога Вялікага Княства Літоўскага (паводле матэрыялаў 19—20 стагодзьдзяў) — аднабурдонная дуда, арэал якой абмяжоўваецца Віцебшчынай, поўначчу Меншчыны й Гарадзеншчыны, захадам Смаленшчыны, Віленшчынай, а таксама Латгаліяй. Гэты тып інструмэнту складаецца зь меху, скроенага са скуры казы, цяляці, барсука, сабакі ў форме, што нагадвае гусь з доўгай шыйкай, у якую сьпераду ўстаўленая мэлядычная трубка з рагаўнём (жалейка), ззаду ў мех замацавана бурдонная трубка з рагаўнём (гук), у верхняй частцы меху замацаваная трубка для ўдзіманьня паветра (сапель). Усе трубкі — драўляныя, стружаныя ці точаныя на кружале з клёну, ясеню, вярбы і ўстаўленыя альбо непасрэдна ў мех, альбо праз умацаваныя ў мех драўляныя перахаднікі вальцовай ці шарападобнай формы. Часта трубкі й рагаўні аздабляліся літым у дрэва алавяным, алюмініевым або накладным срэбным арнамэнтам, а таксама накладнымі колцамі зь медзі, алюмінію, жалеза. Пішчык звычайна рабіўся з чароту або з расшчэпленага гусінага ці йндычынага пяра. Дуда-муцянка (мацянка, мыцьянка) (генэтычна зьвязаным з папярэднім тыпам), апісаная Е. Раманавым і М. Анімэле — у цэлым захоўвае такую ж самую канструкцыю, за выняткам таго, што замест аднаго бурдона ў тое самае месца разьмяшчаюцца тры, якія ня маюць рагаўнёў. Гэты тып дудаў (паводле М. Анімэле) быў больш пашыраны ў асяродзьдзі беларусаў-каталікоў — а адзіны інструмэнт, які захаваўся да нашага часу, паходзіць з тэрыторыі Латгаліі (былы Люцынскі павет Віцебскай губэрні, зараз гэта Лудзэнскі раён, Латвія). Паводле Е. Раманава, даўжэйшы бурдон настройваецца ў актаву да ніжэйшага гука перабору, меншыя ж даюць квінту папярэдніх. Тып дзьвюхбурдоннай дуды вядомы ў шэрагу апісаньняў і ілюстрацыйных матэрыялаў і ўяўляе сабой крыху іншы тып канструкцыйнай пабудовы. Мех тут мае выгляд бурдзюка з тонкай шыйкай, куды мацуецца жалейка, але, у адрозьненьне ад папярэдняга тыпу, ня мае шыйкі ў задняй частцы для ўмацаваньня бурдонаў і ў цэлым нагадвае форму заходнеэўрапейскіх, галяндзкіх ці нямецкіх інструмэнтаў. Бурдоны зьвісаюць долу й замацоўваюцца: у адзін перахаднік, умацаваны ў дольнай частцы меху з аднаго месца, крыху вышэй ад ніжняй часткі меху у пярэднія ножкі жывёлы, бліжэй да жалейкі па абодва бакі меху, трохі вышэй ад ягонай ніжняй часткі Такая дуда трымаецца пераважна перад сабой. Існуюць варыянты такіх дудаў як з рагаўнямі, гэтак і бязь іх. У дудах, якія ня маюць рагаўнёў, канцы бурдонных і мэлядычных трубак маюць варонкападобныя пашырэньні. == Лепельская дуда зь вёскі Верабкі == Лепельская дуда 1877 году захоўваецца ў Лепельскім краязнаўчым музэі. Унікальнасьць лепельскай дуды — эстэтычнае аздабленьне (рагаўні, жалейка і бурдоны). Лепельская дуда канструкцыйна мае — скураны мех, жалейку з рагаўнём (з 7-ю адтулінамі на жалейцы й 2-мя адтулянамі на рагаўні жалейцы), соску, адзін бурдон з рагаўнём. == Глыбоцкая дуда зь вёскі Верацеі == Глыбоцкая дуда з вёскі Верацеі (гміна Празарокі) захоўваецца ў фондзе Нацыянальнага музея Літвы і датуецца 1849 годам (на 28 гадоў старэй за лепельскую). Дакладная копія Глыбоцкай дуды зробленая майстрам Сяргеем Чубрыкам захоўваецца ў Глыбоцкім гісторыка-этнаграфічным музеі. Унікальнасць глыбоцкай дуды ў тым, што яе мех пашыты са скуры барсука, поўсцю навонкі. Глыбоцкая дуда лягла ў аснову міфу пра «Лабанорскую дуду» у Літве і на працягу гадоў выступала як адзіная ілюстрацыя такой дуды. Першы раз «Глыбоцкая дуда» выступае ў якасці «Лабанора дуда» у «Вялікай Савецкай энцыкляпэдыі», дзе выдуманы тэрмін праілюстраваны глыбоцкай дудой. Глыбоцкая дуда таксама пададзеная як літоўская ў другім выданьні «Атласа музыкальных инструментов народов СССР» (1975) пад рэдакцыяй К. Вярткова. Першае выданьне выйшла ў 1964. Глыбоцкая дуда была прадстаўленая як літоўская ў серыі «Музычныя інструменты народаў СССР» на пачцы запалак, з 1982 году (Уфа). У 1983, у Пінску выйшла другая сэрыя выданьня. На ім прадстаўленая таксама і беларуская дуда (але з бранзбойтнымі-зрэзанымі рагаўнямі). == Прынцып і манэра граньня == Падчас граньня дудар трымаў дуду альбо гарызантальна пад пахай, альбо вэртыкальна перад сабой. У час ігры дудар",be-tarask,Культура (Sous-catégorie),,https://be-tarask.wikipedia.org/?curid=74121,1000,74121.0
,Човен,"Чо́вен (праслав. *čьlnъ — «пень») — вёславая, радзей — са здымнай мачтай лодка, выдзяўбаная з адзінага камля дрэва. Звычайна ня мае кіля. Вядома з часоў нэаліту. Чоўнам у больш шырокім сэнсе таксама можа называцца любая невялікая лодка.


== Форма й памер ==
Формы чаўноў і іх памер прыкметна адрозьніваліся ў залежнасьці ад умоваў выкарыстаньня, зыходнага матэрыялу й мясцовай (тутэйшай) традыцыі.


== Тыпы чаўноў ==
Дубы — выдзеўбаныя з камля дуба вялікія чаўны
Камельнікі — розых памераў (у асноўным невялікія) выдзеўбаныя з камля розных пародаў дрэваў чаўны
Шугалеі — часткова абшытыя дошкамі выдзеўбаныя чаўны


=== Асабовыя ===
Лёгкія й рухавыя чаўны, выдзеўбаныя з асіны, ліпы, вярбы мелі адпаведную назву: асінаўка, асоўка, ліпаўка, вярбоўка, чайка. Таксама невялікія чаўны, разьлічаныя на 1—2 чалавекі, мелі такія назвы: чаўнок, поавіца, душагубка, камяга.
Для ўстойлівасьці на плаву такія чаўны часта мелі па баках крылы — прыбітыя да бартоў на ўзроўні вады драўляныя пласьціны ці брускі. Такія чаўны рухаліся пры дапамозе аднаго кароткага вясла. Шырока выкарыстоўваліся ў рыбалоўстве. Такія чаўны лічацца найболей архаічнымі.


=== Грузавыя ===
Таксама для перамяшчэньня грузаў і людзей (вялікай колькасьці) па рэках і вазёрах выкарыстоўвалі чаўны вялікіх памераў і дасканалай канструкцыі, устойлівыя на плаву, з адцягнутымі бартамі (дзеля гэтага барты папярэдне распарвалі й забівалі між імі распоркі).
Дняпроўскія рыбакі выраблялі чаўны з вострым носам і кармой, паверху іх уладкоўвалі круглы дах — какору, крытую лубам (да бартоў мацавалася пры дапамозе гнутых драўляных дуг). Такія чаўны былі зручныя для рыбацтва, перавозу грузаў і людзей.
Па Дняпры й Прыпяці хадзілі чаўны-дубы даўжынёй да 10 мэтраў і болей, разьлічаныя на 300—500 пудоў грузу. На іх перавозілі разнастайныя гаспадарчыя рэчы, выкарыстоўваліся таксама і ў якасьці парома.


== Пераходны тып ==
Пераходным варыянтам ад выдзеўбаных чаўноў да дашчатых лодак была шугалея (абшыванка, абіянік), асновай якой быў човен, абшыты па баках у верхняй частцы дошкамі — што павялічвала вышыню й ёмістасьць судна (у больш раньні час чаўны абшывалі лазовымі віцамі замест аббіваньня дошкамі).
Тыповая для Палесься шугалея здольная перавозіць 100—300 пудоў грузу (сустракаліся шугалеі ёмістасьцю 400—500 пудоў).
Нярэдка шугалея мела ў сярэдняй частцы стрэшку — нацягнутую паверх паўдужжаў трысьняговую рагожу. Такія шугалеі, ці паклаты выкарыстоўваліся для выездаў у бліжэйшае мястэчка альбо ў павятовыя месты (Пінск). На іх везьлі па Прыпяці хлеб, мёд, воск, рамесныя вырабы й іншыя тавары для продажу на кірмашы ў местах (Давыд-Гарадок, Пінск, Столін).
Рачныя судны тыпа шугалей-абшыванак сустракаліся таксама ў басейнах Дняпра, Нёмана й Дзьвіны — аднак тут яны вызначаліся меншымі памерамі й рабіліся часьцей з паддатлівых пародаў дрэў — асіны, ліпы, сасны.
Гэты тып рачных суднаў бытаваў да канца 19 стагодзьдзя — пачатку 20 стагодзьдзя, калі быў выцесьнены дашчатымі лодкамі.


== Крыніцы ==


== Літаратура ==
Пацюпа, Юры. Сякера пад лаваю, або Беларускія вадаплавы ў Фёдара Буслаева і яшчэ сёе-тое. // ARCHE : электронная газэта. — 31 траўня 2020.


== Глядзіце таксама ==
Каноэ


== Вонкавыя спасылкі ==
 Човен — сховішча мультымэдыйных матэрыялаў

Чаўнадаўбеньне на Беларусі
Майстры, якія вырабляюць чаўны, яшчэ не перавяліся на Палесьсі",be-tarask,Культура (Sous-catégorie),,https://be-tarask.wikipedia.org/?curid=53723,481,53723.0
,Звычаёвае права,"Звычаёвае права — сукупнасьць гістарычна выпрацаваных і прынятых грамадзтвам няпісаных нормаў, правілаў паводзінаў і ўзаемаадносінаў людзей у розных галінах вытворчага, грамадскага й сямейнага жыцьця. Яно выступае як адна з формаў грамадскай сьвядомасьці, фармавалася на падвалінах звычаяў, якія існавалі ў дадзяржаўным грамадзтве.
Звычаёваму праву садзейнічаў бясспрэчны аўтарытэт грамадскай думкі, якая ў шматлікіх выпадках мела прэвентыўны характар, а таксама адчуваньне чалавекам сваёй залежнасьці ад калектыву.",be-tarask,Культура (Sous-catégorie),,https://be-tarask.wikipedia.org/?curid=118004,63,118004.0
,Бортны промысел у Беларусі,"прывесьці да калецтва. == Прываблеваньне рою == Адной з самых адказных прац бортніка зьяўляецца прывабліваньне маладога рою — бо ад гэтага належыла цалкам увесь гадавы плён і праца пчалінай гаспадаркі. Для прывабліваньня рою ў новую борць робяць тварбу (даць закроп, напырскаць, зрабіць прынаду, выпырскаць). Тварыць (тварбіць) — падрыхтоўваць борць да пасадцы рою. Гэтае адзін з самых адказных момантаў у гадавым цыкле бортнай працы. Менавіта ад гэтага залежыць заселенасьць борці ў бягучым годзе. Тварба гатуецца дзеля завабліваньня скальлі(альбо пчаліны разьведчык). У выпадку, калі борць спадабаецца, яны прыводзілі малады рой, а праца бортніка прыносіла ўвосень добры плён. Сам працэс тварбы складаецца з наступных элемэнтаў: апырскваньне борці сытою (адна частка мёду й пяць частак вады), духмянымі настоямі з усялякіх кветак і траваў, націраньне сьценак мелісай альбо іншымі духмянымі травамі, акурваньне верасам, прылепліваньне ў галаве борці сухой вашчыны. Тварба давала бортнікам шырокае поле для экспэрымэнтаваньня. Бортнікі ўвесь час шукалі ідыяльны зьмест настояў — бо верылі, што існуе ўнівэрсальны сродак для прывабліваньня раёў. == Догляд пчолаў == Пасьля прывабліваньня й пасадцы пчолаў у борць, уся справа бортніка прыпыняецца на некаторы час (толькі час ад часу бортнік даглядае пчолаў). Догляд пчолаў у борцях рэглямэнтуецца наступным чынам: Чым менш наглядаць — тым больш будзе прыбытку, аднак, бортнікі ўсё роўна клапаціліся пра здароўе й ахову пчолаў ад шкоднікаў і прыродных стыхіяў. Час ад часу прыходзілі да борці й здалёк наглядалі — як ідуць справы. Асноўныя працы па доглядзе пчолаў прыпадалі на вясну. Борці старанна аглядалі (падмяталі): выразалі заплясьнелую вашчыну зьбіралі мёртвых пчолаў з пода (дна) борці здымалі павуціньне пры неабходнасьці падкормлівалі пчолаў сытой (пры гэтым прыкармячка ставілася ў чыстай драўлянай альбо глінянай місцы на дно камэры борці) == Ахова пчолаў і борцей (калод) == Асадзіўшы ў новай борці рой, бортнік моцна клапаціцца пра яго ахову. Асабліва вялікую шкоду бортніцтву прыносілі мядзьведзі. Найбольш распаўсюджаным прыстасаваньнем для аховы борці быў подкур — квадратны памост, з моцных плашчакоў і дошак (тарчыц). Шырыня рабілася такой, каб мядзьведзь ня мог дацягнуцца лапай да яго краю. Зьнізу па ўсёй паверхні подкура былі ўмацаваны вострыя драўляныя, пазьней жалезныя сьпіцы даўжынёй да 1 мэтру. Яны не давалі магчымасьці мядзьведзю праламаць патыліцай подкур, што ён звычайна лёгка рабіў зь недагледжаным памостам. Для большай упэўненасьці зьнізу подкура вешалі самабітку — дубовы камель або камень. Зьвісаючы свабодна ўздоўж ствала, яна перашкаджала мядзьведзю ўзлазіць на дрэва. Някепска баранілі борць і забітыя ў дрэва жалезныя лязы. Вядомы й іншыя, меней надзейныя спосабы аховы борцяў: імітацыя жылога кураня (які рабілі вакол камля бортнага дрэва), абвешаньне камля з усіх бакоў сьлізкімі дошкамі, устаноўка самастрэлаў нацяжнога дзеяньня, петляў. Мядзьведзь, кружачы наўкола, шпурляе ў курэнь кавалкамі дрэва, суччам, імкнучыся выгнаць кагосьці адтуль, і адыходзіць, ня маючы сьмеласьці падыйсьці бліжэй. Яшчэ адным надзейным сродкам лічылася наступнае: на вышыні 3,5 мэтру ад зямлі ў хвоі з борцю сьвідруюць дзіркі кругом на адным узроўні трохі наўскос долу ўгару й у іх забіваюць 10—12 калочкаў, зробленых з дубу альбо смалістай сасны таўшчынёй 5 см; на іх навешваюць дошкі з адпаведна пракручанымі дзіркамі. Дошкі гладзенька абчасаныя даўжынёй 1,5 мэтры, завешваюцца густа, адля ля адной. Мядзьведзь, калі далезе да гэнай перашкоды, вымушаны вярнуцца, бо ня здолее запусьціць кіпцюры ў гладкія, пазбаўленныя кары дошкі. Ад мурашоў бараніліся намочаным у дзёгці пакульлем, якім шчыльна абкручвалі камель дрэва. == Збор мёду == Пасьля вясеньняга догляду пчолаў (падмятаньня) ў борці да канца лета не зазіралі. Падглядаць пчол пачыналі ў канцы лета. Лічылася, што да 19 жніўня, г. зн. да Спаса (6 жніўня ў ст. ст.), нельга браць мёд, бо прападуць пчолы. Звычайна мёд выразалі да 28 жніўня — да гэтага часу заканчваўся мёдазбор. Збор мёду ўспрымаўся як сьвята, да якога гатаваліся загадзьдзя. Гатавалі адмысловыя прылады й посуд для мёду. Бортнік чыста мыўся, апранаў сьвяточную вопратку, новыя лапці (боты), але зашмат бортнікаў працавалі ўвогуле босымі. Напрацягу ўсяго дня бортнік разам з памагатым абходзіў ня болей за шэсьць борцяў. Сьвежы мёд улівалі ў ліпаўкі ці кадоўбы, якія былі выдзеўбаны з суцэльнай частцы камля дрэва. Такія ёмістасьці ставіліся ў халодныя памяшканьні (каморы) — дзе захоўваўся здабыты мёд. Пры добрым квіценьні верасу і йншых кветак з адной борці атрымлівалі да 3 пудоў мёду. А ўвогуле пры спрыяльным надвор’і пчаляры атрымлівалі па 2—3 пуды меду з кожнага вульля. Найлепшым лічыўся ліпавы мёд (ліпавец), празрысты і чысты, як крынічны струмень. Збор мёду ўлучаў наступныя апэрацыі: вызначэньне агульнага аб’ёму мёду ў борці, пры дапамозе спэцыяльнага невялікага прутка асьцярожнае выразаньне сотаў й складаньне ў спэцыяльны посуд (Лазьбень) — лубяны посуд зь мяккім палатняным дном і вяровачнай ручкай на зіму пчолам пакідалі на 1,5—2 пальцы сотавага мёду Колькі дакладна атрымоўвалася мёду ў год цяжка вызначыць, бо агульны мёдазбор залежыў ад надвор’я, квіценьня мёдадайных расьлінаў і іншых паказчыкаў. == Абрады й звычаі == Мёд у беларусаў служыў сымбалем сяброўства. Мёд у беларусаў быў адным з важнейшых абрадавых страў і трывала ўвайшоў у сьвяточна-рытуальны комплекс, у шматлікія народныя звычаі й абрады. Ім частавалі званых гасьцей, родных, блізкіх сяброў. Ён быў абавязковым пры сватаўстве й вясельлі, нараджэньні й хрышчэньні дзіцяці. Безь яго не абыходзіліся пахаваньне й памінкі. Мядовыя стравы — сьвяточная куцьця, канун, пірог, пернікі, медавуха і інш. — былі звычайнымі ў побыце ня толькі шляхецкага стану, але і простага люду. Прадукты пчалярства — воск, пропаліс, матачнае малако, пылок, пярга — шырока выкарыстоўвалі ў народнай мэдыцыне. === Сябрына === Існаваў звычай сябры́ны, калі бортнік дарыў аднавяскоўцу рой пчолаў, а той аддавай яму палову мёду, атрыманага з гэтага рою, што, паводле звычаю, замацоўвала трывалае сяброўства паміж імі. === Бонда === Бонда — старажытны звычай дзяліцца з найбліжэйшымі суседзямі й увогуле аднавяскоўцамі ўсім, што было набыта. Так, напрыклад, калі нехта забівае кабана, аўцу, цяляці звычай патрабуе даць суседзям і аднавяскоўцам па кавалку мяса ці сала — што азначае даць бонду. Асабліва моцна выяўляецца ў лясной гаспадарцы. Так, калі бортнік зьбірае мёд (выразае яго з борці) і калі ў гэты час трапляецца нехта (вандроўнік, аднавясковец) — то абавязкова бортнік частуе кавалачкам сотаў зь мёдам. Паводле народнага павер’я, нават вораг, які прыняў пачастунак мёдам, станавіўся лагодным і забываў пра варажнечу. Звычай даваць бонду строга захоўваўся, бо існавала павер’е, калі хто ня дасі бонды, то ўжо ніколі сам ня будзе мець гэтага прадукта. Яшчэ ў пачатку 20 ст. на Палесьсі захоўваўся старажытны",be-tarask,Культура (Sous-catégorie),,https://be-tarask.wikipedia.org/?curid=70272,1000,70272.0
,Тыдзень,"Ты́дзень:

Адзінка вымярэньня часу ад панядзелка да нядзелі ўключна (у некаторых краінах зь нядзелі па суботу). Адзінка вымярэньня часу, якая роўная сямі дням; сямідзённы тэрмін.
Сямідзённы тэрмін, прызначаны для правядзеньня якой-небудзь грамадзкай працы, кампаніі. Тыдзень кніжкі.
У значэньні прыслоўя тыднямі. Цягам трывалага часу, што ў некалькі разоў перавышае сямідзённы тэрмін.
Дні тыдня маюць назвы: панядзелак, аўторак, серада, чацьвер, пятніца, субота, нядзеля. Дні з панядзелка па суботу называюцца буднымі днямі. Дні з панядзелка па пятніцу — працоўныя. Субота і нядзеля — выходныя.


== Узьнікненьне ==
У Старажытным Бабілёне вынайшлі месяцовы каляндар на аснове адцінка часу ў 29,5 сутак між аднолькавымі фазамі (першымі чвэрцямі) Месяца. Тыдзень увялі праз падзел 28 дзён бачнасьці Месяца зь Зямлі на чвэрці па 7 дзён паводле фазаў. Пазьней гэтую адзінку вымярэньня перанялі юдэі, грэкі, рымляне, Заходняя Эўропа і арабы.


== Крыніцы ==",be-tarask,Гісторыя (Sous-catégorie),,https://be-tarask.wikipedia.org/?curid=44298,135,44298.0
,Чынгісхан,"павінен быў заўсёды знаходзіцца ў авангардзе і першым уступаць у бой з супернікам. Ён быў названы атрадам волатаў. Чынгісхан узьвёў у культ пісаны закон, быў прыхільнікам цьвёрдага правапарадку. Ён стварыў сетку лініяў камунікацыяў у сваёй імпэрыі, кур’ерскую сувязь у буйным маштабе для вайсковых і адміністрацыйных мэтаў, арганізаваў выведку, у тым ліку і эканамічную. Чынгісхан падзяліў краіну на два «крыла». На чале правага крыла ён паставіў Баорчу, на чале левага — Мухалі, двух сваіх найбольш руплівых і выпрабаваных паплечнікаў. Пасада і званьні старэйшых і вышэйшых ваеначальнікаў — сотнікаў, тысяцкіх і цемнікаў — ён зрабіў спадчыннымі ў родзе тых, хто сваёй дбайнай службай дапамог яму авалодаць ханскім пасадам. == Заваяваньне Паўночнага Кітая == У 1207—1211 гадах манголы заваявалі зямлю кыргызаў і ўйгураў, гэта значыць падпарадкавалі сабе практычна ўсе асноўныя плямёны і народы Сыбіры, абклаўшы іх данінай. У 1209 году Чынгісхан заваяваў Сярэднюю Азію і зьвярнуў свой погляд на поўдзень. Перад заваяваньнем Кітая Чынгісхан вырашыў забясьпечыць усходнюю мяжу, захапіўшы ў 1207 годзе дзяржаву тангутаў Сі-Ся, што раней адваявалі Паўночны Кітай у дынастыі кітайскіх імпэратараў Сун і стварылі сваю дзяржаву, якая разьмяшчалася паміж яго ўладаньнямі і дзяржавай Цзінь. Захапіўшы некалькі ўмацаваных гарадоў, улетку 1208 «Праўдзівы ўладар» адышоў да Лунцзіню падчас нясьцерпнай сьпякоты, якая выпала на той год. Тым часам да яго дайшлі зьвесткі, што яго старыя ворагі Тахта-бэкі і Кучлук рыхтуюцца да новай вайны з ім. Папярэджваючы іх уварваньне і дбайна падрыхтаваўшыся, Чынгісхан разьбіў іх ушчэнт у бітве на беразе Іртыша. Тахта-бэкі апынуўся ў ліку загінулых, а Кучлук выратаваўся ўцёкамі і знайшоў прытулак у каракітаяў. Здаволены перамогай, Цемучын зноў накіроўвае свае войскі супраць Сі-Ся. Пасьля перамогі над войскам кітайскіх татараў ён захапіў крэпасьць і праход у Вялікай Кітайскай сьцяне і ў 1213 годзе ўварваўся непасрэдна ў саму Кітайскую імпэрыю, дзяржаву Цзінь і прайшоў да Няньсі ў правінцыі Ханьшу. З усё большай зацятасьцю Чынгісхан вёў свае войскі, высьцілаючы дарогу трупамі, у глыб кантынэнта і ўсталяваў сваю ўладу нават над правінцыяй Ляодун, цэнтральнай у імпэрыі. Некалькі кітайскіх ваеначальнікаў, бачачы, што мангольскі заваёўнік атрымлівае нязьменныя перамогі, перайшлі на ягоны бок. Гарнізоны здаваліся бяз бою. Замацаваўшы сваё становішча ўздоўж усёй Вялікай Кітайскай сьцяны, увосень 1213 Цемучын пасылае тры войскі ў розныя канцы Кітайскай імпэрыі. Адно зь іх, пад камандаваньнем трох сыноў Чынгісхана — Джучы, Чагатая і Ўгедэя, накіравалася на поўдзень. Іншае пад правадырствам братоў і ваеначальнікаў Цемучына, рушыла на ўсход да мора. Сам Чынгісхан і яго малодшы сын Талуй на чале асноўных сіл выступілі ў паўднёва-ўсходнім кірунку. Першае войска прасунулася да самога Ханана і, захапіўшы дваццаць восем гарадоў, далучылася да Чынгісхана на Вялікай Заходняй дарозе. Войска пад камандаваньнем братоў і ваеначальнікаў Цемучына захапіла правінцыю Ляо-сі, а сам Чынгісхан скончыў свой трыюмфальны паход толькі пасьля таго, як дасягнуў марскога скалістага мыса ў правінцыі Шаньдунь. Але ці то асьцерагаючыся міжусобіцаў, ці то зь іншых прычынаў ён вырашае ўвесну 1214 году вярнуцца ў Манголію і ўкладае з кітайскім імпэратарам мір, пакінуўшы таму Пэкін. Аднак не пасьпеў правадыр манголаў сыйсьці за Вялікую Кітайскую сьцяну, як кітайскі імпэратар перавёў свой двор далей, у Кайфын. Гэты крок быў успрыняты Цемучынам як праява варожасьці, і ён зноў увёў войскі ў імпэрыю, на гэты раз асуджаную на згубу. Вайна працягнулася. Войскі чжурчжэняў у Кітаі ваявалі з манголамі да 1235 году па ўласнай ініцыятыве, але былі разьбітыя і зьнішчаныя пераемнікам Чынгісхана Ўгэдэем. == Барацьба з Кара-кіданьскім ханствам == Усьлед за Кітаем Чынгісхан рыхтаваўся да паходу ў Казахстан і Сярэднюю Азію. Асабліва яго прыцягвалі квітнеючыя гарады Паўднёвага Казахстана і Жэтысу. Ажыцьцявіць свой плян ён вырашыў праз даліну ракі Або, дзе разьмяшчаліся багатыя гарады і правіў імі даўні вораг Чынгісхана — хан найманаў Кучлук. Пакуль Чынгісхан заваёўваў усе новыя гарады і правінцыі Кітая, зьбеглы найманскі хан Кучлук папрасіў прытуліўшага яго гурхана дапамагчы сабраць рэшткі войска, разьбітага ля Іртыша. Сабраўшы даволі моцнае войска, Кучлук уклаў супраць свайго сюзэрэна хаўрус з шагам Харэзма Мухамадам, які дагэтуль плаціў даніна каракітаям. Пасьля кароткай, але рашучай ваеннай кампаніі саюзьнікі засталіся ў вялікім выйгрышы, а гурхан быў змушаны адмовіцца ад улады на карысьць няпрошанага госьця. У 1213 годзе гурхан Чжылугу сканаў, і найманскі хан стаў поўнаўладным кіраўніком Сямірэчча. Пад яго ўладу перайшлі Сайрам, Ташкент, паўночная частка Фэрганы. Стаўшы непрымірымым супернікам Харэзма, Кучлук пачаў у сваіх уладаньнях перасьледы мусульманаў, чым выклікаў нянавісьць аселага насельніцтва Жытысу. Кіраўнік Койлыка (у даліне ракі Або) Арслан-хан, а затым і кіраўнік Алмалыка Бу-зар адышлі ад найманаў і абвесьцілі сябе падданымі Чынгісхана. У 1218 году атрады Джэбэ сумесна з войскамі кіраўнікоў Койлыка і Алмалыка ўварваліся ў землі каракітаяў. Манголы заваявалі Сямірэчча і Ўсходні Туркестан, якімі валодаў Кучлук. У першай жа бітве Джэбэ разграміў найманаў. Манголы дазвалялі мусульманам публічнае набажэнства, забароненае раней найманами, што спрыяла пераходу ўсяго аселага насельніцтва на бок манголаў. Кучлук, ня здолеўшы арганізаваць супраціў, уцёк у Аўганістан, дзе быў злоўлены і забіты. Жыхары Баласагуна адкрылі браму манголам, за што места атрымала назву Габалык «добры горад». Перад Чынгісханам адкрылася дарога ў межы Харэзма. == Заваёва Сярэдняй Азіі == На захад Пасьля заваёвы Кітая і Харэзма вярхоўны ўладар мангольскіх кланавых правадыроў Чынгісхан паслаў на выведку «заходніх земляў» моцны кавалерыйскі корпус пад камандаваньнем Джэбэ й Субэдэя. Яны прайшлі па паўднёвым беразе Касьпійскага мора, затым, пасьля спусташэньня Паўночнага Ірана, прайшлі ў Закаўказьзе, разьбілі грузінскае войска (1222) і, прасоўваючыся на поўнач уздоўж заходняга берага Касьпійскага мора, сустрэлі на Паўночным Каўказе аб’яднанае войска полаўцаў, лезьгінаў, чаркесаў і аланаў. Адбыўся бой, які ня меў рашучых наступстваў. Тады заваёўнікі занесьлі раскол у шэрагі непрыяцеля. Яны адарылі полаўцаў і абяцалі іх не чапаць. Апошнія сталі разыходзіцца па сваіх качэўях. Скарыстаўшыся гэтым, манголы лёгка разьбілі аланаў, лезьгінаў і чаркесаў, а затым разьбілі па частках і полаўцаў. У пачатку 1223 гады манголы ўварваліся ў Крым, узялі горад Сурож (Судак) і зноў рушылі ў палавецкія стэпы. Полаўцы зьбеглі на Русь. Сыходзячы ад мангольскага войска, хан Кацян праз сваіх амбасадараў прасіў не адмовіць яму ў дапамозе свайго зяця Мсьціслава Заліхвацкага, а таксама Мсьціслава III Раманавіча, кіруючага вялікага князя Кіеўскага. У пачатку 1223 году ў Кіеве быў скліканы вялікі княскі зьезд, дзе была дасягнутая дамова, што ўзброеныя сілы князёў Кіеўскага, Галіцкага, Чарнігаўскага, Северскага, Смаленскага і Валынскага княстваў, аб’яднаўшыся, павінны падтрымаць полаўцаў. Зборным месцам для рускай аб’яднанай раці быў прызначаны Дняпро, блізу выспы Хортыца. Тут",be-tarask,Гісторыя (Sous-catégorie),,https://be-tarask.wikipedia.org/?curid=40021,1000,40021.0
,Іван Казырэўскі,"Іван Пятровіч Казырэўскі (у манастве Ігнат; 1680, Якуцк, цяпер Далёкаўсходняя фэдэральная акруга, Расея — 13 сьнежня [ст. ст. 2 сьнежня] 1734, Масква, цяпер Расея) — расейскі землепраходзец беларускага паходжаньня.
Быў першым дасьледнікам Курыльскіх астравоў і паўднёвай Камчаткі. Паходзіў зь беларускай шляхты, бо ягоных палонных дзеда і бацьку маскоўскі цар Аляксей Міхайлавіч саслаў у Якуцк з Магілёўскай воласьці, акупаванай падчас 13-гадовай вайны. У 1700 годзе якуцкі ваявода накіраваў яго на Камчатку для прывядзеньня ў маскоўскае падданства мясцовых жыхароў. У 1711—1713 гадох у якасьці есавула на чале атрада казакоў вымераў адлегласьць між Курыльскімі астравамі, сабраў зьвесткі пра іх насельніцтва і апісаў мэтэаралягічныя ўмовы на астравах і ў пратоках. Склаў першую мапу Камчаткі і Курыльскіх астравоў, якой карысталіся наступныя падарожнікі Вітус Бэрынг і Сьцяпан Крашаніньнікаў, а таксама замежнікі.
Ад 1713 году кіраваў Бальшарэцкім астрогам на паўднёвым захадзе Камчацкага паўвострава. У 1717 годзе пастрыгся ў манахі пад імем Ігнат. У 1720 годзе пераехаў у Якуцк (Сібірская губэрня), дзе з 1721 году ў якасьці ераманаха загадваў будаўніцтвам Пакроўскага манастыра. У 1726 годзе ўручыў кіраўніку 1-й Камчацкай экспэдыцыі Вітусу Бэрынгу свой «Красьлюнак як Камчацкага носу, так і марскіх астравоў, колькіх астравоў ад Камчадальскага носу да Матмайскага і Ніфону астравоў». У 1727—1729 гадох першым падарожнічаў уніз па рацэ Лене з выхадам у Паўночны Ледавіты акіян. У сакавіку 1730 году пераехаў у Маскву, дзе падаў прашэньне расейскай імпэратрыцы Ганьне Іванаўне аб экспэдыцыі ў Японію. 26 сакавіка 1730 году «Санкт-Пецярбурскія ведамасьці» выйшлі з паведамленьнем пра Івана Казырэўскага ў якасьці першаадкрывальніка Курыльскіх астравоў. Аднак 7 ліпеня 1731 году загаднік Маскоўскай палацавай канцылярыі Сямён Салтыкоў саслаў Казырэўскага ў Мікола-Ўгрэскі манастыр на паўднёвы ўсход ад Масквы, а пазьней Казырэўскі трапіў яшчэ і пад арышт паводле лжывага абвінавачаньня ва ўдзеле ў Камчацкім бунце 1711 году. Памёр у турме ў чаканьні памілаваньня.
У гонар Казырэўскага назвалі гару і мыс на паўночнакурыльскім востраве Парамушыр, затоку і мыс на суседнім востраве Шумшу, а таксама раку Казыроўку даўжынёй 222 км і пасёлак Казыроўск на Камчатцы.


== Крыніцы ==",be-tarask,Гісторыя (Sous-catégorie),,https://be-tarask.wikipedia.org/?curid=259371,321,259371.0
,Цэнтральныя дзяржавы,"Цэнтра́льныя дзяржа́вы — ваенна-палітычны блёк дзяржаваў у Першай сусьветнай вайне, што супрацьстаялі Антанце.
Назва паходзіць ад дзяржаваў (Нямеччына і Аўстра-Вугоршчына), якія знаходзіліся ў цэнтры Эўропы і былі з усіх бакоў аточаныя краінамі Антанты.
У яго ўваходзілі:

Нямецкая імпэрыя
Аўстра-Вугоршчына (Аўстра-Вугорская імпэрыя)
Італія (Італійскае Каралеўства) да 1915 году
Турэччына (Асманская імпэрыя) з 1914 году.
Баўгарыя (Баўгарскае Царства) з 1915 году.
Перадваенны саюз Германскай імпэрыі, Аўстра-Вугорскай імпэрыі і Італійскага Каралеўства называўся Трайным Саюзам. Немцы падпісалі яго з аўстра-вугорцамі ў 1879 годзе, а з італьянцамі ў 1882 годзе. Асманская імпэрыя (Турэччына) увайшла ў хаўрус 2 жніўня 1914 году, а Баўгарыя — 14 кастрычніка 1915 году.
Цэнтральныя дзяржавы прайгралі вайну і капітулявалі ў 1918 годзе:

29 верасьня — Баўгарыя
30 кастрычніка — Асманская Імпэрыя (Турэччына)
4 лістапада — Аўстра-Вугоршчына
11 лістапада — Нямеччына.",be-tarask,Гісторыя (Sous-catégorie),,https://be-tarask.wikipedia.org/?curid=28602,129,28602.0
,Бэрлінскі кангрэс,"Бэрлі́нскі кангрэ́с (13 чэрвеня — 13 ліпеня 1878 году) — міжнародны кангрэс, скліканы для перагляду ўмоваў Сан-Стэфанскага мірнага пагадненьня, якое завяршыла расейска-турэцкую вайну 1877—1878 гадоў.
Арганізатарам кангрэсу, у якім удзельнічалі прадстаўнікі Расеі, Ангельшчыны, Аўстра-Вугоршчыны і Нямеччыны, быў Ота фон Бісмарк. Прысутнічалі дэлегацыі Італіі, Францыі і Турэччыны. На кангрэс былі запрошаныя і прадстаўнікі балканскіх краінаў: Грэцыі, Сэрбіі, Румыніі, Чарнагорыі. Баўгарыя ўдзелу ў перамовах не ўзяла, хаця гаворка ішла пераважна пра яе лёс.",be-tarask,Гісторыя (Sous-catégorie),,https://be-tarask.wikipedia.org/?curid=20418,71,20418.0
,Хрышчэньне Баўгарыі,"Хрышчэньне Баўгарыі — працэс распаўсюджваньня хрысьціянства ў Баўгарыі, які распачаўся ў 864 годзе.
Баўгарская дзяржава ўтварылася ў 681 годзе на паўночнай мяжы хрысьціянскай Бізантыі. Асноўным насельніцтвам новай дзяржавы сталі качавыя баўгары, уцягнутыя ў працэс фэадалізацыі, і славяне. Для інтэграцыі грамадзтва неабходна была ідэалёгія ўніфікацыі. Ініцыятарам хрышчэньня стаў баўгарскі хан Барыс, які прыняў імя Міхаіл. Непасрэднай нагодай хрышчэньня стаў голад 863 году, за якім рушыла ўсьлед уварваньне бізантыйскай арміі Варды. Умовай дапамогі стала хрышчэньне знаці, якое зьдзейсьніў патрыярх Фоцій. Тым ня менш, качавая арыстакратыя падняла антыхрысьціянскі мяцеж, але пацярпела паразу. Хан Барыс пакараў сьмерцю чальцоў 52 сямействаў. Сярод пакараных сьмерцю быў і яго сын. Хан Барыс пачаў усяляк спрыяць місіі Кірыла і Мятода па асьвеце славян. У Баўгарыі было ўведзена кірылічнае пісьмо, пачалося будаўніцтва хрысьціянскіх цэркваў. Адным зь першых значных сьвятых стаў Клімэнт Охрыдзкі.


== Значэньне ==
Расейскі гісторык Васіль Тацішчаў разглядаў хрышчэньне Баўгарыі ў кантэксьце агульнага распаўсюджваньня хрысьціянства сярод славян. Станаўленьне Баўгарыі хрысьціянскай краінай паўплывала на Хрышчэньне Русі ў наступным стагодзьдзі.


== Вонкавыя спасылкі ==
Як баўгарскія ханы аб'ядноўвалі баўгарскі народ. Хрысьціянізацыя Баўгарыі
Хрышчэньне баўгараў. Баўгарская патрыяршая царква",be-tarask,Гісторыя (Sous-catégorie),,https://be-tarask.wikipedia.org/?curid=181875,178,181875.0
,Славяна-баўгарская гісторыя,"«Славяна-баўгарская гісторыя» (па-баўгарску: «История славянобългарска»«История славянобългарска», арыгінальная назва: Историѧ славѣноболгарскаѧ ѡ народе і ѿ цареи и ѡ стыхъ болгарскихъ і ѡ въсехъ деѧнїа ї битиа болгарскаѧ) — гістарычная кніга з прапагандысцка-публіцыстычным характарам напісаная баўгарскім іераманахам Паісіям  Хілендарскім ў 1762 годзе. У кнізе ён заклікаў да абуджэньня нацыянальнай самасьвядомасьці, да барацьбы за культурна-нацыянальнае адраджэньне, за дасягненьне царкоўнай самастойнасьці і за вызваленьне ад асманскага прыгнёту.


== Крыніцы ==
Крыніцамі для «Славяна-баўгарская гісторыя» сталі «Кніга гістарыяграфія» Маўра Арбіні, «Дзеі царкоўныя і грамадзянскія» Цэзара Баронія, творы бізантыйскіх храністаў і грамат баўгарскіх цароў з атонскіх кнігасховішчаў.


== Зьмест ==
Уступленьне «Аб карысьці гісторыі»
Прадмова «Да тых, якія хочуць прачытаць і пачуць»
«Збор гістарычны аб баўгарскім народзе» - разглядае пэрыяд ад самых старажытных часоў да страты Баўгарыяй незалежнасьці ў канцы XIV ст.
Пасьляслоўе.
«Гісторыя славяна-балгарская» разыходзілася ў рукапісах і кампіляцыях (каля 70 сьпісаў) па ўсёй краіне. Адыграла вялікую ролю ў абуджэньні і ўмацаваньні нацыянальнай самасьвядомасьці баўгарскага народу ў эпоху Адраджэньня. Значна паўплывала на наступнае разьвіцьцё баўгарскай гістарыяграфіі. 
«Царственік» 1844 г., складзены Хрыстакі Паўлавічам зьяўляецца першым друкаваным выданьнем «Гісторыі славяна-боўгарскай» хоць Паісій не паказаны як аўтар. 
Сёньня арыгінал «Гісторыя славяна-баўлгарская» захоўваецца ў Заграфскім манастыры на Атоне.


== Літаратура ==
«Паисий Хилендарски и неговата епоха», София, 1962; Никитин С. А.
«Паисий Хилендарский и современная ему южнославянская историография», в сборнике: «Славянскае источниковедение», М., 1965; Конобеев В. Д.
«Българското националноосвободително движение. Идеология, программа, развитие», София, 1972; Хрыстовы Хр.
«Паисий Хилендарски», София, 1972. Е. П. Наумов.",be-tarask,Гісторыя (Sous-catégorie),,https://be-tarask.wikipedia.org/?curid=193753,235,193753.0
,Арда,"Арда́ (ад па-кыпчацку: orda — «сход», «двор») — у X—XVIII стагодзьдзях тып грамадзка-вайсковай арганізацыі качавых народаў Эўразійскага стэпу. Аналяг племені або роду. Некаторыя пасьпяховыя орды ўтваралі дзяржавы — ханствы. Сынонімы — «юрт» (юрта, «род, племя») і «улус» («краіна»).


== Этымалёгія ==
Слова «арда» паходзіць ад мангольскага слова «ордо» або турэцкага «орта», што азначае бок, аддзел, намёт або кірунак, перакладаецца як абоз, лягер або палац, намёт, месца ўлады або каралеўскага двара.
За часам кітайскай імпэрыі Ляо слова «ордо» выкарыстоўвалася ў дачыненьні да атачэньня найуплывовейшых людзей у дзяржаве (напрыклад, каралеўскага двара), уключаючы рабоў, слуг і ахоўнікаў. Імпэратары, імпэратаркі і князі мелі свае орды.


== Орды ==
У беларускай, польскай, расейскай і ўкраінскай гістарычнай навуцы ардою прынята называць любую грамадзка-палітычную вайсковую структуру качэўнікаў Вялікага Эўразійскага стэпу да XIII стагодзьдзя. Так, можна сустрэць згадкі пра скіфскія і сармацкія орды, цюрскія орды, орды Атылы, булгарскія, палавецкія ды іншыя.


== Вядомыя орды ==
Белая Арда — створаная ў 1226
Сіняя Арда — створаная ў 1227
Залатая Арда — татара-мангольская дзяржава, створаная ў 1240-х
Вялікая Арда — рэшткі Залатой Арды прыблізна з 1466 да 1502
Нагайская Арда — створаная ў 1390


== Крыніцы ==


== Літаратура ==
О. І. Галенко. Орда // Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. —  К.:  Наук. думка, 2010. — Т. 7 : Мл — О. — С. 622.
Малий словник історії України / відпов. ред. Валерій Смолій. —  Київ:  Либідь, 1997.


== Вонкавыя спасылкі ==
Орда // Юридична енциклопедія : [у 6 т.] / ред. кол.: Ю. С. Шемшученко (відп. ред.) [та ін.]. —  К.:  Українська енциклопедія ім. М. П. Бажана, 2002. — Т. 4 : Н — П. — 720 с. — ISBN 966-7492-04-4
Дзяржаўнасьць і дзяржаўная служба ў даўніх стэпавых імпэрыях  (укр.)",be-tarask,Гісторыя (Sous-catégorie),,https://be-tarask.wikipedia.org/?curid=272735,297,272735.0
,Вера Кляйнміхель,"Ве́ра Ўладзі́мераўна Кляйнмі́хель (па-расейску: Вера Владимировна Клейнмихель; 12 жніўня [ст. ст. 31 ліпеня] 1877, Санкт-Пецярбург, Расейская імпэрыя — 3 сьнежня 1948, Парыж, Францыя), у першым шлюбе Джамбакурыян-Арбэліяні(ka), у другім шлюбе Шабека — фрэйліна імпэратарскага двара, графіня, княгіня. Памешчыца Гарадзенскай і Курскай губэрняў.


== Жыцьцяпіс ==
Унучка міністра шляхоў зносінаў Расейскае імпэрыі П. А. Кляйнміхеля, дачка генэрал-маёра Ўладзімера Кляйнміхеля(ru).
У 1895 року на сваё 18-годзьдзе атрымала ў падарунак ад бацькі маёнтак у Пружане Гарадзенскай губэрні. Новая гаспадыня ў сядзібе не пражывала, перадаўшы кіраваньне ёй аканому і наведваючыся час ад часу (у прыватнасьці, мешкала тут улетку 1904—1907 рокаў). Валодала таксама фальваркам Шыдлоўшчына непадалёк ад Пружаны.
У 1900 року выйшла замуж за князя Дзьмітрыя Іванавіча Джамбакурыяна-Арбэліяні, палкоўніка Кавалергардзкага палку імпэратаркі Марыі Фёдараўны. У 1909 року ў яе гонар названы гатунак ружаў «Princesse Vera Orbelioni», выведзены францускім сэлэкцыянэрам Жазэфам Шварцам. Пасьля кастрычніцкага перавароту эмігравала ў Францыю, пружанскі маёнтак здала ў арэнду павятоваму староству. Зь Дзьмітрыем Джамбакурыянам-Арбэліяні Вера Кляйнміхель мела дачку Галіну (нарадзілася 5 траўня 1922), якую нарадзіла неўзабаве па сьмерці мужа.
Другім разам выйшла замуж за апошняга гарадзенскага губэрнатара В. М. Шабеку (1864—1943), свайго траюроднага брата. Зь ім мелі дачку Марыю.
Абставіны свайго дарэвалюцыйнага жыцьця і эміграцыі занатоўвала ў мэмуарах, выдадзеных у 2009 року разам з успамінамі ейнае маці Кацярыны (у дзявоцтве Мяшчэрскай) кнігай «У ценю царскай кароны». Памерла ў Парыжы 3 сьнежня 1948. Пахаваная на могілках Сэн-Жэнэўеў-дэ-Буа(fr).


== Крыніцы ==


== Літаратура ==
Клейнмихель В., Клейнмихель Е. В тени царской короны. —  Симферополь:  Бизнес-Информ, 2009. — 344 с. — (Воспоминания о Крыме). — 2000 ас. — ISBN 978-966-648-195-8
Российское зарубежье во Франции. 1919-2000 : биогр. словарь : в 3 т. / под. общ. ред. Л. Мнухина, М. Авриль, В. Лосской. —  Москва:  Наука : Дом-музей Марины Цветаевой, 2008—2010. — Т. 1. — 796 с. — 1000 ас.


== Вонкавыя спасылкі ==
Біяграфічны слоўнік «Расейскае замежжа ў Францыі»(недаступная спасылка) (рас.)
Кляйнміхель(недаступная спасылка) // Пружанскі палацык",be-tarask,Гісторыя (Sous-catégorie),,https://be-tarask.wikipedia.org/?curid=116826,311,116826.0
,Вальтрых,"Вальтрых, Вальдрых (ням. Walterich, Walderich; ? — 840 або 842) — бэнэдыктын-абат кляштару ў Мургарце.


== Біяграфія ==
Паходзіў з франкокскага шляхецкага роду Вальтрыхе, які быў у блізкім сваяцтвам з Каралінгамі. Магчыма, быў пазашлюбным сынам Карла Вялікага.
Па сьмерці заснавальніка кляштару Мегінгаўда стаў у 783 годзе трэцім абатам кляштару Нойштадт-на-Майне ў 783 годзе, што адбылося пры наяўнасьці Карла Вялікага, які ператварыў з 775 году Нойштадт у цэнтар Саксонскай місіі.


== Глядзіце таксама ==
Вальтрых (імя)


== Крыніцы ==",be-tarask,Гісторыя (Sous-catégorie),,https://be-tarask.wikipedia.org/?curid=265491,78,265491.0
,Тэўдавальд,"Тэўдавальд, Тэадэбальд (лац. Theudoaldus, Theoduualdus, Theudoualdus, Theodoualdus, Theoualdus, Theodobaldus, Theodoboldus, Theobaldus; каля 537 — 555) — кароль франкаў з дынастыі Мэравінгаў.


== Біяграфія ==
Сын Тэадэбэрта I і Дэатэрыі. Стаў каралём у веку 13 гадоў праз заўчасную сьмерць бацькі. Сьпярша знаходзіўся пад наглядам свайго настаўніка.
Остготы, якія ў той час вялі ў Італіі жорсткае змаганьне зь Бізантыйскай імпэрыяй, разьлічвалі на зьвяз з Тэўдавальдам. Яны адправілі пасольства да валадара франкаў з просьбай пра дапамогу. Остготы падкрэсьлівалі, што Бізантыя па заваяваньні Апэнінаў можа пачаць вайну супраць франкаў, каб адваяваць былыя землі Рымскай імпэрыі. Аднак неваяўнічы Тэўдавальд не пагадзіўся на аднаўленьне франконска-остгоцкага зьвязу, які фактычна існаваў за Тэадэбэртам I. Разам з тым, ён не перашкаджаў дапамозе остготам з боку водцаў алеманаў Леўтарыса і Бутылена, якія пайшлі з войскам у Італію.
Ажаніўся з Вальдрадай, дачкай лянгабардзкага караля Вахона і сястра мачахі Тэўдавальда Вісігарды. Не пакінуў нашчадкаў.


== Глядзіце таксама ==
Тэўдавальд (імя)


== Крыніцы ==",be-tarask,Гісторыя (Sous-catégorie),,https://be-tarask.wikipedia.org/?curid=264851,151,264851.0
,Бэргарт,"Бэргарт (ням. Berhard, лац. Berhardus; 31 сьнежня 879) — біскуп Вэрдэну (з 870).


== Біяграфія ==
Паходзіў зь вядомага лятарынскага роду, які валодаў маёнткамі каля Вэрдэну. 
У 1870 годзе атрымаў пасьвячэньне на біскупа Вэрдэну, а таксама стаў плябанам кляштару Сьвятога Маўрыкія ў Толеі (Заарлянд). Неаднаразова браў удзел у царкоўных саборах. У 873 годзе браў удзел у асьвячэньні катэдры ў Кёльне. За ім скончылася будаваньне катэдры ў Вэрдэне.
У хроніцы Альбрыка (XIII ст.) упамінаецца як сьвяты. Яшчэ ў XVI ст. у Толеі ўшаноўвалі яго магілу.


== Глядзіце таксама ==
Бэргарт (імя)
Бэргарт Кляўзгайла
Ратольд Страсбурскі


== Крыніцы ==",be-tarask,Гісторыя (Sous-catégorie),,https://be-tarask.wikipedia.org/?curid=264340,97,264340.0
,Заяц-бяляк,"За́яц-бяля́к — зьвер з роду зайцаў (Lepus) сямейства Зайцавых (Leporidae).
Даўжыня цела 49—61 см вагой да 5 кг. Улетку мае бурую поўсьць з рудавата-шэрым адценьнем, узімку — белую. Лінькі сканчаюцца ў траўні і сьнежні. Размнажаецца зь лютага да верасьня 2—3 прыплодамі па 1—8 зайчанятаў. Жыве ў лясах з падростам зь лісьцевых дрэваў, па зарослых далінах і балоцістых зарасьніках. Улетку корміцца травяністымі расьлінамі, узімку — карой і парасткамі дрэваў, ягаднікам і сенам. Пашыраны ў Эўразіі і Паўночнай Амэрыцы. Служыць прадметам пушнога промыслу і паляваньня. Часам шкодзіць пасевам і садам. Утварае помесь з зайцам-русаком — заяц-лазовік.
Пры руху заяц-бяляк выносіць заднія ногі далёка наперад. Даўжыня сьледу задняй лапы да 17 см, шырыня да 12 см. Кончыкі вышэй чорныя. Поставыя залозы ёсьць толькі між пальцамі, таму сьляды моцна пахнуць. Перад сыходам на лежню блытае сьляды. Актыўны пераважна ўначы. Зайчаняты нараджаюцца відушчымі з густой поўсьцю. Зайчыха корміць іх 1-2 разы за ноч. На 10 дзень зайчаняты пачынаюць есьці траву. Малаком сілкуюцца да 20-30 дзён.


== Беларусь ==

Заяц-бяляк найчасьцей трапляецца ў Віцебскай вобласьці, паўночных і сярэдзінных раёнах Магілёўскай і Менскай вобласьцяў. Менш сустракаецца ў паўночных раёнах Берасьцейскай, Гарадзенскай і Гомельскай вобласьцяў, рэдка на Палесьсі. На 1 студзеня 1981 году ў Беларусі налічвалася 85,4 тыс. асобін зайца-беляка. У паляўнічым сэзоне 2012 году ў Беларусі здабылі 6,4 тыс. зайцоў-белякоў. На лістапад 2013 году налічвалася 60 тыс. асобін зайца-беляка.


== Крыніцы ==",be-tarask,Геаграфія (Sous-catégorie),,https://be-tarask.wikipedia.org/?curid=221100,225,221100.0
,Брэгенцэрвальд,"Брэгенцэрвальд (па-нямецку: Bregenzerwald, даслоўна «Брэгенцаўскі лес») — рэгіён на захадзе Аўстрыі, ў фэдэральнай зямлі Форарльбэргу. Разьмешчаны на паўднёвы ўсход ад Брэгенцу, ад якога й атрымаў назву.
Брэгенцэрвальд мае ўнікальны лясны і горны ляндшафт, і ўключаны ў папярэдні Сьпіс Сусьветнай спадчыны ЮНЭСКО. Разьвіты турызм.
У рэгіёне гавораць на асобым дыялекце нямецкае мовы — вэ́льдэрыш (па-нямецку: wälderisch), які астатнія жыхары Аўстрыі і суседняй Баварыі разумеюць зь цяжкасьцю.


== Панарама ==


== Вонкавыя спасылкі ==
Афіцыйны сайт рэгіёну (ням.)",be-tarask,Геаграфія (Sous-catégorie),,https://be-tarask.wikipedia.org/?curid=208704,76,208704.0
,Блізкі Ўсход,"Блі́зкі Ўсход (па-арабску: الشرق الأوسط‎, па-габрэйску: המזרח התיכון‎) — назва, якая выкарыстоўваецца для абазначэньня геаграфічнага абшару на стыку трох кантынэнтаў: Эўропы, Азіі і Афрыкі. Часам для абазначэньня прыблізна таго ж рэгіёну вызначаецца назва «Сярэдні Ўсход». Так гучыць назва рэгіёну па-арабску — الشرق الأوسط, пэрсыдзку — «khovar-e miyane», ангельску «Middle East», нямецку «Mittlerer Osten».


== Геаграфія ==
Блізкі Ўсход уключае краіны паўднёва-заходняй Азіі і паўночна-ўсходняй Афрыкі. Краіны, якія складаюць Блізкі Ўсход:

 Аман
 Бахрэйн
 Емэн
 Аб’яднаныя Арабскія Эміраты
 Ізраіль (з Палестынскай аўтаноміяй)
 Ірак
 Іран
 Катар
 Кувэйт
 Лібан
 Саудаўская Арабія
 Сырыя
 Турэччына
 Эгіпет
 Ярданія
Плошча складае каля 9,7 млн км² з насельніцтвам больш за 300 млн чалавек (1995).


== Гісторыя ==
Гэты рэгіён — калыска вялікіх старажытных цывілізацыяў (Мэсапатамія, старажытны Эгіпет, Іран), і трох сусьветных рэлігіяў (юдаізм, хрысьціянства, іслам). Доўгі час Блізкі Ўсход быў цэнтрам старажытнага сьвету.


== Культурны падзел ==
Большую частку насельніцтва Блізкага Ўсходу складае арабскамоўная супольнасьць, а большасьць яго насельнікаў складаюць мусульмане. Апрача арабскага сьвету да рэгіёну належыць неарабскія Турэччына і Іран.
Гэты рэгіён быў і працягвае быць палітычна нестабільным. Да войнаў, якія адбыліся ў рэгіёне, можна аднесьці: араба-ізраільскія войны, ірана-ірацкая вайна і войны ў Пэрсыдзкай затоцы.


== Гаспадарка ==
Блізкі Ўсход — гэта вельмі важны рэгіён для сусьветнай эканомікі, тут канцэнтруецца значнай частка сусьветнай здабычы нафты. Таксама тут перакрыжоўваюцца важныя міжнародныя лініі камунікацыі (лётныя і марскія (Суэцкі канал)).


== Астатняя інфармацыя ==
Абазначэньні Блізкі, Сярэдні і Далёкі Ўсход гэта тыповыя прыклады этнацэнтрычных назваў, а ў гэтым выпадку эўропацэнтрычных, ці кропка гледжаньня эўрапейцаў на ўсходнія цывілізацыі.


== Вонкавыя спасылкі ==
 Блізкі Ўсход — сховішча мультымэдыйных матэрыялаў",be-tarask,Геаграфія (Sous-catégorie),,https://be-tarask.wikipedia.org/?curid=13832,256,13832.0
,Афратропіка,"Афратро́піка — біягеаграфічны рэгіён, да якога адносяцца часткі Афрыкі, якія разьмешчаныя на поўдзень ад пустэльні Сахары. Раней ён зваўся этыёпскай экалягічнай зонай.
Мадагаскар і прылеглыя выспы складаюць у ім адмысловы, выразна адрозны падрэгіён, у якім існуюць шматлікія эндэмічныя віды жывёл, напрыклад, лемуры. Гэта абумоўленае тым, што Мадагаскар і Сэйшэльскія выспы адшчапіліся ад Афрыкі некалькі дзясяткаў мільёнаў гадоў назад і эвалюцыйныя працэсы на іх пайшлі асобным шляхам. Іншыя выспы ў Індыйскім акіяне, такія як Каморскія або Маскарэнскія выспы, зьяўляюцца выспамі вульканічнага паходжаньня, і іх век больш юны.
Яшчэ адным асобным субрэгіёнам Афратропікі зьяўляецца Капская вобласьць на поўдні кантынэнту, ахарактарызаваная кліматам, падобным на міжземнаморскі. Тут таксама існуюць шматлікія эндэмічныя віды.",be-tarask,Геаграфія (Sous-catégorie),,https://be-tarask.wikipedia.org/?curid=145770,108,145770.0
,Тапонім,"Тапо́нім (па-грэцку: τόπος, ὄνομα — месца, імя) — у агульным значэньні гэта назва мясьціны. Тапонімамі займаецца разьдзел мовазнаўства — тапаніміка. Аналіз тапонімаў можа даць многа інфармацыі пра разьвіцьцё мовы або гісторыю геаграфічнай мясцовасьці.
Тапонімы падзяляюцца на некалькі клясаў:

гідронімы — геаграфічныя назвы водных аб’ектаў (рэк, азёраў, мораў і г. д.)
аронімы — назвы ўзьнятых формаў рэльефу (гор, хрыбтоў)
айконімы — назвы населеных месцаў
урбанонімы — назвы тапаграфічных аб’ектаў у межах населенага пункту (вуліцаў, пляцаў, завулкаў і г. д.).
мікратапонімы — назвы невялікіх месцаў (крыніцаў, калодзежаў, сенакосаў і г. д.)
У біялёгіі звычайна тапонім дадаюць да назвы віду або роду. Звычайна ён азначае месца, дзе гэты гатунак быў знойдзены першы раз, ці дзе часьцей сустракаецца.


== Вонкавыя спасылкі ==
Taponim.by — мапа тапонімаў Беларусі. Пошук паводле ўзору зь візуалізацыяй на мапе.",be-tarask,Геаграфія (Sous-catégorie),,https://be-tarask.wikipedia.org/?curid=14505,130,14505.0
,Водна-балотныя ўгодзьдзі,"Водна-балотныя ўгодзьдзі, або вільготныя землі (па-ангельску: Wetlands) — участкі мясцовасьці, глеба якіх зьяўляецца аквіфэрам з пастаяньнай або сэзоннай вільготнасьцю. Такія ўчасткі мясцовасьці могуць быць часткова або цалкам занятыя вадаёмамі.Водна-балотнымі ўгодзьдзямі зьяўляюцца мелкаводныя азёры і ўчасткі марскіх узьбярэжжаў, верхавыя і нізавыя балоты, таксама некаторыя іншыя. Вада ў водна-балотных угодзьдзях можа быць прэснай, марской і саланаватай. Найбуйнейшыя водна-балотныя ўгодзьдзі ў сьвеце — Пантанал, яны разьмешчаны ў Бразыліі, Балівіі і Парагваі.
У 1971 годзе прынятая міжнародная Канвэнцыя аб водна-балотных угодзьдзях, якія маюць міжнароднае значэньне галоўным чынам у якасьці месцапражываньняў вадаплаўных птушак — Рамсарская канвэнцыя.


== Глядзіце таксама ==
Пералік водна-балотных угодзьдзяў Беларусі


== Крыніцы ==",be-tarask,Геаграфія (Sous-catégorie),,https://be-tarask.wikipedia.org/?curid=200951,102,200951.0
,Балота,"Бало́та — залішне ўвільготнены кавалак зямлі, які парос спэцыфічнай балотнай расьліннасьцю.
Утвараецца праз забалочваньне глебы і зарастаньне вадаёмаў. У балоце звычайна адбываецца назапашваньне расьлінных рэшткаў, якія часткова падгнілі, і ўтварэньне торфу.


== Распаўсюджанасьць ==
Балоты найбольш сканцэнтраваныя ў лясной зоне Паўночнай часткі паўшар’я Зямлі. У межах Эўразіі пашыраныя на поўдні Эўропы, на Палесьсі, у Заходняй Сыбіры і на Камчатцы. На тэрыторыі Беларусі найбольшыя балоты разьмешчаныя ў Берасьцейскай вобласьці: Выганашчанскае балота, Паддубічы, Вялікі лес, Аброўскае балота і Хольча. Паводле асаблівасьцяў разьвіцьця й торфаўтварэньня ў Беларусі вылучаюць 5 тарфяных краёў.


== Тыпы ==
У залежнасьці ад мінэральнага жыўленьня: вярховыя (Полацкая нізіна, Друць-Бярэзінскае міжрэчча) — у месцах, дзе пераважае беднае атмасфэрнае жыўленьне; пераходныя; нізінныя (Гарадзенская й большая частка Берасьцейскай вобласьцяў) — разьвіваюцца ў месцах зь перавагай глебавага жыўленьня.
Паводле тыпу расьліннасьці: лясныя, хмырэзьнікавыя, травяныя і мохавыя.
Паводле мікрарэльефу: далінныя, поймавыя (поплаўныя), сьхілавыя і водападзельныя.


== Жывёлы, птушкі й расьліны ==

У расьліннасьці залежна ад тыпу балотаў пашыраны эў-, мэза-, і алігатрофныя расьліны. У жывёльнім сьвеце пераважаюць балотныя птушкі, месцамі трапляюцца ахоўныя (белыя курапаткі, шэрыя журавы).


== У паданьнях ==
Касмаганічная сымболіка балота зьвязана і зь яго рэальнымі ўласьцівасьцямі — гэта беспарадкавая сумесь зямлі й вады, першасных элемэнтаў, зь якіх утвараўся будучы Космас. Таму балоты — улюбёныя месцы бытаваньня розных нячысьцікаў, якія пераймаюць функцыі антаганістаў бога ў акце стварэньня.


== Балотны працэс ==
Балотны працэс — глебаўтваральны працэс, што працякае ва ўмовах залішняга глебавага ўвільгатнеьння, выкліканага альбо неглыбокім заляганьнем грунтавых водаў, альбо затрыманьнем атмасфэрных ападкаў водатрывалымі пародамі (гліна, суглінкі). Адметнасьцямі балотнага працэсу зьяўляюцца  торфаўтварэнне і заглеяньне. 
У Беларусі паўсюдна пераважаюць тарфянішчы нізіннага тыпу, якія ўтвораныя ва ўмовах залішняга ўвільгатненьня земляў грунтавымі водамі, багатымі мінэральнымі элемэнтамі жыўленьня. Вялікая частка нізінных тарфянішчаў сканцэнтраваная ў Палесьсі. 
Тарфянішчы верхавога тыпу звычайна прымеркаваныя да водападзелаў ды спадзістых схілаў і ўтворацца пры забалочваньні земляў беднымі грунтавымі водамі або атмасфэрнымі ападкамі. У паніжэньнях балотны працэс генэтычна зьвязаны зь дзярновым і падзолістым працэсамі, што ў выніку вядзе да ўтварэньня дзярнова-падзолістых забалочаных глебаў. 


== Гаспадарчае значэньне ==
Нявысушаныя нізінныя балоты выкарыстоўваюцца ў якасьці прыродных сенажацяў. Асушаныя балоты выкарыстоўваюцца пад травы, гародніну, збожжавыя, тэхнічныя й сіласныя расьліны, для здабычы торфу. На Беларусі тарфяныя балоты займаюць 2,5 мільёну гектараў з запасам торфу-сырцу 31,3 мільярду кубічных мэтраў.


== У розных краінах ==


=== Беларусь ===
На 2021 год беларускія балоты ўтрымлівалі 7 млрд кубамэтраў прэснай вады, чым спрыялі ўстойліваму водазабесьпячэньню рэк і азёр Беларусі. Расьлінны сьвет балотаў штогод спажываў каля 900 000 тонаў вуглякіслага газу, які такім чынам выводзілі з атмасфэры. Таксама на балотах зьбіралі звыш 10 000 тонаў журавінаў за год. Балотныя тарфянікі ўтрымлівалі каля 500 млн тонаў вугляроду, бо торф на 50 % складаецца зь яго. У Беларусі дзейнічаў Закон «Аб ахове і выкарыстаньні тарфянікаў», бо асушаныя балоты замест паглынаньня распыляюць вуглярод. На балотах пражывала звыш 40 % відаў птушак Беларусі, 35 % відаў вусякоў і звыш 15 % відаў дзікарослых расьлінаў, занесеных у Чырвоную кнігу Беларусі.
На вялікіх балотных прасторах утвораныя прыродаахоўныя тэрыторыі Беларусі:

водныя заказьнікі Беларусі: Выганашчанскае балота, Ельня, Заазер’е і Дзікае балота;
Батанічныя заказьнікі лекавых расьлінаў: Стубла, Кішкава ў Дарагічынскім раёне, Урочышча Востраў у Гарадзенскім раёне, у складзе Міхалінска-Бярозаўскага заказьніка, у складзе Радастаўскага заказьніка і ў складзе Гожаўскага заказьніка;
заказьнікі-журавіньнікі: Борскі, Букчанскі і Юхавіцкі.


== Крыніцы ==",be-tarask,Геаграфія (Sous-catégorie),,https://be-tarask.wikipedia.org/?curid=81431,526,81431.0
,Цьвёрдыя часьцінкі,"Цьвёрдыя часьці́нкі, атмасфэ́рны аэразо́ль, атмасфэрныя часьцінкі, каламу́тныя часьцінкі або за́віслае рэ́чыва — мікраскапічныя часьцінкі цьвёрдай ці вадкай матэрыі, завіслыя ў паветры. Крыніцамі такіх часьцінак могуць быць прыродныя ці антрапагенныя чыньнікі. Яны ўплываюць на клімат і атмасфэрныя ападкі, што адмоўна ўплывае на чалавечае здароўе, ня лічачы самога іхняга ўдыханьня.
Падвіды атмасфэрных часьцінак уключаюць завіслыя рэчывы, таракальныя і альвэльныя часьцінкі, інгаляльныя буйныя часьцінкі (вялікія дыямэтрам ад 2,5 да 10 мікрамэтраў (мкм, PM10)), дробныя часьцінкі дыямэтрам да 2,5 мкм (PM2.5), ультрадыспэрсныя часьцінкі ды сажа.
МАДП і СААЗ вызначаюць аэразольныя часьцінкі канцэрагенамі 1-й групы. Часьцінкі — найшкаднейшая форма забруджваньня атмасфэры праз сваю здольнасьць пранікаць глыбока ў лёгкія і крывяносныя сасуды нефільтраванымі, выклікаючы сэрцавыя абморы, захворваньні органаў дыханьня і заўчасную сьмерць. У 2013 дасьледаваньне з удзелам 312 944 чалавек зь дзевяці эўрапейскіх краінаў паказала, што бясьпечнага ўзроўню цьвёрдых часьцінак не існуе, а пры кожным павелічэньні 10 мкг/м³ у PM10 захворваньне на рак лёгкіх вырастае на 22%. Меншыя PM2.5 былі асабліва сьмяротна небясьпечныя: рост захворваньня на рак лёгкіх на 36% пры кожным павелічэньні 10 мкг/м³ — бо яны могуць пранікаць у лёгкія глыбей. Сусьветная ўразьлівасьць да PM2.5 Паводле стану на 2016  складала 4,1 мільёна сьмерцяў ад захворваньняў ды інфарктаў сэрца, раку лёгкіх, хранічных захворваньняў лёгкіх і рэсьпіраторных інфэкцыяў. У цэлым завіслыя цьвёрдыя часьцінкі займаюць шостае месца ў сусьветным рэйтынгу фактараў рызыкі да заўчаснай сьмерці.


== Глядзіце таксама ==


== Крыніцы ==",be-tarask,Геаграфія (Sous-catégorie),,https://be-tarask.wikipedia.org/?curid=221673,225,221673.0
,Пернікавы домік,"Пе́рнікавы до́мік — калядны торт зь пернікавага цеста і айсінгу.
У якасьці аздабленьня дадаюць такія прысмакі, як: гарэхі і зэфір, мармэляд і печыва, цукаты і шакаляд, а таксама цукеркі манпасье і ў выглядзе марскіх каменьчыкаў.


== Складнікі ==
Для папярэдняга прыгатаваньня пернікавага цеста выкарыстоўваюць: 800 грамаў мукі і 280 грамаў цукровай пудры, 120 грамаў мяккага маргарыну і 5 сталовых лыжак топленага мёду, па 2 яйкі і жаўткі, па 2 чайныя лыжкі соды і прыправы для пернікаў. Такая прыправа ўлучае молатыя гвазьдзік, імбір, кардамон і мускатны гарэх. У прыгатаваньні айсінгу патрэбныя яйка, 150 грамаў цукровай пудры і дробка лімоннай кісьлі. У якасьці ўпрыгожваньня выкарыстоўваюць дробныя рознакаляровыя цукеркі.


== Прыгатаваньне ==
Падрыхтоўку пернікавага цеста пачынаюць з замесу мукі, цукровай пудры і заправы для пернікаў. У атрыманай сумесі робяць ямку, куды дадаюць маргарын, яйкі і мёд. Іх вымешваюць да атрыманьня мяккага гладкага цеста. Гатовае цеста загортваюць у харчовую плёнку і пакідаюць на 2 гадзіны ў лядоўні. Затым на кардоне або паперы накрэсьліваюць 4 сьцяны і 2 дэталі даху, а таксама вокны, дзьверы і ніз пернікавага доміка. Накрэсьленыя шаблёны выразаюць. Цеста раскачваюць плястом 5 мілімэтраў і прыкладаюць да яго шаблёны. Нажом зь цеста выразаюць дэталі доміка, якія пераносяць на бляху. Іх запякаюць у духоўцы пры тэмпэратуры 160—180 °C да румянай скарынкі. Пасьля дэталі доміка пакідаюць падсыхаць. 

Тым часам, пачынаюць гатаваць айсінг, дзеля чаго бялок аддзяляюць ад жаўтка. Бялок узьбіваюць у пену. Цукровую пудру прасяваюць і дадаюць да бялка паступова з пастаянным памешваньнем. Затым дадаюць лімонную кісьлю і ўсё вымешваюць да атрыманьня пругкай сумесі.
Пернікавы домік зьбіраюць на выпечаным зь пернікавага цеста каржы, плоскай талерцы або шчыльным кардоне. Блюда вышароўваюць айсінгам і выкладаюць на яго аснову доміка. З дапамогай айсінгу прымацоўваюць сьцены і злучаюць іх міжсобку. Дах дадаткова замацоўваюць зубачысткамі. Усе стыкі дэталяў доміка вышароўваюць айсінгам. Затым пернікавы домік пакідаюць на ноч у сухім памяшканьні. На наступны дзень айсінгам малююць вокны і ледзяшы на даху, а таксама прымацоўваюць дзьверы. На даху з дапамогай кандытарскага мяшка робяць айсінгам чарапічны ўзор і прымацоўваюць дробныя рознакаляровыя цукеркі.


== Крыніцы ==",be-tarask,Геаграфія (Sous-catégorie),,https://be-tarask.wikipedia.org/?curid=247292,332,247292.0
,Сасіска,"Сасі́ска (ад франц. saucisse) — каўбасны выраб, вырабляецца са здробненага (пракручанага) варанага мяса жывёлаў або птушкі (або яго замяняльнікаў). У існасьці, уяўляе сабой маленькую каўбасу, аднак у адрозьненьне ад звычайнай каўбасы звычайна ўжываецца ў ежу пасьля тэрмічнага апрацаваньня (варэньня, смажаньня). Блізкімі да такіх разнастайнасьцяў каўбасных вырабаў ёсьць шпікачкамі. Тоўстая кароткая каўбаса вядомая як сардэлька.
Сучасныя венскія каўбасы вынайшаў мясьнік Ёган Лянэр (1772—1845), які пераехаў з Франкфурту ў Вену, 13 лістапада 1805 году. Пытаньне аб тым, хто ўласна вынайшаў венскай каўбасы, ёсьць старой спрэчкай паміж гарадамі Франкфурт і Вена. У Франкфурце такія каўбасы пачалі вырабляцца ў часы сярэднявечча, але ў венскіх каўбасах ўпершыню выкарысталі сумесь ялавічыны і сьвініны — рэцэптура, паводле якой вырабляюцца сучасныя венскія каўбасы. Венскія каўбасы сталі асноўным інгрэдыентам венскай і нямецкай кухні.


== Глядзіце таксама ==
Хот-дог


== Літаратура ==
Heinz Dieter Pohl: Die österreichische Küchensprache. Ein Lexikon der typisch österreichischen kulinarischen Besonderheiten (mit sprachwissenschaftlichen Erläuterungen). Praesens-Verlag, Wien 2007, ISBN 3-7069-0452-7, (Studia interdisciplinaria Ænipontana 11), Artikel Frankfurter Würstel, S. 64",be-tarask,Геаграфія (Sous-catégorie),,https://be-tarask.wikipedia.org/?curid=162912,162,162912.0
,Аліўе,"Аліўе — салата, якую ў 1860-я гады прыдумаў францускі кухар Люсьен Аліўе ў Маскве пад назвай «маянэз зь дзічыны».
У 1920-я гады салату пераназвалі ў «сталічную», а ў яе складзе рабчыка замянілі курацінай. У паваенныя гады замест курыцы пачалі выкарыстоўваць вараную каўбасу. У 1970-я гады салата стала сьвяточнай стравай.


== Складнікі ==
У наш час для прыгатаваньня салаты выкарыстоўваюць: па 4 вараныя бульбіны, звараныя ўкрутую яйкі і марынаваныя або сьвежыя агуркі, адну моркву, 300 грамаў варанай каўбасы, слоік зялёнага кансэрваванага гарошку вагой 200 грамаў, 3 сталовыя лыжкі маянэзу, а таксама лісьце пятрушкі і кропу.
Першапачаткова ж салату гатавалі з: паловы тушкі рабчыка, 2-х бульбінаў, часткі агурка, 4-х лістоў салаты, 3-х шыек ракаў, 1,5 сталовай лыжкі маянэзу, чвэрці кубка лансьпіка (выпаранае зь мяснога булёну жэле), чайнай лыжкі капэрсаў і 5 алівак.
Часам сьвежыя агуркі замяняюць карнішонамі. Таксама рабчыка могуць замяняць курацінай, цяляцінай і курапаткай.


== Прыгатаваньне ==
У нашыя дні вараць бульбу і моркву, а яйкі ўкрутую. Затым бульбу, каўбасу, морку і яйкі наразаюць дробнымі кубікамі аднолькавага памеру. Пасьля нарэзкі агуркоў зь іх адціскаюць вадкасьць. З гарошка зьліваюць ваду, пасьля чаго яго ўсыпаюць у нарэзаныя складнікі. Затым наразаюць пятрушку і кроп ды зьмешваюць усё з маянэзам. Атраманую салату прыбіраюць на гадзіну ў лядоўню.
Даўней філе рабчыка наразалі брусочкамі і зьмешвалі брусочкамі бульбы і лустамі сьвежых агуркоў. Затым дадавалі аліўкі і капэрсы, пасьля чаго залівалі ўсё маянэзам. Пасьля астуджэньня салату перакладвалі ў талерку і ўпрыгожвалі ракавымі шыйкамі, лісьцікамі салаты-латука і лансьпікам. 


== Крыніцы ==",be-tarask,Геаграфія (Sous-catégorie),,https://be-tarask.wikipedia.org/?curid=251646,242,251646.0
,Крапіўны суп,"Крапіўны суп — суп з маладой крапівы.
Можа ўжывацца дзеля паляпшэньня абмену рэчываў і страваваньня, вывядзеньня шкодных рэчываў з арганізму і папярэджаньня малакроўя, а таксама дзеля паніжэньня ўзроўню цукру ў крыві. Страва нясе карысьць праз багатасьць крапівы на вітаміны А, Б, Ц, Е і К, а таксама на такія мікра- і макраэлемэнты, як медзь, манган, жалеза, бор і нікель. Таксама яе ўжываньне павышае згусальнасьць крыві.


== Складнікі ==
Для прыгатаваньня крапіўнага супу выкарыстоўваюць па 100 грамаў крапівы і бульбы, 220 грамаў курынага булёну, 5 грамаў зеляніны пятрушкі і кропу, рэпчатую цыбулю і моркву, кавалкі адварнога яйка, сьмятану і прыправы.


== Прыгатаваньне ==

Пасьля закіпаньня ў ваду разам з курацінай кладуць цыбуліну, нарэзаную долькамі моркву і каранёвую пятрушку, а таксама бульбу. Праз гадзіну курыны булён здымаюць з агню і працэджваюць. Кураціну разьбіраюць на дробныя кавалкі і разам з морквай, пятрушкай ды бульбай вяртаюць у булён. Пакуль булён гатуецца маладую крапіву старанна прамываюць і апускаюць у кіпень іншага рондаля, дзе адварваюць да мяккасьці пры адчыненай накрыўцы. Затым крапіву адкідваюць на друшляк і абдаюць халоднай вадой. Пасьля гэтага крапіву адціскаюць, дробна рэжуць і апускаюць у курыны булён. Потым перамешваюць і даюць пагатавацца яшчэ 5 хвілінаў. У талеркі зьмяшчаюць кавалкі адварнога яйка і зеляніну. Наверх наліваюць суп і дадаюць сьмятану.
Пры гатаваньні без кураціны ў кіпень могуць пакласьці сьвежую капусту і бурак. Парэзаную крапіву мажліва дадаць у суп без абдаваньня кіпнем, каб захаваць больш вітамінаў. Урэшце, могуць парэзаць туды зоркаўку, лебяду і шчаўе. Замест варанага яйка мажліва дадаць сыр.


== Крыніцы ==",be-tarask,Геаграфія (Sous-catégorie),,https://be-tarask.wikipedia.org/?curid=256389,248,256389.0
,Галушкі,"Галу́шкі (па-ўкраінску: Галушки, па-славацку: Halušky) — украінская і славацкая страва з адвараных у кіпені кавалачкаў цеста. У адрозненьне ад варэнікаў ня маюць начыньня. Галушкі гатуюць як асобную страву або вараць зь імі суп.
На Галічыне больш распаўсюджаныя палюшкі — галушкі, у склад якіх уваходзіць адвараная бульба.


== Спосаб прыгатаваньня ==
Цеста для галушак гатуюць на аснове мукі (звычайна пшанічнай ці грэчневай або іх сумесяў), ці манных крупаў, ці сумесі мукі з бульбай, тварагом, дадаючы яйкі, ваду, соль, цукар. Цеста дзеляць лыжкай альбо раскатваюць да таўшчыні 1,5 см і наразаюць на невялікія квадраты, потым вараць у падсоленым кіпені (або булёне ці малацэ), пакуль не ўсплывуць. Адвараныя галушкі падаюць на стол з растопленым маслам альбо са шкваркамі і смажанай цыбуляй.
Перад падачай на стол галушкі можна крыху падсмажыць на патэльні з падагрэтым алеем.
У Славаччыне галушкі звычайна падаюцца пасыпаныя авечай брынзай ці іншым струганым сырам, а таксама са шкваркамі. Таксама могуць падавацца з кіслай капустаю; у такім выпадку называюцца страпачкі.


== Літаратура ==
Шалимов С. А., Шадура Е. А. Современная украинская кухня, Київ, Техніка, 1977, 320 с., пераклад з украінскай.",be-tarask,Геаграфія (Sous-catégorie),,https://be-tarask.wikipedia.org/?curid=242118,178,242118.0
,Аль-Ідрысі,"Аль-Ідрысі (Абу Абдалах Мухамэд ібн Мухамэд ібн Абдалах аш-Шэрыф ал-Ідрыс; 1099 або 1100 — 1161 або 1165) — славуты арабскі географ.

Паходзіў з арыстакратычнага роду, атрымаў дасканалую адукацыю ў Кардоўскім унівэрсытэце. З 1139 году працаваў у Палерма пры двары нарманскага караля Сыцыліі Ражэра II. Да 1154 году (шаўвал 548 год хіджры) скончыў вялікую каляровую мапу сьвету (Charta Rogeriana ці Tabula Rogeriana) на 70 аркушах з суправаджальным тэкстам да яе на арабскай мове пад назвай Kitab nuzhat al-mustak fi htirak al-afak («Кніга — забаўляньне для стомленага ў вандраваньнях па абласьцях сьвету»), вядомым пад назвай «Кніга Ражэра». Згодна з арабскай традыцыяй, Charta Rogeriana арыентаваная на поўдзень, а не на поўнач, як сучасныя карты.
Тэрыторыя сучаснай Беларусі прадстаўленая ў асноўным на аркушы 65 (5 сэкцыя VII клімату паводле клясыфікацыі Ідрысі) Паказаныя горад Менск («Муніска») — першая выява гораду на карце, «возера Тэрмі» — верагодна, Прыпяцкія балоты. Дняпро («Днабрус») пададзены ад вытокаў Бярэзіны («Бельцес»). Ёсьць падставы атаясаміць горад «Бармунію» (аркуш 55) зь Бярэсьцем. Яшчэ шэраг аб’ектаў можна лякалізаваць у Беларусі гіпатэтычна, напрыклад, горад «Барманза» ля сутокаў Дняпра і Бярэзіны. Усьлед за іншымі мусульманскімі аўтарамі Ідрысі згадваў «тры віды русаў», у тым ліку Артанію, але другаснасьць інфармацыі Ідрысі не дазваляе зьвязаць апошнюю зь якім-небудзь пэўным рэгіёнам.
Праца Ідрысі зьявілася вяршыняй клясычнай арабскай картаграфіі і далёка пераўзыходзіла паўнатой і дакладнасьцю любыя вядомыя карты сьвету XII—XIII стагодзьдзяў.


== Літаратура ==
Алесь Белы // . —  Мн.: .
Белы А. Беларусь на арабскай карце XIII стагодзьдзя // Падарожнік. № 7, 1996.


== Вонкавыя спасылкі ==
Арыгінальны артыкул(недаступная спасылка)
Тэрыторыя сучаснай Беларусі на мапе Аль-Ідрысі (1154 г.)",be-tarask,Геаграфія (Sous-catégorie),,https://be-tarask.wikipedia.org/?curid=4026,258,4026.0
,Студзеньскія падзеі ў Рызе,"Падзеі ў студзені 1991 году ў Рызе, Барыкады (па-латыску: Barikāžu laiks) — падзеі ў пэрыяд з 13 па 27 студзеня 1991 году, якія галоўным чынам адбываліся ў Рызе і былі зьвязаныя з распадам СССР. Да падзеяў барыкад 1991 году, у больш пашыраным сэнсе, можна аднесьці пэрыяд да 21 жніўня 1991 году, калі адбываліся апошнія спробы штурму АМАПу барыкад вуліцы Екабу.
У 1995 годзе быў створаны фонд Памяці барыкад. З студзеня 1996 году больш за 30 тысячаў абаронцаў барыкад атрымалі Памятную адзнаку ўдзельніка барыкад.


== Хроніка ==
13 студзеня ў Рызе адбыўся мітынг Народнага фронту ў падтрымку Вярхоўнай рады і Савету міністраў, а таксама ў знак пратэсту супраць узброеных сутыкненьняў у Летуве, у якім прыняло ўдзел каля 500 000 людзей. Увечары таго ж дня пачалася пабудова барыкад вакол стратэгічных аб’ектаў у Рызе і некаторых іншых гарадах Латвіі.
14 студзеня байцы АМАП зьдзейсьнілі шэраг нападаў на ўдзельніках барыкад у мастоў Брас і Вэцмілгравіс: зьбіты некалькі людзей, спаленыя 17 аўтамабіляў. 15 студзеня АМАП учыніў два напады на Рыскі філіял Менскай Вышэйшай школы міліцыі, падчас якіх былі зьбітыя курсанты, разгромленыя памяшканьні і выкрадзена зброя. 16 студзеня на барыкадах ля Вэцмілграўскага мосту амапаўцы расстралялі кіроўцу міністэрства зносінаў Робэрта Мурніэкса і паранілі яшчэ дваіх чалавек. 18 студзеня міністар унутраных спраў Латвіі Алоіс Вазніс выслаў у МУС СССР свой загад аб тым, што па байцах АМАПу, якія набліжаюцца да аб’ектаў МУС Латвіі бліжэй за 50 мэтраў, абаронцам барыкад загадана страляць. З Масквы гэта пасланьне трапіла ў АМАП.

Пасьля раззбраеньня АМАПам школы міліцыі ў Рызе пяцёра невядомых нібыта згвалтавалі жонку камандзіра ўзводу АМАПу Лактыёнава. У тую ж ноч, з 19 на 20 студзеня, быў абстраляны пост АМАПу ў Доме друку. Амапаўцы амаль адразу затрымалі мікрааўтобус «Латвія» зь пяцьцю дружыньнікамі «нацыянальных сілаў абароны». У мікрааўтобусе, па словах былога кіраўніка маскоўскай сьледчай групы В. Костырава, былі выяўленыя халодная зброя і боепрыпасы. Тады амапаўцы самі павезьлі затрыманых на чатырох машынах суправаджэньня. Як толькі канвой заехаў на плошчу, дзе знаходзіліся пракуратура, МУС Латвіі і міністэрства будаўніцтва, пачаўся агонь па машынах на адкрытай мясцовасьці. Па сьцьверджаньні амапаўцаў, стралялі з будынку МУС і з Бастыённай горкі, якая знаходзілася ззаду спэцназаўцаў. Завязалася перастрэлка, падчас якой АМАП захапіў будынак МУС і суседні будынак міністэрства будаўніцтва. Міліцыянты сьцьвярджаюць, што частка абаронцаў барыкад мела халодную і вагняпальную зброю.
У выніку інтэнсіўнай страляніны ў цэнтры гораду 8 чалавек было паранена, 5 — забітыя. Зь іх чацьвёра — апэратары групы кінарэжысэра Юрыс Падніекса: Андрыс Слапіньш і Гвіда Звайгзны (памёр ад атрыманых раненьняў у пачатку лютага), міліцыянт Сяргей Кананенка і школьнік Эдзі Рыекстыньш, загінулі ў парку ля Бастыённай горкі, а міліцыянт Уладзімер Гамановіч — паміж чацьвертым і пятым паверхамі будынку МУС.


== Памяць ==
У Рызе дзейнічае Музэй барыкад
Кожны год у Латвіі праводзяцца памятныя мерапрыемствы, запальваюцца вогнішчы, праводзяцца канцэрты на Домскай плошчы, ўскладаньне кветак да помніка Свабоды
Выпушчаныя памятныя адзнакі


== Загінулыя падчас барыкад ==
Уладзімер Гамановіч
Ілгварс Грыезіньш
Сяргей Кананенка
Робэртс Мурніекс
Эдзі Рыекстыньш
Андрыс Слапіньш
Гвіда Звайгзны


== Крыніцы ==


== Літаратура ==
Viktors Daugmalis «Barikādes — Latvijas mīlestības grāmata». — 1991.gada barikāžu dalībnieku atbalsta atklātais sabiedriskais fonds, Rīga 2001. ISBN 9984191966
Tālavs Jundzis, Renārs Zaļais «Nevardarbīgā pretošanās — Latvijas pieredze». — Latvijas Zinātņu akadēmija, Rīga 2006. ISBN 9789984010434 (Rakstu, dokumentu un atmiņu krājums, veltīts Barikāžu atceres 15.gadadienai)
Jāzeps Ločmelis «Atmiņas par barikāžu dienām». — Latvijas telekomunikāciju klubs, Rīga 2001. ISBN 998494980X
Iveta Kaķīte «Barikādes — kā tas bija patiesībā». — Redisons un partneri, Rīga 2001. ISBN 9984932745 (Tautas Frontes loma barikādēs)
Ināra Mūrniece «Aksenoka Rita: Barikādes — Bija arī nodevība». — Latvijas Avīze 2006. gada 21. janvāris.
Dzintars Vītols «Ceļš uz barikādēm». — Burtnieki 2001.
«Janvāra barikādes kā tautas forma totalitārajam režīmam un tās mācības». — Latvijas Zinātņu akadēmija, 1991.gada barikāžu dalībnieku atbalsta fonds, LR Ministru kabinets, Rīga 2001. ISBN 998419213X(Starptautiska Baltijas valstu konference sakarā ar barikāžu atceres 10.gadadienu)
Jānis Stradiņš «1991. gads. Janvāris». — Latvijas Kultūras fonds, Rīga 1991.
Modris Ziemiņš «Rīgā deg ugunskuri — Maskavā brūk padomju impērija». — Mācību apgāds, Rīga 2001. ISBN 9984922138
Ivars Bērziņš, Renārs Zaļais, Viktors Daugmalis «Domā par Latviju, piemini barikādes». — 1991. gada barikāžu dalībnieku biedrība, Rīga 2006. ISBN 9984956822 (1991. gada barikādēm veltīts fotoalbums)
Федотов Александр. Дайнис Иванс: «Баррикады — самое значительное событие в латвийской истории». — «Телеграф», № 9 (1303), 12 января 2007 года.
Федотов Александр. Альфред Рубикс: «Захватывать власть мы не собирались». — «Телеграф», № 9 (1303), 12 января 2007 года.
Кто стрелял у МВД? — «Час», 20 января 2006 года.


== Вонкавыя спасылкі ==
 1991. Janvāris. barikadopedija.lv. Праверана  2014-03-07 г.
Музэй барыкад 1991 году


=== Відэа ===
Provokācijas anatomija/Анатомія правакацыі на YouTube",be-tarask,Палітыка (Sous-catégorie),,https://be-tarask.wikipedia.org/?curid=209860,747,209860.0
,Галоснасьць,"Гало́снасьць (па-расейску: гласность) — палітыка максымальнай адкрытасьці ў дзейнасьці дзяржаўных установаў і свабоды інфармацыі. У сучасным словаўжываньні, асноўны кампанент палітыкі перабудовы, якая праводзілася М. С. Гарбачовым у другой палове 1980-х у СССР. Дзякуючы ёй адбыліся значныя паслабленьні цэнзуры і ліквідацыя існуючых у савецкім грамадзтве шматлікіх інфармацыйных бар’ераў.


== Галоснасьць у СССР ==
Мітынг галоснасьці — мітынг, праведзены дысыдэнтамі і спачуваючымі 5 сьнежня 1965 году на Пушкінскай плошчы ў Маскве. Ён стаў першай публічнай палітычнай дэманстрацыяй у пасьляваенным СССР..
Тэрмін пачалі шырока ўжываць з 1987 году як значэньне аднаго з галоўных напрамкаў рэформ («галоснасьць — перабудова — паскарэньне»), якія праводзіліся ў 1987—1991 гадох М. С. Гарбачовым на пасадзе Генэральнага сакратара ЦК КПСС і Прэзыдэнта СССР, шырока вядомых пад агульнай назвай «Перабудова». Тады ж зьявіліся лёзунгі: «Больш галоснасьці! Больш дэмакратыі!».


== Крыніцы ==",be-tarask,Палітыка (Sous-catégorie),,https://be-tarask.wikipedia.org/?curid=131238,131,131238.0
,Міхаіл Гарбачоў,"Міхаі́л Сярге́евіч Гарбачо́ў (нарадзіўся 2 сакавіка 1931 году, Прывольнае, Стаўрапольскі край, РСФСР — 30 жніўня 2022, Масква, Расея) — генэральны сакратар ЦК КПСС з 11 сакавіка 1985 году па 23 жніўня 1991 году, першы і апошні прэзыдэнт СССР з 15 сакавіка 1990 году па 25 сьнежня 1991 году. Былы глава Гарбачоў-Фонду. Меў шэраг узнагарод і ганаровых званьняў, найбольш вядомая зь якіх — Нобэлеўская прэмія міру 1990 году. Зь дзейнасьцю Гарбачова на пасадзе главы КПСС і СССР зьвязаная маштабная спроба рэфармаваньня — Перабудова, якая скончылася распадам Савецкага Саюзу, а таксама завяршэньнем халоднай вайны. Пэрыяд кіраваньня Гарбачова ацэньваецца неадназначна. У 1990 годзе Ўнівэрсытэт Аляскі прысвоіў Гарбачову званьне ганаровага прафэсара гуманітарных навук.


== Жыцьцяпіс ==
Гарбачоў памёр увечары ў аўторак, 30 жніўня 2022, пасьля цяжкай і працяглай хваробы, заявілі журналістам у Цэнтральнай клінічнай бальніцы ў Маскве.


=== Гарбачоў і Беларусь ===
У 1986 годзе Гарбачоў, атрымаўшы ліст беларускай інтэлігенцыі пра крытычны стан беларускай мовы, накіраваў у Менск адмысловую камісію. Кіраўніцтву ЦК КПБ давялося карэктаваць сваё стаўленьне да моўнай палітыкі.
Заява пра ўтварэньне Аргкамітэту БНФ «Адраджэньне» у кастрычніку 1988 году пачыналася з узгадкі пра перабудову «распачатую лепшымі сіламі КПСС». Аналягічныя адсылкі рабіліся і ініцыятарамі Народных Франтоў тагачасных рэспублік Балтыі.
Міхаіл Гарбачоў прыязна ставіўся да Васіля Быкава і Алеся Адамовіча, спрабаваў абараніць іх (няўдала) ад артадаксальнага камуністычнага кіраўніцтва БССР. Ён наведаў цырымонію разьвітаньня з Адамовічам у студзені 1994 году і даў вялікае інтэрвію беларускай службе Радыё Свабода пра Васіля Быкава на 40-ы дзень сьмерці .


== Крыніцы ==",be-tarask,Палітыка (Sous-catégorie),,https://be-tarask.wikipedia.org/?curid=52683,243,52683.0
,Народны фронт Латвіі,"Народны фронт Латвіі, скарочана Народны фронт альбо НФЛ (па-латыску: Latvijas Tautas fronte, LTF) — палітычны рух у Латвіі ў 1988—1993 гадох. Выступаў за аднаўленьне незалежнасьці Латвіі ды рынкавыя рэформы. Першы кіраўнік НФЛ — Дайніс Іванс, другі — Рамуальдас Ражукас, трэці — Улдзіс Аўгсткалнс.


== Гісторыя ==
Ідэя стварэньня Народнага фронту была агучана на Пленуме творчых саюзаў Латвіі, які праходзіў у Рызе 1 і 2 чэрвеня 1988 году. Народны фронт Латвіі быў заснаваны 8 кастрычніка 1988 году як усенародны рух у падтрымку Перабудовы на тэрыторыі Латвійскай ССР. Першапачаткова НФЛ займаў умераныя пазыцыі і дамагаўся шырокай аўтаноміі для Латвіі ў складзе рэфармаванага СССР ды спачатку нават карыстаўся падтрымкай расейскамоўнага насельніцтва. Пасьля, Народны фронт вызначыў сваёй мэтай аддзяленьне Латвіі ад СССР і паступова прыйшоў да ўлады ў 1989—1990 гады.
НФЛ выпускаў уласную газэту — «Atmoda» (па-беларуску: «Абуджэньне»), якая выходзіла на латыскай і расейскай мовах. У першым нумары, які выйшаў 7 кастрычніка 1988 году, напярэдадні кангрэсу па стварэньні НФЛ, быў апублікаваны праект Статуту новага руху.
Народны фронт Латвіі супрацоўнічаў з Народным фронтам Эстоніі і летувіскім рухам «Саюдзіс». 23 жніўня 1989 году ўсе тры рухі ажыцьцявілі сумесную акцыю «Балтыйскі шлях», прымеркаваную да 50-й гадавіны Пакту Молатава-Рыбэнтропа. Ланцуг, створаны зь людзей, што ўзяліся за рукі, працягнуўся праз тэрыторыю ўсёй Прыбалтыкі — ад вежы Доўгі Герман у Таліне да Вежы Гедыміна ў Вільні. Першыя ў савецкай гісторыі свабодныя выбары дэлегатаў Зьезду народных дэпутатаў СССР завяршыліся ў Латвіі пераканаўчай перамогай Народнага фронту. Дзякуючы намаганьням народных франтоў камісіяй Зьезду народных дэпутатаў пад кіраўніцтвам Аляксандра Якаўлева быў прызнаны і асуджаны факт існаваньня сакрэтнага пратаколу да пакту Рыбэнтропа-Молатава.
На выбарах 1990 году НФЛ і яго саюзьнікі атрымалі ў Вярхоўным Савеце больш за 2/3 галасоў (138 месцаў з 201 месца) — неабходную колькасьць для ўнясеньня паправак у Канстытуцыю. 4 траўня 1990 году першы закон, прыняты новым Вярхоўным саветам, абвяшчаў аб намеры аднавіць незалежнасьць. Старшыня НФЛ Дайніс Іванс быў абраны віцэ-сьпікерам, а яго намесьнік Івар Годманіс быў абраны прэм’ер-міністрам. Многія іншыя чальцы НФЛ занялі ключавыя пасады ва ўрадзе. Галоўная палітычная мэта Народнага фронту, незалежнасьць Латвіі, была дасягнута ў жніўні 1991 году, і НФЛ стаў першым рэфарматарам сацыялістычнай эканомікі Латвіі ў свабодную рынкавую сыстэму. Пэрыяд эканамічных рэформаў быў вельмі хваравітым і кіраўніцтва Народнага фронту імкліва губляла папулярнасьць у выбарцаў. Многія дзеячы НФЛ перайшлі ў новыя палітычныя партыі.


== Заканчэньне дзейнасьці ==
На выбарах у Сойм Латвіі ў чэрвені 1993 году Народны фронт атрымаў толькі 2,62% галасоў выбарцаў і не пераадолеў электаральны бар’ер. НФЛ быў рэарганізаваны ў хрысьціянска-дэмакратычную партыю, якая атрымала назву Хрысьціянская народная партыя Латвіі (па-латыску: Kristīgā Tautas partija), але гэта не прынесла посьпеху. У выніку Хрысьціянская народная партыя зьлілася з Хрысьціянска-дэмакратычным саюзам (па-латыску: Kristīgi demokratiskā savienība). Многія з былых актывістаў Народнага фронту Латвіі дасюль займаюць значныя пазыцыі ў сучаснай латвійскай палітыцы.
У Рызе, па адрасе Vecpilsetas 13/15, адкрыты Музэй Народнага фронту Латвіі.


== Вонкавыя спасылкі ==
Latvian History",be-tarask,Палітыка (Sous-catégorie),,https://be-tarask.wikipedia.org/?curid=165251,465,165251.0
,Балтыйскі шлях,"Балтыйскі шлях (па-эстонску: Balti kett, то бок Балтыйскі ланцуг; па-латыску: Baltijas ceļš, па-летувіску: Baltijos kelias) — мірная акцыя ў Прыбалтыйскіх ССР, праведзеная 23 жніўня 1989 году. Жыхары Летувы, Латвіі й Эстоніі зрабілі жывы ланцуг даўжынёй амаль у 600 км (каля двух мільёнаў чалавек, то бок прыкладна 25% трох прыбалтыйскіх рэспублік на той час), такім чынам аб’яднаўшы Талін, Рыгу й Вільню. Акцыя была прымеркаваная да 50 гадоў са дню падпісаньня пакту Молатава-Рыбэнтропа, мэтай акцыі было прыцягнуць увагу сусьветнага грамадзтва да гістарычных падзеяў, якія зьмянілі статус краінаў Прыбалтыкі. Згодна з пактам і сакрэтным пратаколам, які прыкладаецца да яго, СССР і Нямеччына падзялялі сфэры ўплыву ў Эўропе: Латвія, Эстонія, Фінляндыя, усходнія вобласьці Польшчы й Бэсарабіі адыходзілі СССР, а Летува й захад Польшчы — Нямеччыне.
Акцыя прадэманстравала растучую ўпэўненасьць сілаў, якія змагаліся за незалежнасьць прыбалтыйскіх краінаў. Арганізатарамі сталі Народны фронт Эстоніі, Народны фронт Латвіі й Саюдзіс у Летуве. Балтыйскі шлях дазволіў прадэманстраваць усяму сьвету жаданьне народаў Прыбалтыкі аддзяліцца ад СССР, іхнюю салідарнасьць у гэтым памкненьні. Сэпаратысцкія арганізацыі скарысталіся акцыяй, каб сказаць, што акупацыя СССР Прыбалтыйскіх краінаў пытаньне ня толькі палітычнае, але й маральнае. Улады СССР адрэагавалі на акцыю толькі рыторыкай, не зрабіўшы ніякіх рэальных крокаў для ўмацаваньня адносінаў паміж рэспублікамі, у выніку чаго праз 6 месяцаў пасьля правядзеньня Балтыйскага шляху Летува першай з рэспублікаў Савецкага Саюзу аб’явіла пра выхад зь ягонага складу.
У 2009 годзе арганізацыя ЮНЭСКО прызнала гэтую акцыю фэномэнам негвалтоўнага супраціву й прыняла рашэньне ўключыць дакумэнтальныя матэрыялы пра яе ў міжнародны рэгістар праграмы «Памяць Сьвету».


== Крыніцы ==


== Вонкавыя спасылкі ==
The Baltic Way  (анг.)",be-tarask,Палітыка (Sous-catégorie),,https://be-tarask.wikipedia.org/?curid=133094,254,133094.0
,Кракожыя,"Крако́жыя — выдуманая краіна, створаная для фільму «Тэрмінал» Стывена Сьпілбэрга з Томам Гэнксам і Кэтрын Зэтай-Джонс у галоўных ролях.


== Зьвесткі ==
У фільме Кракожыя — маленькая ўсходнеэўрапейская і, верагодна, былая савецкая рэспубліка. Насельніцтва размаўляе на кракоскай мове. З 16 студзеня да лістападу 2004 году ў краіне ішла грамадзянская вайна. На пачатку вайны прэзыдэнт краіны быў узяты ў закладнікі. Такім чынам быў усталяваны новы рэжым, не прызнаны Злучанымі Штатамі.
Гэта стварыла пэўныя праблемы кракосцу Віктару Наворскаму, які ў гэты час быў на шляху ў Нью-Ёрк. Прызямліўшыся ў міжнародным аэрапорце імя Джона Ф. Кэнэдзі, Віктар усьвядоміў, што ягоныя пашпарт і віза сталі абсалютна непажытачнымі, і ён ня можа ні ўехаць у ЗША, ні вярнуцца ў Кракожыю, таму што тая закрыла свае межы. У выніку Наворскі быў вымушаны застацца ў тэрмінале аэрапорта цягам дзевяці месяцаў, пакуль у Кракожыі ня быў абвешчаны мір, і ён атрымаў магчымасьць адправіцца дамоў.
Агулам пра Кракожыю мала вядома. Акрамя зьвестак пра несупынныя баі, зь міжнародных навін можна пачуць пра «паўночныя тэрыторыі», занятыя паўстанцамі. Дзяржаўны гімн Кракожыі гучыць гэтаксама як альбанскі, толькі тэкст — чыстыя шулды-булды. «Вадзіцельскае пасьведчаньне» Віктара Наворскага — беларускае, выдадзенае ў горадзе Гомелі.


== Глядзіце таксама ==
Гэруды


== Вонкавыя спасылкі ==
В последнем фильме Спилберга Том Хэнкс стал белорусом (рас.)",be-tarask,Палітыка (Sous-catégorie),,https://be-tarask.wikipedia.org/?curid=7368,206,7368.0
,Палітычная партыя,"Паліты́чная па́ртыя — незалежнае грамадзкае аб’яднаньне, якое мае ўстойлівую структуру і сталы характар дзейнасьці, і якое выказвае палітычную волю сваіх чальцоў і прыхільнікаў, што ставіць сваімі задачамі ўдзел у вызначэньні палітычнага курсу дадзенай дзяржавы, у фармаваньні органаў, у тым ліку прадстаўнічых, дзяржаўнай улады й кіраваньня. Партыі ўдзельнічаць у выбарчых кампаніях, асьветніцкай дзейнасьці й акцыях пратэсту. Яны прытрымліваюцца пэўнай ідэалёгіі альбо бачаньня структуры дзяржавы й грамадзтва, падмацаванага пісьмовай плятформай з канкрэтнымі мэтамі, а таксама здольны сфармаваць кааліцыю зь іншымі партыямі нават рознага палітычнага кірунку.
Прыкметы: змаганьне за дасягненьне і ўтрыманьне ўлады, праграма, статут, сяброўства, грамадзкая падтрымка, агульныя зацікаўленасьці сяброў, галоўная ўстанова кіраўніцтва, разгалінаванасьць суполак і правадыр.


== Віды ==
Паводле задачаў і спосабу дзейнасьці: кансэрватыўная, рэакцыйная, рэвалюцыйная і рэфармісцкая.
Паводле ўстановак мысьленьня і вучэньня: камуністычная, кансэрватыўная, канфэсійная, лібэральная, радыкальная, сацыялістычная і фашысцкая.
Паводле дачыненьня да ўлады: кіроўная і апазыцыйная.
Паводле адлюстраваньня бачаньня: левая, правая і цэнтрысцкая.
Паводле ўмоваў дзейнасьці: легальная, нелегальная і паўлегальная.
Паводле асноваў уладкаваньня: кадравая (статут замацоўвае сяброўства, складаецца з прафэсійных палітыкаў) і масавая (сяброўства праз галасаваньне за вылучэнцаў).


== Гісторыя ==
З VI стагодзьдзя да н. э. палітычныя саюзы вядомыя ў Старажытнай Грэцыі (Атыка). З II стагодзьдзя да н. э. існавалі ў Старажытным Рыме. У Сярэднявеччы ў Італіі спаборнічалі 2 групоўкі — гвэльфы (прыхільнікі рымскага папы) і гібэліны (прыхільнікі імпэратара Сьвятой Рымскай імпэрыі). Падчас буржуазных пераваротаў Новага часу ў Эўропе ўзьніклі лібэральныя і кансэрватыўныя партыі. У сярэдзіне XIX стагодзьдзя ў Эўропе зьявіліся сучасныя партыі. У 1861 годзе ў Ангельшчыне ўтварылі першую масавую парлямэнцкую партыю «Лібэральнае таварыства рэгістрацыі выбараў у Англіі». У 1863 г. Фэрдынанд Лясаль заснаваў першую работніцкую партыю ў Нямеччыне пад назвай «Усеагульны нямецкі саюз работнікаў». У 1864—1876 гадах у Лёндане (Ангельшчына) існавала Міжнароднае таварыства работнікаў (Лёндан, Ангельшчына), якое паспрыяла стварэньню партыяў у некалькіх краінах. Палітычныя партыі ў сучасным іх значэньні цесна зьвязаныя са станаўленьнем і разьвіцьцём прадстаўнічай дэмакратыі й асноўнага ейнага элемэнта — парлямэнтарызму як формы й мэтаду арганізацыі й ажыцьцяўленьня ўлады.


== Беларусь ==

У сьнежні 1902 годзе ў Санкт-Пецярбургу (Расейская імпэрыя) беларускія студэнты стварылі першую беларускую партыю пад назвай Беларуская рэвалюцыйная грамада (БСГ), якая на 1-м зьезьдзе ў Вільні (Паўночна-Заходні край) ў 1903 годзе атрымала назву Беларуская сацыялістычная грамада. Яе заснавальнікамі былі браты Іван і Антон Луцкевічы, Аляксандар Бурбіс, паэт Карусь Каганец і Вацлаў Іваноўскі. Пазьней дзейнічалі Сацыялістычная партыя Белай Русі (1904—1907) і Канстытуцыйна-каталіцкая партыя Літвы і Беларусі (1906—1907). 25 траўня 1917 году ў Менску заснавалі Беларускую хрысьціянскую злучнасьць. У чэрвені 1917 году БСГ, сябры якой склалі ўрад Беларускай Народнай Рэспублікі, раскалолася на 5 партыяў: Беларуская народная партыя сацыялістаў, Беларуская партыя сацыялістаў-рэвалюцыянэраў, Беларуская партыя сацыялістаў-фэдэралістаў, Беларуская сацыял-дэмакратычная партыя і Беларуская сацыял-дэмакратычная рабочая партыя (у Петраградзе).
Да 1925 году ў Беларускай ССР бальшавікі ліквідавалі шматпартыйнасьць. Адзінай партыяй засталася Камуністычная партыя (бальшавікоў) Беларусі, якая была складовай часткай Расейскай камуністычнай партыі (бальшавікоў) і ня мела ўласных праграмы, статуту і сяброўскіх білетаў. У Заходняй Беларусі, якая ў выніку Рыскага падзелу 1921 году апынулася пад уладай міжваеннай Польскай Рэспублікі, існавала 4 беларускія партыі: Беларуская партыя незалежных сацыялістаў, Беларуская сялянска-работніцкая грамада, Беларуская хрысьціянская дэмакратыя і Камуністычная партыя Заходняй Беларусі. У сувязі з пачаткам КПСС палітыкі перабудовы, у чэрвені 1988 году ў Вільні (Летувіская ССР) заснавалі Беларускі народны фронт «Адраджэньне». БНФ «Адраджэньне» ўтварыў апазыцыю і заклікаў да незалежнасьці Беларусі. Распад СССР у 1991 годзе прывёў да забароны КПСС і адновы шматпартыйнасьці.
За 1991 год у незалежнай Беларусі зьявілася 5 партыяў: Аб’яднаная дэмакратычная партыя, Беларуская сацыял-дэмакратычная Грамада, Беларуская сялянская партыя, Нацыянальна-дэмакратычная партыя беларусаў і Хрысьціянска-дэмакратычны саюз. 5 кастрычніка 1994 г. прэзыдэнт А.Лукашэнка падпісаў Закон «Аб палітычных партыях». На пачатак 1998 г. Міністэрства юстыцыі Рэспублікі Беларусь паставіла на ўлік 35 партыяў. Цягам 1998 году Вярхоўны суд Рэспублікі Беларусь распусьціў 9 партыяў. На 1 студзеня 1999 году засталося 28 партыяў. У 2-й палове 1999 году прайшоў пераўлік партыяў. У выніку на 1 студзеня 2001 году засталося 18 партыяў: Аб’яднаная грамадзянская партыя, Беларуская аграрная партыя, Беларуская партыя жанчын «Надзея», Беларуская партыя «Зялёныя», Беларуская партыя працы, Беларуская патрыятычная партыя, Беларуская сацыял-дэмакратычная партыя (Народная Грамада), Беларуская сацыяльна-спартыўная партыя, Беларуская экалягічная партыя зялёных «БЭЗ», Камуністычная партыя Беларусі, Кансэрватыўна-хрысьціянская партыя БНФ, Лібэральна-дэмакратычная партыя, Беларуская сацыял-дэмакратычная грамада, Партыя БНФ, Партыя камуністаў беларуская, Рэспубліканская партыя, Рэспубліканская партыя працы і справядлівасьці і Сацыял-дэмакратычная партыя народнай згоды.
На чэрвень 2012 году на ўліку ў Міністэрстве юстыцыі Рэспублікі Беларусь стаяла 15 партыяў, звыш паловы якіх мелі крыху больш за 1000 сябраў.


== Крыніцы ==


== Вонкавыя спасылкі ==
Зьвесткі аб палітычных партыях, зарэгістраваных у Рэспубліцы Беларусь // Міністэрства юстыцыі Рэспублікі Беларусь, 2018 г. Праверана 12 сакавіка 2018 г.",be-tarask,Палітыка (Sous-catégorie),,https://be-tarask.wikipedia.org/?curid=46002,734,46002.0
,Рэспубліканская партыя,"Рэспубліканская партыя — назва палітычных партый у некалькіх краінах.

Рэспубліканская партыя Армэніі
Балтыйская рэспубліканская партыя
Рэспубліканская партыя Рэспублікі Беларусь — лідэр Уладзімер Белазор
Рэспубліканская партыя Грузіі
Рэспубліканская партыя ЗША
Рэспубліканская партыя Казахстану
Рэспубліканская партыя Летувы
Рэспубліканская партыя Малдовы
Рэспубліканская партыя Расеі
Рэспубліканская партыя Татарстану
Украінская рэспубліканская партыя «Сабор»
Рэспубліканская партыя Францыі
сьпіс ня поўны",be-tarask,Палітыка (Sous-catégorie),,https://be-tarask.wikipedia.org/?curid=47425,54,47425.0
,Палітычная партыя «Грамадзянін»,"Палітычная партыя «Грамадзянін» (па-ўкраінску: Політична партія «Громадянин»; да кастрычніка 2015 мела назву «Партыя дзяржаўнага нэўтралітэту Ўкраіны» па-ўкраінску: Партія державного нейтралітету України або ПДНУ) — палітычная партыя Ўкраіны, зарэґістраваная 13 кастрычніка 2004 пад № 99.


== Ідэалёґія ==
Партыя прапаґандуе дэмакратычную пропагує демократичну эканамічна распрацаванаю дзяржаву, спыненьне руху Ўкраіны да вайсковых блёкаў, паглыбленьне супрацы з суседзямі. У 2005 годзе партыя выступала за вывад ЧФ РФ з тэрыторыі Ўкраіны (АР Крым).


== Гісторыя ==
4 чэрвеня 2004 у Кіеве адбыліся ўстаноўчыя зборы партыі. За ґрунт праґрамы быў узяты тэзыс з Дэклярацыі пра дзяржаўны сувэрэнітэт Украіны (Украіна «ўрачыста абвяшчае пра намер стаць у будучыні стала нэўтральнаю дзяржаваю, якая ня ўдзельнічае ў вайсковых блёках і прытрымліваецца трох няядзерных прынцыпаў: не прымаць, не вырабляць і не набываць ядзернае зброі»).
У выбарах да Вярхоўнае Рады (2006) ПДНУ ня ўдзельнічала. Дзейнасьць праводзілася на тэрыторыі АР Крыму. На мясцовых выбараз 2006 року ў Крыму супрацоўвала  з прарасейскімі сіламі, увайшоўшы да «Блёку Куніцына».
Выканаўцам абавязкаў старшыні партыі была Вольга Грыгор’ева. Пераемнікам стаў Андрэй Плакіда.
У кастрычніку 2015 року партыя зьмяніла назву на Палітычная партыя «Грамадзянін».


== Сымболіка ==
Дэвіз — «Нэўтралітэт выбар Украіны». Сымболіка:

распазнавальны знак, які мае выяву ў форме авалу. Усярэдзіне выява — контурная мапа Ўкраіны белага колеру (асноўны колер эмблемы), вакол якое месьцяцца тры блёкі аднолькавага памелу ды розных па колеры (сіні, чырвоны, зялёны). Сіні блёк (Эўрапейскі сьвет) — зьлева, чырвоны (Эўраазіяцкі сьвет) — справа, зялёны (Мусульманські сьвет) — зьнізу. Зьверху выявы паўколам месьціцца назва партыі — партыя дзяржаўнага нэўтралітэту Ўкраіны. У назьве ўсе літары аднолькавыя па памеры й колеры (чорныя);
сьцяг — простакутнае палотнішча белага колеру, з суадносінамі шырыні сьцяга да яго даўжыні 2:3. На сьцягу месьціцца выява ў форме авалу, як і ў выпадку з распазнавальным знакам. Адваротны бок сьцяга — люстраны адбітак верхняга боку.


== Крыніцы ==


== Вонкавыя спасылкі ==
Проведемо Партію державного нейтралітету України у парламент. І це буде для України повна сенсація(недаступная спасылка) — інтэрвію.",be-tarask,Палітыка (Sous-catégorie),,https://be-tarask.wikipedia.org/?curid=228186,315,228186.0
,Люкіян з Самасаты,"Люкіян з Самасаты (па-грэцку: Λουκιανὸς Σαμοσατεύς, па-лацінску: Lucian; каля 125, Самасата, Рымская імпэрыя — 180-я, верагодна Атэны) — старажытнагрэцкі пісьменьнік-сатырык. Быў вандоўным рытарам прыкладна да 150 году, доўгі час жыў у Атэнах, займаючыся літаратурнай працай, у старасьці заняў высокі пост на імпэратарскай службе ў Эгіпце. Захаваліся 84 ягоныя творы, але аўтарства некаторых аспрэчваецца, што адлюстроўваюць крызіс ідэалёгіі антычнага грамадзтва.
Разьвіваючы традыцыі антычнай камэдыі і мэніпавай сатыры, ён стварыў жанр сатырычнага дыялёгу. Пісаў пародыі на сафістычную дэклямацыю, як то «Пахвала мусе», «Настаўнік красамоўства», высьмейваў алімпійскіх багоў, як то «Размова багоў», «Прамэтэй ці Каўказ», паказваў мізэрнасьць жыцьцёвых ласкаў, марнасьць усяго на сьвеце ў творах «Размовы ў царстве мёртвых», «Харон», «Мэніп», рабіў выпады супраць сацыяльнай несправядлівасьці ў творы «Нігрын», крытыкаваў раньняе хрысьціянства, разьвенчваў веру ў забабоны, містычныя пераўтварэньні, «Аляксандр ці Лжэпрарок», «Пра сьмерць Пэрэгрына», «Аматар хлусні ці Нявер».
Люкіян зьяўляецца аўтарам сатыраў на тагачасныя гістарыяграфію «Як трэба пісаць гісторыю», на фантастыку папулярных раманаў «Праўдзівая гісторыя» і іншае. Ягоная творчасьць паўплывала на асьветніцкую літаратуру Эўропы.


== Творы ==
Opera. Ex recogn. Caroli Jacobitz. Vol. 1 – 3. – Leipzig, 1907 – 1913.
Избранная проза. – М., 1991.
Избранное. – М., 1962.
Избранные атеистические произведения / Редактор и вступительная статья А.П.Каждана. – М., 1955.
Собрание сочинений / Под редакцией и комментарии Б.Л.Богаевского). – М. – Л., 1935.


== Вонкавыя спасылкі ==
Праект па Люкіяну з Самасаты
Працы Люкіяна на праекце Гутэнбэрг
Працы Люкіяна на Sacred-texts.com


== Літаратура ==
Peretti, A. Luciano. Un intellettuale Greco contro Roma. – Firenze, 1946.
История древнегреческой литературы. Том 3. – М., 1960.",be-tarask,Асобы (Sous-catégorie),,https://be-tarask.wikipedia.org/?curid=147460,252,147460.0
,Уладзімер Дудзіцкі,"Уладзі́мер Дудзі́цкі сапр. Уладзімер Ермалаевіч Гуцька (8 студзеня 1911, Дудзічы, Пухавіцкі раён — пасьля 1976) — беларускі пісьменьнік, журналіст.


== Біяграфія ==
Сын сялянкі, вядомае ў пухавіцкіх ваколіцах пявуньні, якую ў Другую сусьветную вайну забілі савецкія партызаны.
У 1927 годзе пераехаў у Менск. У 1930 скончыў 22-ю менскую сямігодку. У 1930 годзе выключаны зь Менскага пэдагагічнага тэхнікуму імя Ўсевалада Ігнатоўскага за нацыяналістычную дзейнасьць.
24 лютага 1933 году арыштаваны савецкаю ўладаю. Асуджаны 10 жніўня 1933 году як «сябра контрарэвалюцыйнай арганізацыі» і за «антысавецкую агітацыю» да 3 гадоў ППК. Рэабілітаваны па гэтай справе (№ 14618-с, захоўваецца з фатаздымкам у архіве КДБ Беларусі) вайсковай калегіяй Вярхоўнага суду БССР 24 жніўня 1956 году. Яго першы зборнік «Песні і думы» быў канфіскаваны НКВД і бяссьледна зьнік.
Па заканчэньні тэрміну атрымаў год высылкі ў Сярэднюю Азію. Захварэўшы, дамогся вяртаньня ў БССР. З 1938 году па прадпісаньні НКУС павінен быў жыць у Віцебску. Экстэрнам здаў іспыт за пэдінстытут, працаваў настаўнікам. У 1939 годзе звольнены з пэдагагічнай работы рашэньнем Віцебскага абкаму КП(б)Б. Каб выратавацца ад арышту, зьехаў у Расею. Перад вайной вярнуўся, уладкаваўся выкладчыкам мовы і літаратуры ў вёсцы Курасоўшчына каля Менску.
Падчас нямецкай акупацыі працаваў у беларускай адміністрацыі, у аддзеле культуры Менскай гарадзкой управы. Увайшоў у склад БЦР, узначаліў аддзел прапаганды Беларускай Краёвай Абароны. Галоўны рэдактар часопісу «Беларус на варце».
У 1944 годзе зьехаў у Нямеччыну. Служыў у Міністэрстве прапаганды. З 1947 году — у Вэнэсуэлу, дзе заснаваў Беларускі камітэт. У сярэдзіне 1950-х кіраўнік беларускай рэдакцыі радыё «Вызваленьне». З 1961 году выкладчык расейскай мовы ў Блумінтонскім унівэрсытэце (ЗША, штат Індыяна). Працаваў у Вэнэсуэле на пасадзе дырэктара інстытуту сельскай гаспадаркі.


== Зьнікненьне ==
Бяссьледна зьнік у 1976 годзе, паводле некаторых зьвестак выехаў у СССР у 1972 годзе. Яніна Каханоўская лічыла, што паэт зьехаў у Аргентыну, дзе было шмат прасавецкіх эмігрантаў, там напіўся і, нецьвярозы, быў вывезены ў СССР. Лявон Юрэвіч, дасьледчык жыцьця і творчасьці Ўладзімера Дудзіцкага, уважае, што той кінуў жонку і дзяцей «дзеля мо чарговага каханьня і чарговай краіны». Дасьледчык Леанід Маракоў спрабаваў дазнацца пра лёс Дудзіцкага, але высьветлілася, што гэтая справа абсалютна засакрэчана ў архівах КДБ.


== Творчасьць ==
Лявон Юрэвіч ставіць гэтага паэта ў лік самых буйных беларускіх творцаў на эміграцыі разам зь Янкам Юхнаўцом. Адзін зь нешматлікіх беларусаў-эмігрантаў, які пісаў пра краіну, у якой трымаў прытулак — Вэнэсуэлу.
Пры жыцьці вершы Дудзіцкага не выдаваліся асобным зборнікам і былі раскіданыя па розных выданьнях. У 1994 годзе Беларускім інстытутам навукі й мастацтва выдадзены ў Нью-Ёрку яго зборнік «Напярэймы жаданьням».
У 2010 годзе выдадзены збор твораў: Дудзіцкі У. Творы. / Укладанне, прадмова і бібліяграфічны каментар Л. Юрэвіча. — Менск: Лімарыус.


== Бібліяграфія ==
Уладзімер Дудзіцкі. Вершы. / Укладаньне, прадмова, біяграфічны даведнік: Барыса Сачанкі // Туга па радзіме. Паэзія беларускай эміграцыі : анталёгія. — Менск: Мастацкая літаратура, 1992. — С. 222—243. — ISBN 5-340-01086-6.


== Крыніцы ==


== Вонкавыя спасылкі ==
Слоўнік Маракова
Вершы Дудзіцкага",be-tarask,Асобы (Sous-catégorie),,https://be-tarask.wikipedia.org/?curid=92231,467,92231.0
,Юры Захаранка,"Юры Мікалаевіч Захаранка (4 студзеня 1952 — 7 траўня 1999 (?)) — палкоўнік, былы міністар унутраных справаў Беларусі й апазыцыйны палітык, зьнік у 1999 годзе.


== Біяграфія ==

Юры Захаранка нарадзіўся ў мястэчку Васілевічы Рэчыцкага раёну. З 1977 году — сьледчы ў Шацілавічах, Гомелі, начальнік сьледчага аддзела.
У момант, калі Беларусь атрымала незалежнасьць, Захаранка быў намесьнікам старшыні міжрэгіянальнага аддзелу па барацьбе з арганізаванай злачыннасьцю МУС СССР. 28 ліпеня 1994 году ўказам прэзыдэнта Аляксандра Лукашэнкі №11 прызначаны Міністрам унутраных справаў Беларусі. 5 жніўня 1994 году ўказам прэзыдэнта Аляксандра Лукашэнкі №22 нададзена званьне генэрал-маёр. 16 кастрычніка 1995 году ўказам прэзыдэнта Аляксандра Лукашэнкі №424 звольнены з пасады Міністра ўнутраных справаў Беларусі. 16 красавіка 1996 году ўказам прэзыдэнта Аляксандра Лукашэнкі №149 зьніжаны ў званьні да палкоўніка й звольнены зь Міністэрства ўнутраных справаў.
Захаранка далучыўся да апазыцыі й быў абраны ў склад кіраўніцтва Аб’яднанай грамадзянскай партыі. Маючы падтрымку й аўтарытэт сярод вайскоўцаў і сілавых структураў, Захаранка быў небясьпечным праціўнікам для прэзыдэнта А. Лукашэнкі.
Юры Захаранка быў скрадзены ўвечары 7 траўня 1999 году. Паводле словаў палітычнага эмігранта й былога начальніка СІЗА №1 Алега Алкаева, Юры Захаранка быў выкрадзены, а пасьля гэтага расстраляны паводле загадаў людзей, набліжаных да Аляксандра Лукашэнкі.
Сям’я Юрыя Захаранка — жонка, дзьве дачкі й унукі — ад 2000 году жывуць у Нямеччыне, дзе атрымалі палітычны прытулак. Маці Ўльяна Рыгораўна памерла ў 2018 на 95-м годзе жыцьця.


== Крыніцы ==


== Вонкавыя спасылкі ==
 8 гадоў таму зьнік генэрал Юры Захаранка. Наша Ніва. Архіўная копія ад 14 сакавіка 2016 г.
Інфармацыя на сайце грамадзкай ініцыятывы «Мы памятаем» (рас.)
Олег Алкаев: существует видеозапись убийств Захаренко, Гончара и Красовского (рас.)
Указ Президента Республики Беларусь от 16 апреля 1996 г. №149 «О понижении в специальном звании бывшего Министра внутренних дел Республики Беларусь Захаренко Ю. Н. за грубое финансовое нарушение и упущения в работе»
«Мой муж наіўным не быў. Ён разумеў, што творыцца ў краіне». Юрыю Захаранку сёння споўнілася б 60 гадоў // Народная Воля, 4 студзеня 2012 г.
Фільм «Банда» пра «экскадроны сьмерці» на YouTube — 2015, Белсат  (рас.)",be-tarask,Асобы (Sous-catégorie),,https://be-tarask.wikipedia.org/?curid=18345,332,18345.0
,Эдуард Галубок,"Эдуард Галубок (нар. 1906, Менск — † 1943) — беларускі фальклярыст, літаратуразнавец, літаратурны і тэатральны крытык. Крыптанімы: Г-ок. Псэўданімы:  1) Галубок, Эд.; 2) Галубок, Эдуард; 3) Горскі, Э.; 4) Горскі, Эд.; 5) Горский, Эд.


== Біяграфія ==
Эдуард Галубок нарадзіўся ў Менску ў сям’і беларускага драматурга, тэатральнага рэжысэра й мастака Уладзіслава Галубка. З самага ўтварэньня бацькам у 1920 годзе трупы беларускіх артыстаў (потым БДТ-3), прымаў актыўны ўдзел у яе спэктаклях. Тэатар стаў для яго школай жыцьця і выхаваньня. Пасьля заканчэньня ў 1930 годзе Беларускага дзяржаўнага ўнівэрсытэта працаваў навуковым супрацоўнікам сэкцыі этнаграфіі й фальклёру ў Інстытуце літаратуры і мастацтва, з 1934 да 1941 году ў Інстытуце гісторыі Акадэміі навук. Дасьледаваў беларускі фальклёр і літаратуру, зьбіраў розныя жанры беларускай вусна-паэтычнай творчасьці.
Эдуард Галубок удзельнічаў у Вялікай Айчыннай вайне. У 1941 году прызваны Менскім вайсковым камісарыятам у войска лейтэнантам. Ён загінуў на фронце ў 1943 г. Месца яго гібелі й дакладная дата невядомы.


== Творчасьць ==
Літаратурную дзейнасьць Эдуард Галубок пачаў у 1927 годзе, выступіўшы з артыкуламі й нарысамі. У 1930-х гадах пісаў таксама літаратурныя й тэатральныя рэцэнзіі. Яго рэцэнзіі на творы беларускіх паэтаў, празаікаў і драматургаў друкаваліся ў газэтах „Чырвоная зьмена“, „Літаратура і мастацтва“, „Звязда“ й часопісах „Маладняк“, „Полымя“, „Заклік“, „Мастацтва і рэвалюцыя“. Ён зьяўляецца аўтарам артыкулаў у зборніках Акадэміі навук «Пісьменьнік і мова», прысьвечаных барацьбе за культуру мовы, дыскусійным зборніку сэкцыі драматургаў «Драматургія» і «Крытыка-бібліяграфічным бюлетэні» Бібліяграфічнага інстытуту.
З-за арышту бацькі ў 1937 годзе ня змог абараніць кандыдацкую дысэртацыю па беларускай драматургіі. Быў адным са складальнікаў зборнікаў «Дарэвалюцыйная і Савецкая Беларусь у народнай творчасьці» (1938), «Беларускі народ супраць папоў і рэлігіі» (1939), «Жанчына ў беларускай народнай творчасьці» (1940). У 1939 годзе фальклярыст удзельнічаў у навукова-дасьледчай экспэдыцыі Акадэміі навук у Нясьвіскі замак. Падрыхтаваў да друку рукапісы кніг «Шлях разьвіцьця БДТ-3» і «Мастацкае выхаваньне ў сыстэме нашай школы» зьніклі ў Беларускім дзяржаўным выдавецтве.


== Бібліяграфія ==


== Крыніцы ==


== Літаратура ==
Галубок, Эдуард. / біяграфічныя зьвесткі — І. Э. Багдановіч; бібліяграфія — З. У. Драздова // пад рэдакцыяй А. В. Мальдзіса. Беларускія пісьменнікі. Біябібліяграфічны слоўнік: у 6 т.. — Менск: Беларуская энцыклапедыя імя ПетрусяБроўкі, 1993. — Т. 2, Верабей-Іваноў. — С. 101. — ISBN 5-85700-060-2.
Галубок Эдуард Уладзіслававіч. // Беларуская савецкая энцыкляпэдыя. У 12 т. / Беларуская Савецкая Энцыклапедыя; Рэдкал.: П. У. Броўка (гал. рэд.) і інш.. —  Мн.:  БелСЭ, 1971. — Т. 3. Веды — Графік. — 608 с. — С. 315.
Беларуская энцыклапедыя: У 18 т. / Рэдкал.: Г. П. Пашкоў і інш. —  Мн.:  БелЭн, 1997. — Т. 4: Варанецкі — Гальфстрым. — 480 с. — ISBN 985-11-0090-0 — С.  473.
Беларускі фальклор: энцыклапедыя / рэдкал.: Г.П. Пашкоў (гал. рэд.) і інш.. —  Менск:  Беларуская энцыкляпэдыя імя Петруся Броўкі, 2005. — Т. 1: А - К. — С. 325. — 766 с. — ISBN 985-11-0334-9
Культура Беларусі: энцыклапедыя / рэдкал.: Т. Бялова (гал. рэд.) [і інш.]. —  Менск:  Беларус. Энцыкл. імя П. Броўкі, 2011. — Т. 2. — 544с.:іл. с. — 3000 ас. — ISBN 978-985-11-0570-6 — С. 489.
Яўген Ціхановіч. Партрэт стагоддзя / Прадмова, падрыхтоўка тэксту Сяргея Харэўскага. —  Менск:  Лімарыус, 2015. — С. д 24, 26, 28, 39,184, 193,194, 220, 371. — 532 с. — (Беларуская мемуарная бібліятэка). — 978−985−6968−48−1 ас.
Тэатральная Беларусь: энцыклапедыя / Рэдактар: Пашкоў Г. П. і інш.. —  Менск:  Беларуская энцыкляпэдыя імя Петруся Броўкі, 2002. — Т. 1: А—К. — С. 243. — 568 с. — 4000 ас. — ISBN 985-11-0255-5
Энцыклапедыя літаратуры і мастацтва Беларусі. У 5 т. / Рэд. І. П. Шамякін (гал. рэд.) і інш.. —  Мн.:  БелСЭ, 1985. — Т. 2: Габой — Карціна. — 702 с. — 9500 ас. С. 22.",be-tarask,Асобы (Sous-catégorie),,https://be-tarask.wikipedia.org/?curid=279477,593,279477.0
,Руаль Амундсэн,"Руаль Амундсэн (па-нарвэску: Roald Engelbregt Gravning Amundsen; 16 ліпеня 1872, Бург, Нарвэгія — каля 18 чэрвеня 1928, невядома) — нарвэскі палярны падарожнік і дасьледчык. 17 чэрвеня 1903 году на судне «Ёа» Амундсэн адправіўся ў Арктыку. Арганізаваўшы базу ў бухце Ёа, ён распачаў паходы на санях да Паўночнага геамагнітнага полюса і вызначыў ягонае разьмяшчэньне, а таксама прайшоў уздоўж берагоў вострава Вікторыя. Затым праплыў на «Ёа» праз праліў Сымпсана, знайшоў Паўночна-заходні марскі шлях і ў 1906 годзе дасягнуў Сан-Францыска. Адзіны, хто прайшоў на судне і Паўночна-ўсходнім (уздоўж берагоў Сібіры), і Паўночна-заходнім марскім шляхам (па пратоках Канадзкага архіпэлягу). Першым дасягнуў Паўднёвага полюсу 14 сьнежня 1911 году. Загінуў, выляцеўшы на дапамогу экспэдыцыі Умбэрта Нобіле.
У гонар падарожніка названыя мора, гара і амэрыканская навуковая станцыя Амундсэн-Скот у Антарктыдзе, затока і катлавіна ў Паўночным Ледавітым акіяне, месяцовы кратэр.


== Жыцьцяпіс ==


=== Паходжаньне і сям’я ===
Генэалёгію роду Амундсэна можна прасачыць з XVII стагодзьдзя: яго продкі былі сяляне з востраву Асмалёй на мяжы Нарвэгіі і Швэцыі. Прадзед Руаля змог набыць зямлю на мацерыку пад Шэбэргам. Дзед Руаля быў першым у родзе, хто насіў прозьвішча Амундсэн, бацька Руаля — Енс Амундсэн (1820—1886) — быў чацьвёртым з 12 дзяцей. Браты Амундсэны, займаючыся марскім гандлем, валодалі агульнай сядзібай у Бургу, недалёка ад Сарпсборгу, дзе рака Глёма ўпадала ў Скагерак. Да 1880-х гадоў у валоданьні сям’і было 20 ветразьнікаў і параход, мелася нават уласная суднавэрф.

Енс Амундсэн стаў заможным падчас Крымскай вайны, пастаўляючы брытанскім і францускім войскам збожжа і салому; яго ветразьнік «Фэнікс» падчас аблогі Севастопалю (1854—1855) выкарыстоўваўся для разьмяшчэньня ангельскіх афіцэраў. У 1866 годзе ён зьдзейсьніў рэйс з Кітая на Кубу, даставіўшы на цукровыя плянтацыі рабочую сілу — 300 кітайскіх кулі. Пра яго характар сьведчыць наступны эпізод: падчас плаваньня кулі ўзбунтаваліся, але ўсё скончылася тым, што Амундсэн прымусіў іх павесіць завадатара.
У 1863 годзе ва ўзросьце 43 гадоў ён ажаніўся з дачкой мытнага чыноўніка Ганнай Гэнрыке Густавай Сальквіст. У сям’і было чацьвёра дзяцей — усе сыны:


== Спадчына ==
Дзякуючы шматлікім значным дасягненьням Амундсэна ў палярных дасьледаваньнях, многія месцы ў Арктыцы і Антарктыцы названы ягоным імём. Паўднёваполюсная станцыя Амундсэна-Скота, якая кіруецца Антарктычнай праграмай ЗША, была сумесна названая ў гонар Амундсэна і ягонага брытанскага суперніка Робэрта Фалкона Скота. Імём дасьледніка названы кратэр Амундсэна на Месяцы. Гэтае месца разглядаецца НАСА як патэнцыйнае месца пасадкі месяцовага апарата «Артэміда-3».
Савецка-італьянскі фільм 1969 году «Чырвоны намёт» распавядае пра экспэдыцыю і зьнікненьне Амундсэна. Галоўную ролю ў ім выконвае Шон Конэры. Кніга Роланда Гантфарда «Скот і Амундсэн» была экранізаваная ў сэрыяле «Апошняе месца на Зямлі». Ён выйшаў у этэр у 1985 годзе, а ролю дасьледніка выканаў актор Свэрэ Анкер Усдаль. 15 лютага 2019 году сьвет пабачыў біяграфічны нарвэскі фільм пад назвай «Амундсэн» рэжысэра Эспэна Сандбэрга.


== Крыніцы ==


== Літаратура ==
Буманн-Ларсен Т., Амундсен. —  Молодая гвардия, 2005.
Huntford R, The Last Place on Earth. Scott and Amundsen's Race to the South Pole. —  The Modern Library, 1999.


== Вонкавыя спасылкі ==
Famous Explorers (анг.)
Працы Амундсэна (анг.) ў праекце Гутэнбэрг",be-tarask,Асобы (Sous-catégorie),,https://be-tarask.wikipedia.org/?curid=11486,485,11486.0
,Генадзь Кулажанка,"Генадзь Кулажанка (28 ліпеня 1952, Нароўля — пасьля 28 чэрвеня 1981, Герат, Аўганістан) — актывіст беларускамоўнага самвыдату ў 1970-х гг., дарадца па справах моладзі ў Аўганістане.


== Жыцьцяпіс ==
Бацька, доктар эканамічных навук, прафэсар Уладзімер Кулажанка ўзначальваў катэдру палітэканоміі Беларускага дзяржаўнага тэхналягічнага ўнівэрсытэту. У пачатку 1990-х быў чальцом Ценевага Кабінэту Апазыцыі БНФ у Вярхоўным Савеце 12 скліканьня, уваходзіў у каманду Зянона Пазьняка на першых прэзыдэнцкіх выбарах. Працяглы час супрацоўнічаў з Радыё Свабода ў якасьці эканамічнага аглядальніка.
Генадзь У 1969 г. скончыў сярэднюю школу № 9 у Менску, працаваў сьлесарам-зборшчыкам на заводзе імя Арджанікідзе ў Менску. У 1975 г. скончыў гістарычны факультэт БДУ. Пад час вучобы разам зь сябрамі: Уладзімерам Арловым, Эдвардам Зайкоўскім, Ігарам Чарняўскім, Юрыем Бандаровічам выступіў арганізатарам, рэдактарам і адным з аўтараў самвыдатаўскага машынапіснага літаратурнага альманаху «Мілавіца». «Ён быў першым у маім жыцьці гарадзкім хлопцам, які гаварыў па-беларуску, — згадвае Ўладзімер Арлоў у сваёй кнізе „Імёны Свабоды“. — Не з тэлеэкрана, не са сцэны, не для публікі, а проста ў жыцьці». Таксама ў гэты час быў адным зь лідэраў студэнцкага нефармальнага гуртка «Партыя аматараў піва». За 1974—1976 гг. выйшла 7 нумароў альманаха. У 1976 г. выданьне было канфіскавана КДБ, з аўтарамі правялі тлумачальную работу.
Пасьля сканчэньня БДУ працаваў дырэктарам школы ў Пастаўскім раёне Віцебскай вобласьці. З 1975 г. другі сакратар Пастаўскага РК ЛКСМБ. 3 1976 да 1978 г. вучыўся ў Вышэйшай камсамольскай школе пры ЦК ВЛКСМ у Маскве. У 1978—80 гг.— першы сакратар Пастаўскага РК ЛКСМБ, зь ліпеня да сьнежня 1980 г.— загадчык аддзелу Віцебскага АК ЛКСМБ.


=== У Аўганістане ===
У сьнежні 1980 году накіраваны саветнікам па справах моладзі ў Аўганістан. Ён павінен быў наладзіць працу мясцовага аналяга камсамолу — Дэмакратычнай арганізацыі моладзі. Рэгіёнам адказнасьці беларуса стаў небясьпечны для савецкіх войскаў трохкутнік гарадоў Герат — Гур — Бадгіс.
Паводле вэрсіі Службы дзяржаўнай бясьпекі Аўганістану, раніцай 28 чэрвеня 1981 году Кулажанка меўся адляцець з Герату ў Кабул. Ужо на лётнішчы агледзеўся, што забыў тэчку з дакумэнтамі. Ён злавіў таксі, чым аўтаматычна парушыў інструкцыю, якая загадвала перасоўвацца ў бронетранспартэры, бо горад, з усіх бакоў быў абкладзены аўганскімі баевікамі, фактычна быў на асадным становішчы. На пад’езьдзе да гатэля аўтамабіль блякавалі маджахеды. У часе перастрэлкі Кулажанка быў цяжка паранены. Па адной з вэрсій цела Генадзя баевікі прывязалі да матацыкла і пацягнулі ў схованку, каб потым выменяць на арыштаваных паплечнікаў. Па дарозе ён памёр ад ранаў. А вось са словаў жыхароў навакольных кішлакоў вынікала, што «шураві» застаўся жыць, яго трымаюць у палоне. Пра «сьветлавалосага чужынца», захопленага летам, казаў і адзін з душманаў, які ў канцы восені прыйшоў з павіннай у кабульскую службу бясьпекі. Але пакуль вайскоўцы выпрацоўвалі плян штурму кішлака, спэцслужбы правялі аўтаномную апэрацыю, і на пачатку зімы камандзіра групы маджахедаў забілі. Страціўшы важака, баевікі разьбегліся, вызначыць каардынаты турмы не ўдалося.
Шукалі Генадзя Кулажанку да вясны 1982 году. Паколькі месца знаходжаньня парэшткаў так і засталося невядомым, яго прызналі зьніклым бязь вестак. Пра гэта праінфармавалі МЗС СССР, ЦК ВЛКСМ і сям’ю ў Беларусі. За «мужнасьць і самаадданасьць пры выкананьні прафэсійнага абавязку» ўказам Прэзыдыюму Вярхоўнага Савету СССР за подпісам Леаніда Брэжнева камсамольскі работнік Генадзь Кулажанка быў узнагароджаны ордэнам Дружбы Народаў (пасьмяротна). У яго гонар названая вуліца ў Паставах.
Бацькі, жонка і сын яшчэ да сярэдзіны 2000-х гадоў спадзяваліся, што Кулажанка жывы.


== Крыніцы ==


== Літаратура ==
«Аўганскі сындром». Незавершаная місія зьніклага бязь вестак Генадзя Кулажанкі, Радыё Свабода, 1-02-2019


== Вонкавыя Спасылкі ==
«Мілавіца», № 3, 1975
Арлоў У. ІМЁНЫ СВАБОДЫ. (Бібліятэка Свабоды. ХХІ стагодзьдзе.) — Радыё Свабодная Эўропа / Радыё Свабода, 2007. — 576 с.
«Собеседник», № 45, 1985. «Собеседник», № 44, 1987. «Собеседник», № 45, 1987.",be-tarask,Асобы (Sous-catégorie),,https://be-tarask.wikipedia.org/?curid=205730,583,205730.0
,Гаўрыла (Ургебадзэ),"Гаўры́ла Самтаўры́йскі (па-грузінску: არქიმანდრიტი გაბრიელი), у сьвеце Гадэрдзі Васілевіч Ургебадзэ (груз. გოდერძი ვასილის ძე ურგებაძე; 26 жніўня 1929, Тбілісі, Закаўкаская СФСР, СССР — 2 лістапада 1995, Мцхэта, Грузія) — праваслаўны сьвяты, архімандрыт Грузінскай праваслаўнай царквы.


== Жыцьцяпіс ==
Нарадзіўся ў Тбілісі 26 жніўня 1929 року. Ахрышчаны ў царкве вялікамучаніцы Варвары ў Наўтлугі (прадмесьце Тбілісі). Бацька, Васіль Ургебадзэ, зацяты камуніст, быў забіты, калі Гадэрдзі было 2 гады. Маці, Варвара, была верніцай, пазьней пастрыглася ў манашкі з імем Ганна. Яна перажыла сына і сканала 26 красавіка 2000 року. Гадэрдзі меў яшчэ брата Міхаіла і сястру Эму, а ад другога шлюбу маці — зводную сястру Джульету.
У часе Нямецка-савецкай вайны пачаў юродзтваваць. Зьдзейсьніў пілігрымкі ў манастыры Бэтані і Марткопі. У 1949 року, скончыўшы шэсьць клясаў школы, быў прызваны ў армію. Падчас службы ў пагранічнай частцы ў Батумі таемна трымаўся посту і наведваў набажэнствы ў царквы сьвятога Мікалая.
Вярнуўшыся з войска, у 1950-х роках ён быў прызнаны псыхічна хворым празь відзежы, якія меў яшчэ ў падлеткавым веку. Яму прызначылі пэнсію па інваліднасьці і забаранілі займаць пэўныя пасады. Гадэрдзі пачаў у двары сямейнага дому будаваць капліцу; хадзіў на набажэнствы ў Сіёнскі катэдральны сабор, куды яго пазьней узялі вартаўніком, а тады псальмяром.
У студзені 1955 року рукапакладзены ў сан дыякана. 23 лютага ў манастыры Мацамэта ў Кутаісі прыняў манаства зь імем Гаўрыіл у гонар вялебнага Гаўрыіла Афонскага. 26 лютага рукапакладзены ў сан ераманаха. У 1955—1960 роках служыў у Сіёнскім катэдральным саборы, у 1960—1962 — у манастыры Бэтані.
Пасьля закрыцьця бальшавікамі манастыра вярнуўся ў Тбілісі. У 1962—1965 роках служыў у саборы Найсьвяцейшай Тройцы. Скончыў будаўніцтва капліцы ў сямейным двары, якую ўлады некалькі разоў разбуралі. Капліца захавалася і знаходзіцца на Тэтрыцкаройскай вуліцы, 11 у Тбілісі.
1 траўня 1965 року падчас камуністычнай дэманстрацыі ераманах Гаўрыла падпаліў вялізны партрэт Леніна. Зьбіты разьюшаным натоўпам, з васямнацьцю пераломамі, быў арыштаваны за «антысавецкую дзейнасьць» ды зьмешчаны ў псыхіятрычную лякарню на мэдычную экспэртызу. Выпісаны 12 кастрычніка, прызнаны «псыхапатычнай асобай».
У 1971 року прызначаны спаведнікам жаночага манастыра Перамяненьня Гасподняга ў Самтаўро, жыў адасоблена. У апошнія гады жыцьця да яго сталі наведвацца пілігрымы, якія верылі ў ягоную здольнасьць прадбачаньня і цудадзейнага ацаленьня. Незадоўга да сьмерці Гаўрыла захварэў на вадзянку, ад якой і памёр. Пахаваны паводле запавету каля царквы Перамяненьня Самтаўрыйскага манастыру Мцхэты.


== Ушанаваньне ==
24 сьнежня 2012 року Сьвяты сынод Грузінскай праваслаўнай царквы прызнаў архымандрыта Гаўрыіла вялебным.
25 сьнежня 2014 року Сьвяты сынод Расейскай праваслаўнай царквы ўключыў у месяцаслоў дзень памяці вялебнага Гаўрылы Самтаўрыйскага 2 лістапада.


== Крыніцы ==",be-tarask,Асобы (Sous-catégorie),,https://be-tarask.wikipedia.org/?curid=247288,404,247288.0
,Тэарэма Баеса,"Тэарэ́ма Ба́еса — адна з асноўных тэарэмаў тэорыі імавернасьцяў, якая вызначае імавернасьць наступленьня падзеі, калі вядомая толькі частковая інфармацыя пра падзею. Названая ў гонар Томаса Баеса.
Формула Баеса:

  
    
      
        P
        (
        A
        
          |
        
        B
        )
        =
        
          
            
              P
              (
              B
              
                |
              
              A
              )
              P
              (
              A
              )
            
            
              P
              (
              B
              )
            
          
        
        ,
      
    
    {\displaystyle P(A|B)={\frac {P(B|A)P(A)}{P(B)}},}
  

де

  
    
      
        P
        (
        A
        )
      
    
    {\displaystyle P(A)}
  
 — апрыёрная імавернасьць гіпотэзы A;

  
    
      
        P
        (
        A
        
          |
        
        B
        )
      
    
    {\displaystyle P(A|B)}
  
 — імавернасьць гіпотэзы A пры наступленьні падзеі B (апастэрыёрная імавернасьць);

  
    
      
        P
        (
        B
        
          |
        
        A
        )
      
    
    {\displaystyle P(B|A)}
  
 — імавернасьць наступленьня падзеі B пры сапраўднасьці гіпотэзы A;

  
    
      
        P
        (
        B
        )
      
    
    {\displaystyle P(B)}
  
 — імавернасьць наступленьня падзеі B.
Формула выводзіцца з вызначэньня умоўнай імавернасьці:

  
    
      
        P
        (
        A
        
          |
        
        B
        )
        =
        
          
            
              P
              (
              A
              B
              )
            
            
              P
              (
              B
              )
            
          
        
        
        ⇒
        
        P
        (
        A
        B
        )
        =
        P
        (
        A
        
          |
        
        B
        )
        P
        (
        B
        )
        =
        P
        (
        B
        
          |
        
        A
        )
        P
        (
        A
        )
        .
      
    
    {\displaystyle P(A|B)={\frac {P(AB)}{P(B)}}\quad \Rightarrow \quad P(AB)=P(A|B)P(B)=P(B|A)P(A).}",be-tarask,Навука (Sous-catégorie),,https://be-tarask.wikipedia.org/?curid=85497,168,85497.0
,Тэарэма,"Тэарэ́ма (па-грэцку: Θεώρημα — ад theoreo разглядаю, дасьледую) — матэматычнае выказваньне, праўдзівасьць якога даказваецца шляхам лягічных разважаньняў, шляхам выкарыстаньня выключна правілаў фармальнага вываду для пабудовы фармальнага вываду з мноства зыходных спасылак (аксіёмаў) у межах нейкай аксіяматычнай тэорыі.
Асобным выпадкам тэарэмаў зьяўляюцца аксіёмы, якія прымаюцца праўдзівымі без усякіх доказаў або абгрунтаваньняў. Для аксіёмаў доказам служыць пустая выснова.
У матэматычных тэкстах тэарэмамі звычайна завуць толькі досыць важныя сьцьвярджэньні. Пры гэтым патрабаваныя доказы звычайна кімсьці знойдзеныя (выключэньне складаюць у асноўным працы па лёгіцы, у якіх вывучаецца само паняцьце доказу, а таму ў некаторых выпадках тэарэмамі завуць нават нявызначаныя сьцьвярджэньні). Менш важныя сьцьвярджэньні-тэарэмы звычайна завуць лемамі, прапановамі, сьледзтвамі і іншымі падобнымі тэрмінамі. Сьцьвярджэньні, аб якіх невядома, ці зьяўляюцца яны тэарэмамі, звычайна завуць гіпотэзамі.",be-tarask,Навука (Sous-catégorie),,https://be-tarask.wikipedia.org/?curid=7612,119,7612.0
,Экспэрымэнт,"Экспэрымэ́нт (досьлед; ад лац. experimentum — спроба) — мэтад дасьледаваньня пэўнай зьявы ў кіраваных умовах згодна з навуковым мэтадам.
Адрозьніваецца ад назіраньня актыўным узаемадзеяньнем з вывучаемым аб’ектам. Звычайна экспэрымэнт праводзіцца ў межах навуковых дасьледаваньняў і служыць дзеля пераверкі гіпотэзы, выяўленьня прычынных сувязяў паміж фэномэнамі. Экспэрымэнт зьяўляецца краевугольным камянём  эмпірычнага падыходу да веданьня. Крытэр Попэра вылучае магчымасьць пастаноўкі экспэрымэнту ў якасьці галоўнага адрозьненьня навуковай тэорыі ад псэўданавуковай.


== Крыніцы ==",be-tarask,Навука (Sous-catégorie),,https://be-tarask.wikipedia.org/?curid=128035,69,128035.0
,Прысяжная цнатлівіца,"Прысяжная цнатлівіца (па-альбанску: virgjineshtëvirgjineshtë) — жанчына, якая добраахвотна прысягнула ў бясшлюбнасьці (поўнай адмовы ад шлюбу і сэксуальнага жыцьця) і пераймае мужчынскую ролю ў сям’і. Пасьля прынясеньня клятвы перад старэйшынамі вёскі з «прысяжнай цнатлівіцай» абыходзяцца як з мужчынам. Яна носіць мужчынскую вопратку, вядзе мужчынскі лад жыцьця і мае права голасу ў кіраваньні абшчынай нароўні з мужчынамі.
Дадзены фэномэн мае месца ў Альбаніі. Упершыню пра існаваньне «прысяжных дзеў» заходнеэўрапейскім дасьледчыкам і падарожнікам стала вядома на мяжы XIX—XX стагодзьдзяў. Зьява да гэтага часу сустракаецца ў кансэрватыўных паўночных правінцыйных рэгіёнах Альбаніі, хоць і паступова зьнікае.
Адной з прычын, якая прымушае дзяўчыну прымаць клятву бясшлюбнасьці, зьяўляецца нежаданьне ўступаць у навязаны ёй абшчынай шлюб. Іншым найважнейшым матывам можа быць адсутнасьць мужчын на чале сям’і. Пры такім становішчы жанчыны ў сям’і аказваюцца неабароненымі і ня маюць прадстаўніка ў радзе абшчыны. І толькі ў выпадку, калі адна з жанчын пераймае ролю мужчыны, сям’я мае абаронцу сваіх інтарэсаў у радзе. Такая сытуацыя можа паўстаць, напрыклад, пасьля сьмерці бацькі — галавы сям’і, калі там адсутнічаюць іншыя паўнагадовыя мужчыны. У гэтым выпадку «мужчынам» становіцца адна зь незамужніх жанчын, прыняўшы клятву цноты.


== Глядзіце таксама ==
Трынге Смайлі


== Літаратура ==
René Grémaux: Woman Becomes Man in the Balkans. In: Third Sex Third Gender: Beyond Sexual Dimorphism in Culture and History Gilbert Herdt (Editor), 1996 г., ISBN 0-942-29982-5
Antonia Young: Women Who Become Men: Albanian Sworn Virgins. 2000, ISBN 1-859-73335-2
Susan E. Pritchett Post: The Myth of the Burrnesh, paper, 1999, London: Center for South East European Studies
Robert Elsie: Sworn Virgin. In: Historical dictionary of Albania (= European historical dictionaries 42) Lanham 2004. ISBN 0-8108-4872-4 S. 405-406.
Alice Munro: The Albanian Virgin. In: Open Secrets 1994, ISBN 0-679-43575-1


== Вонкавыя спасылкі ==
Joshua Zumbrun. The of Sacrifices Albania's Sworn Virgins // The Washington Post, 11.08.2007 (англ.) 
Dan Bilefsky. Albanian Custom Fades: Woman as Family Man // New York Times, 25.06.2008 (англ.) 
Dan Bilefsky. Sworn to virginity and living as men in Albania // New York Times, 23.06.2008 (англ.) 
Das Leben hat sie zu Männern gemacht // Stern, 03.04.2009 (ням.) 
Відэа: «Sworn Virgins» // National Geographic (4 мін.)",be-tarask,Навука (Sous-catégorie),,https://be-tarask.wikipedia.org/?curid=192652,346,192652.0
,Музэй жаночай і гендэрнай гісторыі,"Музэй жано́чай і гéндэрнай гісто́рыі (па-украінску: Музей жіночої та гендерної історії) - украінскі нестацыянарны спэцыялізаваны музэй, створаны ў 2008 г. у Харкаве (Украіна) з мэтай гендэрнай адукацыі і інфармацыі, садзейнічаньня культурным сувязям паміж Украінай і іншымі краінамі, кансалідацыі жаночага руху, прыцягненьня ўвагі да жаночых і гендэрных праблемаў журналісцкай супольнасьці і шырокай грамадзкасьці. 
Першы і адзіны гендэрны музей ва Ўкраіне, на постсавецкай прасторы і ва Ўсходняй Эўропе. Уваходзіць у сетку Міжнароднай асацыяцыі жаночых музэяў (International Association of Women’s Museums (IAWM)).
Аўтарка ідэі і заснавальніца музэю - Тацяна Ісаева, фэміністка, гендэрная актывістка з 2004 году..


== Гісторыя ==
Музэй створаны ў 2008 годзе ў рамках праекту ""Створым музэй пра сябе!"" пры падтрымцы Ўкраінскага жаночага фонду, Глябальнага фонду для жанчынаў і Праграмы ЭЗ і ААН роўных магчымасьцях і правоў жанчынаў ва Ўкраіне.
У верасьні 2009 года музэй атрымаў узнагароду Жаночага інфармацыйна-кансультацыйнага цэнтру ""За гендэрны балянс"", які ўручаецца два разы на год і спрыяе гендэрнай роўнасьці і трансфармацыі грамадзтва з мэтай поўнай рэалізацыі прынцыпу роўных правоў і магчымасьцяў для жанчынаў і мужчынаў.
У 2009 г. запрацаваў сайт музэю (http://gender.at.ua/), які на працягу многіх гадоў быў магутным рэсурсам па гендэрных пытаньнях.
У 2010 годзе была запушчаная віртуальная вэрсія музэю, дзякуючы якой экспазіцыі можна наведваць віртуальна. Да ўсяго створаная англамоўная старонка.
Асноўнай праблемай музэю было і застаецца пытаньне памяшканьня. З самага пачатку стварэньня выставы былі мабільныя. Яны выстаўляліся ў гарадзкім цэнтры занятасьці, харкаўскіх унівэрсытэтах, Харкаўскім абласным маладзёвым цэнтры, мастацкіх галерэях места, а часам проста на вуліцы.
2016 год стаў для музэя вызначальным, бо на яго аснове нарадзіўся праект ""Цэнтар гендэрнай культуры як інавацыйны цэнтар інтэрактыўнай гендэрнай адукацыі"", рэалізацыя якога з 1 студзеня была падтрыманая Эўрапейскім фондам дэмакратыі.


== Калекцыя музэю ==
Калекцыя музэю налічвае больш за 3000 розных экспанатаў, сабраных ва Ўкраіне і пераданых з усяго сьвету. Гэта кнігі і сувэніры, фотаздымкі і малюнкі, друкаваныя матэрыялы і значкі, дзіцячыя цацкі, відэа, асабістыя рэчы гендэрных актывістаў і актывістак, школьныя падручнікі, прадмэты побыту і г.д. Гэтая калекцыя пастаянна папаўняецца цікавымі, а часам і нечаканымі экспанатамі і праектамі. У 2010 годзе Ю. Цімашэнка перадала музэю свае рэчы: карціны, лялькі, боты і шалік.


===== Экпазыцыі музэю =====
● Створимо музей про себе! / Створым музэй пра сябе!
● Дещо про ґендер / Нешта пра гендэр
● Жінки підтримують жінок / Жанчыны падтрымліваюць жанчынаў
● Крізь скляну стелю / Скрозь шкляную столь
● Історія людства — це не лише історія чоловіків / Гісторыя чалавецтва - гэта ня толькі гісторыя мужчынаў
● Під знаком «Ost» / Пад знакам «Ost»
● Жіноче обличчя історії України / Жаночае аблічча гісторыі Ўкраіны
● Міжнародний жіночий день — і100рія у фотографіях / Міжнародны жаночы дзень - гі100рыя ў фотаздымках
● Гендерні проблеми чоловіків / Гендэрныя праблемы мужчынаў
● Сексизм — практика дискримінації / Сэксізм - практыка дыскрымінацыі
● Правда про 8 Березня / Праўда пра 8 сакавіка
● Жінки в армії / Жанчыны ў войску
● Зупинимо насильство / Спынім гвалт
● Жінки в науці (Лауреатки Нобелівської премії, Винаходи жінок, Творчі жінки) / Жанчыны ў навуцы (Ляўрэаткі Нобэляўскай прэміі, Вынаходцтвы жанчынаў, Творчыя жанчыны).


===== Арт-праекты музэю =====
● «Жіноче обличчя Майдану» / Жаночае аблічча Майдану
● «Нежіноче-жіноче обличчя війни» / Нежаночае-жаночае аблічча вайны
● «Жіноче обличчя історії України» / Жаночае аблічча гісторыі Ўкраіны
● «Батьківство — це…» / Бацькоўства - гэта...
● «Білим по білому…» / Белым па беламу...
● «Тортури для жінок» / Катаваньні для жанчынаў
● «Бути батьком — це…» / Быць бацькам - гэта...


== Крыніцы ==",be-tarask,Навука (Sous-catégorie),,https://be-tarask.wikipedia.org/?curid=242433,564,242433.0
,Джаан Скот,"the Judgement of History, Columbia University Press, 2020. Выбраныя артыкулы ● ""The Glassworkers of Carmaux"", in S. Thernstrom and R. Sennett (eds), Nineteenth Century Cities: Essays in the New Urban History (Yale University Press, 1969), pp. 3–48. ● ""Les Verriers de Carmaux, 1865-1900,"" Le Mouvement Social 76 (1971), pp. 67–93. ● ""Women's Work and the Family in 19th Century Europe"" (coauthored with Louise Tilly), in C. Rosenberg (ed.), The Family in History (University of Pennsylvania Press, 1975), pp. 145–178. ● ""Labor History in the United States since the 1960s,"" Le Mouvement Social, No. 100 (July 1977), pp. 121–131. ● Recent U.S. Scholarship on the History of Women (coauthored with B. Sicherman, W. Monter, K. Sklar). American Historical Association, 1980. ● ""Social History and the History of Socialism: French Socialist Municipalities in the 1890s,"" Le Mouvement Social 111 (Spring 1980), pp. 145–153. ● ""Political Shoemakers"" (coauthored with Eric Hobsbawm), Past and Present 89 (November 1980), pp. 86–114. ● ""Dix Ans de l'histoire des femmes aux états-unis,"" Le Débat 19 (1981), pp. 127–132 (translated into Spanish for publication in Débat, 1984). ● ""Politics and the Profession: Women Historians in the 1980s,"" Women's Studies Quarterly 9:3 (Fall 1981). ● ""Mayors versus Police Chiefs: Socialist Municipalities Confront the French State,"" in John Merriman, ed., French Cities in the Nineteenth Century (London: Hutchinson, 1982), pp. 230–45. ● ""Popular Theater and Socialism in Late Nineteenth Century France,"" in Seymour Drescher, David Sabean, and Allen Sharlin (eds)., Political Symbolism in Modern Europe: Essays in Honor of George L. Mosse (New Brunswick: Transaction Books 1982), pp. 197–215. ● ""The Mechanization of Women's Work,"" Scientific American 247:3 (September 1982), pp. 166–87. ● ""Women's History: The Modern Period,"" Past and Present 101 (November 1983), pp. 141–57. ● ""Men and Women in the Parisian Garment Trades: Discussions of Family and Work in the 1830s and 40's,"" R. Floud, G. Crossick and P. Thane (eds), The Power of the Past: Essays in Honor of Eric Hobsbawm (Cambridge University Press, 1984), pp. 67–94. ● ""Statistical Representations of Work: The Chamber of Commerce's Statistique de l'Industrie à Paris, 1847-48,"" in Stephen Kaplan, ed., Work in France: Representations, Meaning, Organization, and Practice (Cornell University Press, 1986), pp. 335–363. ● ""Women's History as Women's Education: Representations of Sexuality and Women's Colleges in America,"" (Smith College, Northampton, Mass., 1986). ● ""Gender: A Useful Category of Historical Analysis,"" American Historical Review 91, no. 5 (December 1986), pp. 1053–75 (French, Italian, Spanish, Portuguese, Bulgarian, Estonian, and Polish translations). ● ""On Language, Gender, and Working Class History,"" International Labor and Working Class History 31 (Spring 1987), pp. 1–13 and ""Reply to Critics of This Piece,"" 32 (Fall 1987), pp. 39–45 (Spanish and Swedish translations). ● ""'L'Ouvrière! Mot Impie, Sordide...' Women Workers in the Discourse of French Political Economy (1840-1860),"" in Patrick Joyce, ed., The Historical Meanings of Work. (Cambridge University Press, 1987), pp. 119–42. French translation in Actes de la Recherche en Sciences Sociales 83 (June 1990), pp. 2–15. ● ""Rewriting History,"" in Margaret Higonnet et al. (eds), Behind the Lines: Gender and the Two World Wars (Yale University Press, 1987), pp. 19–30. ● ""History and Difference,"" Daedalus (Fall 1987), pp. 93–118. ""Deconstructing Equality-versus-Difference: Or, the Uses of Poststructuralist Theory for Feminism,"" Feminist Studies (Spring 1988), pp. 33–50. ● ""The Problem of Invisibility,"" in S. Jay Kleinberg, ed., Retrieving Women's History: Changing Perceptions of the Role of Women in Politics and Society (London and Paris: Berg/Unesco 1988), pp. 5–29. ● ""History in Crisis? The Others' Side of the Story,"" American Historical Review 94 (June 1989), pp. 680–692. ● ""Interview with Joan Scott,"" Radical History Review 45 (1989), pp. 41–59. ● ""French Feminists and the Rights of 'Man': Olympe de Gouges' Declarations,"" History Workshop No. 28 (Autumn 1989), pp. 1–21. ● ""A Woman Who Has Only Paradoxes to Offer: Olympe de Gouges Claims Rights for Women,"" in Sara E. Melzer and Leslie W. Rabine (eds), Rebel Daughters: Women and the French Revolution (New York: Oxford University Press, 1992), pp. 102–20. ● ""Women's History,"" in Peter Burke (ed.), New Perspectives on Historical Writing, (London: Polity Press, 1991), pp. 42–66. ● ""Rethinking the History of Women's Work,"" chapter for Vol. IV of Storia della Donne, edited by Michelle Perrot and Georges Duby (Rome, Laterza, 1990; Paris, Plon, 1991; Cambridge, MA, Harvard University Press, 1993), pp. 773–797. ● ""The Evidence of Experience,"" Critical Inquiry (Summer 1991); reprinted in various collections of essays, and in Questions of Evidence: Proof, Practice, and Persuasion across the Disciplines, edited by James Chandler, Arnold I. Davidson, and Harry Harootunian (Chicago: University of Chicago Press, 1994), pp. 363–387. Spanish translation 2001. ● ""Liberal Historians: A Unitary Vision,"" Chronicle of Higher Education, September 11, 1991, pp. B1-2. ● ""The Campaign Against Political Correctness: What's Really at Stake?"" Change (November/December 1991), pp. 30–43; reprinted in Radical History Review (1992), pp. 59–79. ● ""Multiculturalism and the Politics of Identity,"" October 61 (Summer 1992), pp. 12–19; reprinted in John Rajchman (ed.), The Identity in Question (New York: Routledge, 1995), pp. 3–12. ● ""The New University: Beyond Political Correctness,"" Boston Review (March/April 1992), pp. 29–31. ● ""The Rhetoric of Crisis in Higher Education,"" in Higher Education Under Fire: Politics, Economics, and the Crisis of the Humanities, edited by Michael Bérubé and Cary Nelson (Routledge, 1995), pp. 293–334. ● ""The woman worker"", in Geneviève Fraisse, Georges Duby and Michelle Perrot, eds., A History of Women in the West, Volume IV (Belknap, 1995), p. 399. ● ""Academic Freedom as an Ethical Practice,"" in Louis Menand (ed.), The Future of Academic Freedom (University of Chicago Press, 1996), pp. 163–180. ● ""Forum: Raymond Martin, Joan W. Scott, and Cushing Strout on 'Telling the Truth About History,'"" History and Theory, vol. 34 (1995), pp. 329–334. ● ""Vive la différence!"" Le Débat, November–December 1995, pp. 134–139. ""After History?"", Common Knowledge, vol. 5, no. 3 (Winter 1996), pp. 9–26. ● ""'La Querelle des Femmes' in Late Twentieth Century France,"" New Left Review November/December 1997, pp. 3–19 (French translation: Parité-infos, #19, Sept. 1997). ● ""Border Patrol,"" contribution to ""Forum"" A Crisis in History?",be-tarask,Навука (Sous-catégorie),,https://be-tarask.wikipedia.org/?curid=248975,1000,248975.0
,Уладзіслаў Гарбацкі,"фэмінізацыі беларускай мовы і кнігу твораў Палуты Бадуновай (2018). == Жыцьцяпіс == Нарадзіўся ў Віцебску, дзесяць гадоў пражыў з бацькамі ў месьце Радужным Ханты-Мансійскай акругі, Расея. Вярнуўся ў Беларусь у 1995 годзе, дзе да 2000 году вучыўся на франка-беларускім факультэце палітычных і адміністрацыйных навук Эўрапейскага гуманітарнага ўнівэрсытэту ў Менску. У 2001 годзе атрымаў магістарскую ступень у паліталёгіі ў Інстытуце палітычных навук ў Страсбургу. У 2002 годзе навучаўся ў Рэймскім унівэрсытэце на адной зь першых у Францыі гендэрных магістратураў па спэцыяльнасьці дарадца/мэдыятар у пытаньнях плоці і сэксуальнасьці. Ад 2007 г. выкладае ў Эўрапэйскім гуманітарным ўнівэрсытэце (ЭГУ) у Вільні, зьяўлецца лектарам паліталёгіі Дэпартамэнту сацыяльных навук. З 2014 жыве і працуе ў Вільні. У 2017 годзе пад кіраўніцтвам прафэсаркі Ніны Баршчэўскай абараніў доктарскую дысэртацыю «Фэмінізацыя беларускай мовы (сацыялінгвістычны аналіз жаночых Nomina agentis у старабеларускай і сучаснай беларускай мове)» на катэдры беларусістыкі Варшаўскага ўнівэрсытэту. Ад 2019 году адказны за дзейнасьць Цэнтру гендэрных дасьледаваньняў пры ЭГУ. У сакавіку — жніўні 2020 — стыпэндыянт праграмы «Пісьменьнікі ў выгнаньні» Літаратурнай рэзыдэнцыі Грацу, Аўстрыя. У лістападзе 2020 стажаваўся ў пісьменьніцкай рэзыдэнцыі ў Малятах (Летува). == Навуковая дзейнасьць == === Сацыялінгвістыка === У мовазнаўстве працуе ў сацыялінгвістычным кірунку: дасьледуе і аналізуе сацыяльнае і палітычнае вымярэньне мовы і ўплыву на яе экстралінгвістычных, перадусім сацыяльна-палітычных, чыньнікаў. Асаблівы інтарэс дасьледніка праяўляецца да пытаньняў: сацыяльнай гісторыі мовы: «Пра моўны сорам беларусаў» (2020), «Як мова рэагуе на расейска-ўкраінскую вайну» (2018), «Пра геній старабеларускай мовы» (2014); гендарнай сацыялінгвістыкі: «Аб інклюзыўнай беларускай мове» (2019), «Stereotyping vulnerable groups» (2017), «Аб гэтак званых „эпіцэнах“» (2012); моўнай палітыкі і дыяспарнай мовы: «Складаючы слоўнік беларускай дыяспарнай мовы: напрацоўкі, адкрыцьці, кур’ёзы (сацыялінгвістычны аналіз дыяспарнай мовы)» (2017), «Мова жыцця Зоры Кіпель» (2016), «Малавядомая Зоська Верас: на мовазнаўчай ніве» (2016), «Білінгвізм, інтэрфэрэнцыя, канвэргенцыя і запазычаньне: Беларуская мова ў Летуве» (2013), «Тарашкевіца — ня толькі ідэалёгія, але перадусім эстэтыка» (2013), «Беларуская дыяспарная мова і ейны досьвед супрацьстаяньня англіцызмам, русізмам ды іншым барбарызмам» (2012); сацыялектаў і арго: «Размаўляем пра беларускую лаянку і кляцьбоны» (2019). фэмінізацыі беларускай мовы: гл. Кнігі === Культура старавераў Беларусі === У 2002—2005 гадох разам з Інстытутам мастацтвазнаўства, этнаграфіі і фальклёру імя К. Крапівы пры Акадэміі навук Беларусі, а потым — з польскім праектам OBTA дасьледваў стараверскую культуру Беларусі, найперш Віцебшчыны. У 2002—2016 гадох ажыцьцявіў шэраг этналягічных экспэдыцый па Віцебшчыне: Віцебск, Полацак, Лёзеншчына, Аршаншчына, Шуміліншчына, Браслаўшчына, Пастаўшчына, Мёршчына, — з мэтай дасьледваньня культуры беларускіх старавераў. Вынікі экспэдыцый часткова прадстаўлены ў артыкулах у пэрыядычных выданьнях і зборніках: «Мясцовыя назвы віцебскіх старавераў» (2006), «Пра беларускі ўплыў на віцебскіх старавераў» (2008), «Эвалюцыя тоеснасьці і культуры старавераў паўночнай Беларусі, канец XІX — пачатак XXІ стагодзьдзя» (2010), «Аб кабетах, якія „папуюць“: аб ролі і месцы жанчынаў у рэлігійным жыцьці стараверства Віцебшчыны» (2013), «Двухсэнсоўныя вобраз і роля стараверства Беларусі ў паўстаньні 1863-64 гг. і ў беларускім нацыятворчым працэсе другой паловы 19-га ст. (спроба гістарычнай і этналягічнай рэканструкцыі)» (2014), «Стараверы і зьлябы» (2018). === Гісторыя франкамоўнай беларусістыкі === Інтарэс да тэмы франкамоўнай беларусікі праявіўся падчас навучаньня ў Францыі. Штуршком да дасьледчай дзейнасьці ў дадзенай сфэры стала праца ў Скарынаўскай бібліятэцы, дзе захаваліся рэдкія франкамоўныя матэрыялы па беларусіцы пачатку 20 ст. і друкапіс першага беларускага рамана, напісанага па-француску невядомым аўтарам. У. Гарбацкі апісаў таксама ўнёсак раньніх францускіх і франкамоўных дасьледнікаў, якія цікавіліся беларускімі тэмамі: Рэнэ Мартэль, Антуан Мартэль, Амбруаз Жабэр, — і беларускай дыяспары ў Францыі, Бэльгіі й Ангельшчыне. === Фэмінісцкія і ЛГБТК+ дасьледаваньні === Да гендэрных, фэмінісцкіх і ЛГБТК+ дасьледаваньняў далучыўся падчас навучаньня ў гендэрнай магістратуры ў Францыі. Першыя артыкулы на тэму гей- і лесьбі-дасьледваньняў апублікаваў у ARCHE на пачатку 2000-ых гадоў: «Развагі аб гейскім пытаньні» і «Пераадоленьне гамафобіі». Рэгулярна публікуе артыкулы і агляды на фэмінісцкую і гендэрную тэмы ў іншых беларускіх СМІ: Радыё Свабода, «Новы час», Makeout(недаступная спасылка). == Літаратурная творчасьць == Першыя літратурныя творы публікаваліся ў «Нашай Ніве» і ARCHE. Пазьней — у газэце «Новы час» і інтэрнэт-часопісе «ПрайдзіСвет». Асобныя апавяданьні перакладзеныя на славенскую, летувіскую і ангельскую мовы. Пісьменьнік збольшага працуе ў стылі аўтабіяграфічнай сацыяльнай ці сацыялягічнай прозы: робіць акцэнт на прыватнай, інтымнай гісторыі, якая дапамагае выкрываць калектыўную гісторыю і памяць. Першы зборнік прозы выдаў у 2016 годзе — «Песьні тралейбусных рагуляў». Ён быў названы першым у беларускай літаратуры творам гей-прозы. Брытанскі дасьледнік беларускай літаратуры Арнольд Макмілін так ахарактарызаваў зборнік:«Гэты сьмелы і вельмі чытэльны дэбютны зборнік прозы пераказвае ў розных формах і інтымных дэталях досьведы Адрознага ў варожым яму асяродзьдзі. Пра тры плыні, што ахопліваюць дарослае жыцьцё аўтара, ён апавядае мовай казачных гісторый: глыбокую веру ў беларускую мову, усьведамленьне і гонар за сваю гейскасьць, і перакананасьць у тым, што рэлігія — толькі міт. Элегантна напісаная сучаснай беларускай мовай і шчодра запраўленая дыялектызмамі, гэтая кніга паўстае як песьня і сьвята роднаму Віцебску. Кранальныя, захапляльныя і, часта, брутальна-рэалістычныя тэксты атрымаліся цудоўным, глыбока асабістым дэбютам». == Пераклады == У. Гарбацкі перакладае навуковыя і мастацкія тэксты з францускай, украінскай, летувіскай, расейскай і славенскай моваў. Спэцыялізуецца на перакладах франкамоўных аўтараў і аўтарак: Жорж Экгаўт, Сымона дэ Бавуар, Ані Эрно, Рэймон Арон, Эрык Нёвё, Франк Варжак, Маргарыта Юрсэнар, Вілье дэ ліль-Адан. Таксама перакладае паэзію і прозу з летувіскай (Гедрэ Казлаўскайце, Нэрынга Дангвідзе, Жэмайце, Марыя Ластоўская (Ластаўскене)), славенскай (Ураш Прах) і ўкраінскай (Агатангел Крымскі, Аляксандар Ірванец) моваў. Намінаваны на прэмію Drahomán Prize-2022 за пераклад «Бэйруцкіх апавяданьняў» Агатангела Крымскага. У пачатку 2025 году ў выдавецтве «Пфляўмбаўм» у перакладзе Ў. Гарбацкага выйшла з друку кніга выбранай паэзіі “Чароўны час” Гедрэ Казлаўскайце (Giedrė Kazlauskaitė). == Кнігі == Гарбацкі, Уладзіслаў Аб фэмінізацыі беларускай мовы: Фэмінізацыя nomina agentis і пэўных іншых катэгорыяў у сучаснай беларускай мове. Эсэ. — Leicester: belarusians.co.uk, 2012. — 99 с. — ISBN 978-0-9567951-0-6 Гарбацкі, Уладзь Песьні тралейбусных рагуляў: Казкі і проза жыцьця / Уладзь Гарбацкі. —: belarusians.co.uk. — Leicester: belarusians.co.uk. — 110 с. — ISBN 978-0-9567951-4-4 Гід па фэмінізацыі беларускай мовы (Nomina agentis і некаторых іншых асабовых намінацыяў) / Уладзіслаў Гарбацкі. — London: belarusians.co.uk, 2016. — ISBN 978-0-9567951-6-8 (друк) і 978-0-9567951-7-5 (электронная). Творы / Палута Бадунова. [Прадмова і ўкладаньне: Уладзіслаў Гарбацкі]. — Вільня: Таварыства беларускай культуры ў Летуве, 2018. — ISBN 978-9955-578-19-2 (друк) і 978-9955-578-18-5 (электронная). Фэмінізацыя беларускай мовы. Сацыялінгвістычнае дасьледваньне. — Вільня: Таварыства беларускай культуры ў Летуве, 2019. — ISBN 978-9955-578-21-5. Mercks Graz!. — London: Skaryna Press, 2022. — P. 108. — ISBN 978-1-915601-04-9",be-tarask,Навука (Sous-catégorie),,https://be-tarask.wikipedia.org/?curid=239363,1000,239363.0
,Асацыяцыя тэнісістаў-прафэсіяналаў,"Асацыяцыя тэнісістаў-прафесіяналаў (па-ангельску: Association of Tennis Professionals) — арганізацыя, створаная ў 1972 годзе для абароны і прадстаўніцтва інтарэсаў прафэсійных гульцоў у тэніс. Спартоўкі-тэнісісткі ўваходзяць у Жаночую тэнісную асацыяцыю. Сёньня ATP зьяўляецца арганізатарам і саўладальнікам найболей значнага цыклю тэнісных турніраў ATP-тур (ATP-tour).


== Турніры ==
ATP-тур складаецца з турніраў пяці катэгорыяў:

Кубак Мастэрз (праводзіцца сумесна з ITF).
Сэрыя Мастэрз (з 2009 году — ATP 1000).
International Series Gold Tournaments (з 2009 году — ATP 500).
International Series Tournaments (з 2009 году — ATP 250).
Challenger Tournaments.
Першыя чатыры катэгорыі турніраў зьяўляюцца афіцыйнымі спаборніцтвамі туру, пятая катэгорыя — турніры ўзроўню ATP Challenger Series прызначаныя для тэнісістаў-пачаткоўцаў. Перамогі ў іх ня лічацца «тытуламі» ATP і яны не ўваходзяць у асноўны каляндар туру. Турніры Вялікага шлема хоць і ўлічваюцца ў календары ATP-туру і маюць максымальную вагу пры падліку Рэйтынгу ATP, не належаць ATP і фармальна не зьяўляюцца часткай туру. Турніры цыкляў Satellite tournaments і Futures Tournaments служаць пачатковай прыступкай у спаборніцтвах прафэсійнага ўзроўню, іх вынікі ўлічваюцца ў Рэйтынгу ATP, але яны таксама не ўваходзяць у ATP-тур і праводзяцца Міжнароднай фэдэрацыяй тэнісу.
Акрамя індывідуальных спаборніцтваў пад эгідай ATP штогод разыгрываецца Камандны кубак сьвету (па-ангельску: World Team Cup). У ім прымаюць удзел каманды 8 краін, спартоўцы якіх паказалі найлепшыя сумарныя вынікі ў Рэйтынгу ATP за папярэдні год.
Асацыяцыя таксама праводзіць цыкль спаборніцтваў для вэтэранаў — Тур чэмпіёнаў (па-ангельску: Tour of Champions); у турнірах гэтай сэрыі прымаюць удзел найболей услаўленыя гульцы мінулых гадоў.
Сэзон ATP прыкладна адпавядае каляндарнаму году, першыя спаборніцтвы туру праводзяцца ў пачатку студзеня, завяршальны турнір — Кубак Мастэрз у лістападзе. Сьнежань лічыцца вакацыйным месяцам.


== Рэйтынг ATP ==
ATP вядзе дзьве раўналежныя, якія абнаўляюцца штотыдзень сыстэмы падліку рэйтынгу гульцоў: Гонка ATP (па-ангельску: ATP Race) і Табель аб рангах ATP (па-ангельску: ATP Ranking). Кожнаму спартоўцу залічваецца максімум 18 лепшых вынікаў паказаных на турнірах цягам сэзону. Кубак Мастэрз улічваецца ў якасьці 19-га турніру васьмі спартоўцам, якія атрымалі права ў ім удзельнічаць.
Тэнісістам, якія мелі ў адпаведнасьці з Табелем аб рангах права гуляць на турнірах Вялікага шлема і турнірах сэрыі ATP Masters вынікі гэтых турніраў улічваюць у абавязковым парадку, нават у выпадку адмовы ад удзелу ў спаборніцтве, па-за залежнасьцю ад чыньнікаў (у такім разе залічваецца нуль ачкоў).


=== Гонка ATP ===
ATP Race адлюстроўвае вынікі выступу спартоўца ў бягучым сэзоне, і ўсе гульцы па-за залежнасьцю ад папярэдніх заслуг пачынаюць гонку з нуля ачкоў. Па канчатку сэзону лепшыя гульцы і пары, якія занялі першыя восем месцаў у гонцы, атрымліваюць права на ўдзел у завяршальным турніры Кубак Мастэрз.


==== Чэмпіёны Гонкі ATP ====


==== Налічэньне ачкоў у Гонцы ATP ====

За кваліфікацыю налічаецца толькі 1 ачко, калі сетка турніру больш за 32 удзельнікі ў International Series або 64 у Сэрыі Мастэрс.


=== Табель аб рангах ATP ===
Табель аб рангах ATP улічвае выступы спартоўца за апошнія 52 тыдні. Пазыцыя ў табелі аб рангах вызначае права на ўдзел у турнірах розных катэгорыяў і месца ў турнірнай сетцы. Ганаровыя «тытулы» першай, другой, трэцяй і г. д. ракеткі міру таксама прынята прысвойваць у адпаведнасьці з табелем аб рангах.


==== Першыя ракеткі сьвету ====
Першыя ракеткі сьвету, паводле табеля аб рангах з моманту яго ўвядзеньня ў 1973 годзе:


==== Налічэньне ачкоў у Табелі аб рангах ATP ====

+З: Турнір аплачвае сутачныя ў дадатак да прызавога фонду
За кваліфікацыю налічаецца толькі 5 ачкоў, калі сетка турніру больш за 32 удзельнікі ў International Series або 64 у Tennis Masters Series.


== Кіроўныя органы і арганізацыйная структура ==
Вышэйшым кіроўным органам асацыяцыі зьяўляецца савет дырэктараў. Агульная колькасьць дырэктараў шэсьць, тры зь іх абіраюцца саветам гульцоў, тры — саветам арганізатараў турніраў, такім чынам дасягаецца парытэтнае прадстаўніцтва інтарэсаў тэнісістаў і ўладальнікаў турніраў.
Апэратыўнае кіраваньне ажыцьцяўляе Прэзыдэнт ATP, з студзеня 2006 году гэты пост займае Эцьен дэ Вілер (па-ангельску: Etienne de Villers).


== Глядзіце таксама ==
Жаночая тэнісная асацыяцыя


== Вонкавыя спасылкі ==
Афіцыйны сайт (анг.)",be-tarask,Спорт (Sous-catégorie),,https://be-tarask.wikipedia.org/?curid=44713,627,44713.0
,"Добраахвотнае таварыства садзейнічаньня арміі, авіяцыі і флёту Рэспублікі Беларусь","Добраахвотнае таварыства садзейнічаньня арміі, авіяцыі і флёту Рэспублікі Беларусь — абаронна-спартовае грамадзкае аб’яднаньне Беларусі, заснаванае ў 1991 годзе.
На 2025 год рыхтавала аўтакіроўцаў і разьвівала авіяцыйныя і тэхнічныя віды спорту ў Беларусі. Сярод іншага, ДТСААФ Беларусі навучала адмыслоўцаў для Ўзброеных сілаў Беларусі.


== Будова ==
На 2025 год Добраахвотнае таварыства садзейнічаньня арміі, авіяцыі і флёту Беларусі мела звыш 180 000 сябраў у складзе больш як 2200 суполак у 93 раённых установах. На ДТСААФ Беларусі працавала звыш 2800 супрацоўнікаў. У склад Таварыства ўваходзілі:

5 аэраклюбаў — Бабруйскі (Сычкава), Берасьцейскі (Міхалін), Віцебскі (Новакукавячына, Ноўкінскі сельсавет), Магілёўскі (Новае Пашкава) і Менскі (Ліпкі ў Партызанскім раёне і Хажова пад Мойсічамі);
5 дзіцяча-юнацкіх спартова-тэхнічных школ — водных відаў спорту (Менск, вул. Ігнаценкі, д. 7), Наваполацкая водных відаў спорту (падводны і мотабол), радыёспорту (Менск, вул. Кульман, д. 15), стралковага спорту (вул. Сямашкі, д. 15) і мотаспорту (з аддзяленьнямі ў Ашмянах, Воршы, Нясьвіжы і Слуцку);
5 гасьцініцаў-інтэрнатаў;
2 асяродкі павышэньня кваліфікацыі кіраўнікоў і адмыслоўцаў;
аўтамабільная школа (Менск, Камсамольская вул., д. 11) і стралкова-спартовы-клюб (Менск, Даўгабродзкая вул., д. 75).
ДТСААФ Беларусі мела 1755 транспартных сродкаў:

825 легкавікоў, зь іх 747 навучальных;
356 цяжкавікоў, зь іх 300 навучальных;
246 прычэпаў і паўпрычэпаў;
205 матацыклаў;
111 аўтобусаў, зь іх 86 навучальных;
76 паветраных суднаў;
58 адмысловых самаходаў, зь іх 3 навучальныя;
24 трактары.
Для навучаньня прапаноўвалі:

440 тэарэтычных і 48 кампутарных клясаў;
129 аўтадромаў;
79 лябараторыяў;
6 мотабольных палёў;
4 тэхнічныя стадыёны;
мотакросавую трасу.


== Кіраваньне ==
Зьезд. Склікаецца аднойчы на 5 гадоў. Правамоцны пры наяўнасьці 2/3 прадстаўнікоў. Абірае Раду і Рэвізійную камісію.
Рада. Абірае старшыню і Прэзыдыюм.
Прэзыдыюм. Кіруе дзейнасьцю супрацоўнікаў.
Рэвізійная камісія. Назірае за дзейнасьцю ўстановаў таварыства.


== Задачы ==
Паводле Статуту задачамі таварыства ёсьць:

падрыхтоўка насельніцтва да абароны;
разьвіцьцё тэхнічных, авіяцыйных, ваенна-прыкладных гульняў і тэхнічнай творчасьці моладзі;
садзейнічаньне патрыятычнаму выхаваньню;
падрыхтоўка моладзі да вайсковай службы і працы;
платная падрыхтоўка адмыслоўцаў на замову Міністэрства абароны, іншых дзяржаўных установаў, дзе прадугледжваецца вайсковая служба, для Ўзброеных сілаў, іншых войскаў і воінскіх утварэньняў;
лётнае навучаньне курсантаў авіяцыйнага факультэту Вайсковай акадэміі Рэспублікі Беларусь;
падрыхтоўка ваенна-тэхнічных адмыслоўцаў;
ваеннае навучаньне насельніцтва.


== Мінуўшчына ==
З 2004 году Добраахвотнае таварыства садзейнічаньня арміі, авіяцыі і флёту Беларусі брало ўдзел у Рэспубліканскай каардынацыйнай радзе кіраўнікоў палітычных партыяў і грамадзкіх аб’яднаньняў.  З 23 траўня 2007 году пасаду старшыні займаў Анатоль Сьцяпук. Ад 2008 год штогод рыхтавала траціну новых аўтакіроўцаў краіны. На 2012 год мела ва ўласнасьці 27 аўташколаў, 5 аэраклюбаў, 3 спартовыя комплексы, 4 стралковыя клюбы і 5 спэцыялізаваных дзіцяча-юнацкіх спартова-тэхнічных школаў. Налічвала 110 тыс. сябраў.
За 2013 год Добраахвотнае таварыства садзейнічаньня арміі, авіяцыі і флёту Беларусі атрымала даход у 262 млрд рублёў (27,5 млн даляраў). На 2014 год ДТСААФ Беларусі налічвала звыш 115 000 чалавек і разьвівала 19 тэхнічных, авіяцыйных і вайскова-дастасоўных відаў спорту. Сярод іншага, рыхтавала запас спартоўцаў для зборных дружынаў Беларусі ў 5 дзіцяча-юнацкіх спартова-тэхнічных школах.


== Крыніцы ==


== Вонкавыя спасылкі ==
Электронныя звароты грамадзянаў (рас.) // Добраахвотнае таварыства садзейнічаньня арміі, авіяцыі і флёту Беларусі, 2025 г. Праверана 13 сакавіка 2025 г.
Навіны (рас.)",be-tarask,Спорт (Sous-catégorie),,https://be-tarask.wikipedia.org/?curid=120953,490,120953.0
,Міжнародная фэдэрацыя коннага спорту,"Міжнаро́дная фэдэра́цыя ко́ннага спо́рту (па-француску: Fédération Équestre Internationale, FEI) — міжнародны кіроўны орган па конным спорце. Штаб-кватэра месьціцца ў швайцарскай Лязаньне.
Вызначаныя дзесяць міжнародных спартовых дысцыплінаў: выездка, камбінаваная язда, скачкі на выносьлівасьць, коннае трохбор’е, спаборніцтвы нямоглых, рэйнінг, канкур, вальтажоўка, хорзбол і тэнт-пэгінг (два апошнія ўжываюцца толькі ў лякальных спаборніцтвах). Да такіх відаў спорту, як скачкі і пола, міжнародная фэдэрацыя коннага спорту ня мае дачыненьня.
Кодэкс паводзінаў FEI абараняе коней ад фізычнага гвалту або допінгу.
FEI паўстала ў 1921 року з аб’яднаньнем адпаведных арганізацыяў Бэльгіі, Даніі, Францыі, Італіі, Японіі, Нарвэгіі, Швэцыі і Злучаных Штатаў Амэрыкі. На цяперашні стан з МФКС зьвязаныя 134 нацыянальныя арганізацыі.


== Крыніцы ==


== Вонкавыя спасылкі ==
Афіцыйная бачына
FEI TV",be-tarask,Спорт (Sous-catégorie),,https://be-tarask.wikipedia.org/?curid=112133,114,112133.0
,Дынама,"«Дынама» (па-грэцку: δύναμις — «сіла») — беларускае фізкультурна-спартовае таварыства, заснаванае ў 1991 годзе. З 2004 году ўваходзіць у Рэспубліканскую каардынацыйную раду кіраўнікоў палітычных партыяў і грамадзкіх аб’яднаньняў. З 8 чэрвеня 2004 году пасаду старшыні займае Юры Бародзіч. У таварыстве бяруць удзел 8 дзяржаўных установаў:

Генэральная пракуратура Рэспублікі Беларусь,
Дзяржаўны мытны камітэт Рэспублікі Беларусь,
Дзяржаўны памежны камітэт Рэспублікі Беларусь,
Дэпартамэнт фінансавых расьсьледаваньняў Камітэту дзяржаўнага кантролю Рэспублікі Беларусь,
Камітэт дзяржаўнай бясьпекі Рэспублікі Беларусь,
Міністэрства па надзвычайных сытуацыях Рэспублікі Беларусь,
Міністэрства ўнутраных справаў Рэспублікі Беларусь,
Служба бясьпекі прэзыдэнта Рэспублікі Беларусь.


== Кіраваньне ==
Нарада. Склікаецца аднойчы на 5 гадоў. Правамоцная пры ўдзеле 2/3 прадстаўнікоў. Большасьцю галасоў прысутных ухваляе кірункі дзейнасьці ды абірае Раду і Рэвізійную камісію.
Рада. Склікаецца штогод. Правамоцная пры наяўнасьці паловы сябраў. Яе старшыня абіраецца на прапанову дзяржаўнага сакратара Савета бясьпекі Рэспублікі Беларусь па ўзгадненьні з прэзыдэнтам. Вядзе ўлік чальцоў. Стварае ды касуе падпарадкаваныя ўстановы, як і прызначае іх кіраўнікоў. Ухваляе гадавыя каштарысы ды ўстанаўлівае аклады спартоўцам. Ладзіць агнявую падрыхтоўку вайскоўцаў, міліцыянтаў, пракурораў і мытнікаў. Надае спартовыя разрады ды судзейскія катэгорыі. Бароніць зацікаўленасьці чальцоў у зносінах зь іншымі ўстановамі. Ухваляе пастановы аб набыцьці ўласнасьці ды будоўлі гульнявых збудаваньняў.
Прэзыдыюм. Складаецца з старшыні, ягоных намесьнікаў ды сакратара. Склікаецца штоквартал. Правамоцы пры ўдзеле 2/3 сябраў. Сочыць за выкананьнем пастановаў Нарады і Рады.
Рэвізійная камісія. Рыхтуе для Рады даведкі аб адпаведнасьці дзейнасьці ўстановаў таварыства Статуту.


== Дзейнасьць ==
Паводле Статуту спосабамі дзейнасьці таварыства ёсьць:

агнявая падрыхтоўка вайскоўцаў, міліцыянтаў, пракурораў і мытнікаў;
утварэньне гульнявых дружынаў урадавых установаў;
стварэньне гульнявых вучэльняў;
засьведчаньне гульнявых судзьдзяў ды трэнэраў;
забесьпячэньне ўдзелу сябраў таварыства ў гульнявых спаборах;
забесьпячэньне зборных гульнявымі адзеньнем, абуткам і прыладамі;
узнагароджаньне за гульнявыя дасягненьні;
правядзеньне гульняў сярод недагледжаных дзяцей і юнакоў;
продаж гульнявога снадзіва ды паслугаў падрыхтоўкі да гульняў;
супраца з замежнымі гульнявымі зьвязамі;
стварэньне паляўнічых і рыбалоўных прадпрыемстваў;
будоўля гульнявых збудаваньняў;
правядзеньне выставак, кірмашоў і нарадаў аб гульнях;
стварэньне СМІ ды выданьне кніг.


== Задачы ==
Задачамі таварыства ёсьць:

агнявая падрыхтоўка ды навучаньне рукапашнаму бою вайскоўцаў, міліцыянтаў, пракурораў і мытнікаў;
падрыхтоўка майстроў прыкладных гульняў у дзіцяча-юнацкіх спартовых школах (ДЮСШ);
забесьпячэньне ўдзелу сябраў таварыства ў міжнародных спаборах;
ладжаньне гульняў ды прыцягненьне грамадзянаў да ўдзелу ў іх;
удзел у міжнародных гульнявых зьвязах;
навучаньне здароваму ладу жыцьця ды патрыятычнае выхаваньне;
павелічэньне ўласных сродкаў;
пашырэньне рынка гульнявых тавараў ды паслугаў.


== Падпарадкаваныя ўстановы ==
Клюбы: гандбольны, хакейны;
Цэнтры: спартовай мэдыцыны, адмысловай падрыхтоўкі;
11 ДЮСШ алімпійскага рэзэрву: 5 у Менску, 2 у Гомелі, па адной у Берасьці, Віцебску, Горадні ды Магілёве;
Прадпрыемствы: «Акдымол» (вёска Хажова, Маладэчанскі раён, Менская вобласьць), «Дынама», «Дынама Програм» (Горадня), «Дынама Програм Берасьце», «Дынама Програм Ворша» (Віцебская вобласьць), «Дынама Програм Спорт», «Дынама Спорт», «Дынама цэнтар», «Дынама Програм Тэкстыль» (Пінск, Берасьцейская вобласьць), «Сьвет Дынама».
7 гасьцініцаў: Віцебск, Вярэчча (Гарадоцкі раён, Віцебская вобл.), Гомель, Дашкаўка (Магілёўскі раён), Мазыр, Палыкавічы (Магілёўскі раён), Раўбічы (Менскі раён), Селяхі (Берасьцейскі раён), Слабада (Бярэзінскі раён, Менская вобл.);
9 спартовых комплексаў: Бабруйск (Магілёўская вобласьць), Баранавічы (Берасьцейская вобл.), Берасьце, Віцебск, Гомель, Горадня, Магілёў, Мазыр (Гомельская вобласьць), Менск;
Спартовыя базы: Гусак (Маларыцкі раён, Берасьцейская вобл.), Палыкавічы (Магілёўскі раён);
Залы: барацьбы (Рэчыца, Гомельская вобл.), рукапашнага бою (Мазыр).
Вясьлярная база (Гомель), школа гімнастыкі (Віцебск), стрэльбішча.


== Крыніцы ==",be-tarask,Спорт (Sous-catégorie),,https://be-tarask.wikipedia.org/?curid=119375,509,119375.0
,Міністэрства спорту і турызму Рэспублікі Беларусь,"Міністэ́рства спо́рту і туры́зму Рэспу́блікі Белару́сь (Мінспорту Беларусі) — ведамства ўраду Беларусі, упаўнаважанае парадкаваць фізычнае выхаваньне. Міністар спорту і турызму прызначаецца й здымаецца з пасады прэзыдэнтам. З 5 сакавіка 2018 году пасаду міністра займае Сяргей Кавальчук.


== Будова ==
Апарат — 4 управы, 6 аддзелаў, дэпартамэнт і дырэктарат;
Управы па фізычнай культуры, спорту й турызму вобласьцяў ды Менску;
Беларускі дзяржаўны ўнівэрсытэт фізычнай культуры і спорту, вучэльня алімпійскага рэзэрву;
Газэта «Спартовая панарама» (па-расейску: «Спортивная панорама»);
Прадпрыемствы — «Белспортзабесьпячэньне», «Дырэкцыя будоўлі аб’ектаў Мінспорту», «Компак», «Нацыянальныя спартовыя лятарэі», «Палац спорту», «Стайкі» (Менскі раён);
Музэй і навукова-дасьледніцкі інстытут фізкультуры і спорту;
Цэнтры алімпійскай падрыхтоўкі ў — 1) адзінаборствах, 2) ветразевым спорце (Качына, Менскі раён), 3) водналыжным спорце, 4) вясьлярстве, 5) конным спорце й конегадоўлі (Ратамка, Менскі раён), 6) лёгкай атлетыцы, 7) мастацкай гімнастыцы, 8) настольным тэнісе, 9) тэнісе, 10) шахматах і шашках, 11) водных, 12) гульнявых, 13) прыкладных ды 14) зімовых відах спорту (Астрашыцкі Гарадок, Менскі раён);
Цэнтар спартовай мэдыцыны, антыдопінгавае агенцтва, навучальна-мэтадычны цэнтар фізычнага выхаваньня насельніцтва.


== Задачы ==
Паводле ўставы ведамства мае наступныя задачы:

парадкаваньне фізычнага выхаваньня, гульняў ды падарожжаў;
распрацоўка захадаў пашырэньня фізычнага выхаваньня, гульняў ды падарожжаў;
правядзеньне досьледаў выніковасьці аздараўленьня насельніцтва, дзіцячых ды юнацкіх гульняў, гульняў вышэйшых дасягненьняў;
узгадненьне фізычнага выхаваньня й гульняў сярод непрацаздольных асобаў;
ладжаньне гульняў ды падарожжаў у Беларусі.


== Паўнамоцтвы ==
Паводле ўставы міністэрства мае паўнамоцтвы на:

ухваленьне ведамаснага заканадаўства;
падачу прапановаў аб касаваньні пастановаў ведамстваў ды мясцовых органаў улады супярэчных заканадаўству аб фізычным выхаваньні, гульнях і падарожжах;
прадстаўленьне ўраду ў адпаведных міжведамасных міжнародных арганізацыях ды заключэньне адпаведных міжнародных дамоваў;
стварэньне, ператварэньне й касаваньне падпарадкаваных установаў;
утварэньне міжведамасных камісіяў ды навуковых нарадаў;
запыт ва ўстановах зьвестак;
прыцягненьне да нарадаў навуковых установаў ды адмыслоўцаў.


== Крыніцы ==


== Вонкавыя спасылкі ==
Афіцыйная бачына",be-tarask,Спорт (Sous-catégorie),,https://be-tarask.wikipedia.org/?curid=107827,286,107827.0
,Сьпіс фіналаў НБА,"Фінал Нацыянальнай Баскетбольнай Асацыяцыі (НБА) (з 1946 да 1949 году — Баскетбольнай Асацыяцыі Амэрыкі (БАА)) — штогадовая сэрыя матчаў паміж фіналістамі чэмпіянату НБА і заключная частка Плэй-офа. Усе фіналы складаліся з сэрыі матчаў да чатырох перамог і гуляліся паміж пераможцамі Заходняй і Усходняй канфэрэнцый (да 1970 году Заходняга і Ўсходняга дывізіёнаў), акрамя 1950 году, калі чэмпіён Усходняга дывізіёну гуляў у фінале супраць пераможцы матчу паміж чэмпіёнамі Заходняга і Цэнтральнага дывізіёнаў.
Фінальная сэрыя праходзіць у фармаце хатніх і выязных гульняў 2-2-1-1-1 (каманда з найлепшым вынікам у рэгулярным сэзоне гуляе дома 1, 2, 5 і 7 матчы). Гэты фармат выкарыстоўваўся ў 1947—1948, 1950—1952, 1957—1970, 1972—1974, 1976—1977, 1979—1984 гадах і з 2014 году па цяперашні час. У 1949, 1953—1955 і 1985—2013 гадах выкарыстоўваўся фармат 2-3-2 (каманда з найлепшым вынікам у рэгулярным сэзоне гуляла дома 1, 2, 6 і 7 матчы). У 1956 і 1971 гадах выкарыстоўваўся фармат 1-1-1-1-1-1-1 (каманда з найлепшым вынікам у рэгулярным сэзоне гуляла дома 1, 3, 5 і 7 матчы), а ў 1975 і 1978 гадах — 1-2-2-1-1 (каманда з найлепшым вынікам ў рэгулярным сэзоне гуляла дома 1, 4, 5 і 7 матчы).
Да 1977 году чэмпіёны НБА ўзнагароджваліся трафеем, які ў 1964 годзе быў названы ў гонар Ўолтэра Браўна. Да фіналу 1977 году быў вынайдзены новы дызайн кубку, а ў 1984 ён быў перайменаваны ў Трафей Лэры О'Браўэна ў гонар асобы, якая з 1975 да 1984 году займала пасаду камісара НБА.
Чэмпіёны Ўсходняй канфэрэнцыі (дывізіёну) абыходзяць чэмпіёнаў Заходняй канфэрэнцыі (дывізіёну) па колькасьці тытулаў з рахункам 39:33. Адзін чэмпіёнскі тытул атрымала каманда з Цэнтральнага дывізіёну. Каманды Бостан Сэлтыкс і Мінэапаліс Лэйкерз / Лос-Анджэлес Лэйкерз выйгралі амаль палову чэмпіянатаў на двох (33 з 73). З 1969 году зьявілася ўзнагарода самаму каштоўнаму гульцу фіналу НБА, якую рэкордныя 6 разоў выйграваў Майкл Джордан. Самым пасьпяховым трэнерам у гісторыі НБА зьяўляецца Філ Джэксан, які выйграў 6 тытулаў за Чыкага Булз і 5 тытулаў за Лос-Анджэлес Лэйкерз.


== Сьпіс Фіналаў ==
Ніжэй прадстаўлены сьпіс усіх фіналаў НБА. У дужках пазначаныя парадкавы нумар выхаду каманды ў фінал, а таксама рахунак перамог і паразаў у фінальных сэрыях.


== Статыстыка паводле каманд ==


=== Існуючыя каманды, якія ніколі не даходзілі да фіналаў ===
Бафала Брэйвз / Сан-Дыега Кліпэрз / Лос-Анджэлес Кліпэрз
Шарлот Горнэтс / Шарлот Бобкэтс
Дэнвэр Нагетс
Мінэсота Тымбэрвулвз
Нью-Арлеан Горнэтс / Аклагома-Сіці Горнэтс / Нью-Арлеан Пэліканз
Ванкувэр Грызьліз / Мэмфіс Грызьліз


== Статыстыка паводле асобаў ==


=== Трэнэры ===


=== Шматразовыя самыя каштоўныя гульцы ===


== Заўвагі ==


== Крыніцы ==


== Вонкавыя спасылкі ==
NBA.com: Сьпіс чэмпіёнаў",be-tarask,Спорт (Sous-catégorie),,https://be-tarask.wikipedia.org/?curid=213138,412,213138.0
,Драфт НБА 2018 году,"Драфт Нацыянальнай баскетбольнай асацыяцыі (НБА) 2018 (па-ангельску: 2018 NBA draft) прайшоў 21 чэрвеня 2018 года ў Барклайз-Цэнтры ў Брукліне, Нью-Ёрк. У ходзе драфта каманды НБА абіралі сабе новых гульцоў з амэрыканскіх унівэрсытэтаў, а таксама іншых баскетбалістаў з правам на абраньне, у тым ліку замежных.


== Сьпіс выбараў ==
Ніжэй прадстаўлены сьпіс усіх выбараў на драфце 2018 году з інфармацыяй пра гульцоў. У першым радку статыстыкі насупраць адпаведнага гульца падаецца ягоная статыстыка ва ўнівэрсытэцкай лізе НАСС; у другім радку — статыстыка ў НБА.


=== Першы раўнд ===


=== Другі раўнд ===


== Угоды зь пікамі драфту ==


=== Перад драфтам ===


=== У дзень драфту ===


== Крыніцы ==


== Вонкавыя спасылкі ==
NBA.com: NBA DRAFT
Basketball-Reference.com: 2018 NBA Draft",be-tarask,Спорт (Sous-catégorie),,https://be-tarask.wikipedia.org/?curid=214793,119,214793.0
,Самы каштоўны гулец фіналу НБА,"Узнагарода Біла Расэла самаму каштоўнаму гульцу фіналу Нацыянальнай Баскетбольнай Асацыяцыі (НБА) (па-ангельску: Bill Russell NBA Finals Most Valuable Player Award), раней вядомая як Узнагарода самаму каштоўнаму гульцу фіналу НБА (па-ангельску: NBA Finals Most Valuable Player Award) — штогадовая ўзнагарода НБА, якая ўручаецца з фіналу НБА 1969 году.


== Сьпіс лаўрэатаў ==
Ніжэй прадстаўлены сьпіс самых каштоўных гульцоў усіх фіналаў НБА, а таксама асноўная інфармацыя пра іх і статыстыка ў фінальнай сэрыі.


== Заўвагі ==


== Крыніцы ==


== Вонкавыя спасылкі ==
NBA.com: NBA Finals MVP Award Winners
Basketball-Reference.com: NBA Finals Most Valuable Player Award Winners",be-tarask,Спорт (Sous-catégorie),,https://be-tarask.wikipedia.org/?curid=214470,95,214470.0
,Заслужаны майстар спорту,"Заслу́жаны ма́йстар спо́рту — найвышэйшы спартовы ганаровы тытул у г. зв. дзяржавах народнай дэмакратыі, а ў цяперашні час захаваўся ў некаторых постсавецкіх рэспубліках.
Званьне «Заслужаны майстар спорту» было ўведзенае ў СССР у 1934 (ад 1983 афіцыйная назва — «Заслужаны майстар спорту СССР»).
Таксама гэтая ўзнагарода існавала ў іншых краінах сацыялістычнага блёку: Польскай Народнай Рэспубліцы, Народнай Рэспубліцы Баўгарыя, Нямецкай Дэмакратычнай Рэспубліцы (да 1990), Румыніі, Чэхаславаччыне (да 1991).
Па развале СССР званьне захавалася ў Расеі (ад 1992), Украіне (ад 1993), Беларусі (ад 1994), Казахстане, Узбэкістане, Кыргыстане (ад 2005), Таджыкістане.

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Глядзіце таксама ==
Заслужаны майстар спорту Рэспублікі Беларусь
Заслужаны трэнэр


== Вонкавыя спасылкі ==
Узнагароды за мужнасьць у спорце",be-tarask,Спорт (Sous-catégorie),,https://be-tarask.wikipedia.org/?curid=147468,107,147468.0
,Пікар,"Пікар — беларуская народная дзіцячая гульня. Колькасьць гульцоў не абмежавана. Кожны меў свой кіёк. Для гульні быў патрэбен таксама невялікі (10 см вышыні і таўшчыні) кавалак дрэва, або стары мэталічны кубак ці бляшанка – пікар. Яго ставілі ў абведзены квадрат за 6-8 м ад пазначанай на зямлі лініі – мяжы (за ёй знаходзіліся ўдзельнікі). Потым выбіралі вартаўнічага пікара, яго таксама называлі «пікар». Кожны гулец ставіў кіёск на ступню нагі (прытрымліваючы верхні канец рукой) і, разгойдаўшы яго, кідаў наперад. Чый кіёк падаў найбліжэй ад мяжы, той і заставаўся «пікарам». Вартаўнічы станавіўся воддаль ад пікара, які астатнія ўдзельнікі імкнуліся зьбіць, па чарзе кідаючы свае кійкі. Калі хто зьбіваў пікар, вартаўнічы хутка ставіў яго на месца, тым часам гулец павінен быў забраць свой кіёк, ды так, каб «пікар» не пасьпеў крануць яго сваім кійком. Калі ж вартаўнічаму гэта ўдавалася, ён сам зьбіваў пікар і ўцякаў за мяжу, я «пікарам» станавіўся гулец. Калі ж новы вартаўнічы пасьпяваў паставіць пікар на месца, дакрануцца кійком да папярэдняга вартаўніка і ўцячы за мяжу, то той заставаўся за «пікара» далей. Калі папярэднія гульцы не ўцэліліў пікар, яны беглі за сваімі кійкамі разам за тым, хто яго зьбіў; тады яны дапамагалі адзін аднаму, зьбіваючы пікар, бо калі ён люжаў на зямлі, дотык вартаўнічага не залічваўся.


== Глядзіце таксама ==
Гула
Чыжык-немец
Крэглі


== Крыніцы ==",be-tarask,Спорт (Sous-catégorie),,https://be-tarask.wikipedia.org/?curid=155979,216,155979.0
,Трыятлён,"Трыятлён — адна з адменаў спартовага мнагабор’я, якая складаецца з трох дысцыплінаў. Найбольш распаўсюджаныя віды спорту, якія ўключае трыятлён — плаваньне, роварны спорт і бег. Назва паходзіць ад грэцкага τρεις (тры) і αθλος (спаборніцтва).
Дыстанцыі ў трыятлёне таксама могуць вар’явацца. Паводле Міжнароднага трыятлённага зьвязу, міжнародная спрынтэрская дыстанцыя складаецца з воднага адрэзку даўжынёй 750 м, раварысцкага 20 км і бегу на 5 км; сярэдняя (або стандартная) дыстанцыя адпаведна 1,5 км, 40 км і 10 км; доўгая дыстанцыя — 1,9 км/90 км/21,1 км; ультрадоўгая — 3,9 км/180 км/ і маратонская дыстанцыя (42,2 км).
Паміж першай і другой, а таксама другой і трэцяй часткамі дыстанцыі ствараюцца пераходныя зоны, дзе разьмяшчаюцца равары, спартовая форма і іншае абсталяваньне, неабходнае для працягу спаборніцтва. Час, праведзены ў пераходных зонах, таксама ўключаецца ў агульны час дыстанцыі.


== Глядзіце таксама ==
Біятлён
Тэтратлён
Пэнтатлён
Гептатлён
Октатлён
Дэкатлён


== Крыніцы ==


== Вонкавыя спасылкі ==
Міжнародны трыятлённы зьвяз (ITU)
Сайт аматараў трыятлёну ў Беларусі",be-tarask,Спорт (Sous-catégorie),,https://be-tarask.wikipedia.org/?curid=134624,154,134624.0
,Талька (вёска),"Та́лька — вёска ў Беларусі, на рацэ Талі. Уваходзіць у склад Блускага сельсавету Пухавіцкага раёну Менскай вобласьці.


== Назва ==

Таліка або Талька (Taliko, Talke) — імя германскага паходжаньня.


== Гісторыя ==
Першы пісьмовы ўпамін пра Тальку датуецца 1833 годам. Паводле дакумэнту «Аб ліквідацыі Сьмілавіцкага місіянэрскага рымска-каталіцкага манастыру», які захоўваецца ў Нацыянальным гістарычным архіве Беларусі, пасьля паўстаньня 1830—1831 гадоў расейскія ўлады дзеля абмежаваньня каталіцкага і польскага ўплыву зачынілі місіянэрскі кляштар у Сьмілавічах. Маёмасьць кляштару было загадана прадаць з адкрытага торгу й грошы перадаць у казну Менскай губэрні. На торг зьехаліся шляхта і купцы-габрэі, у тым ліку згадваецца купец Ёсель Ёселевіч з Талькі.
Па адкрыцьці ў 1873 годзе руху на лініі Вялейка — Бабруйск Лібава-Роменскай чыгункі вёска стала разьвівацца і расьці.
20—22 верасьня 1941 году ў лесе каля Талькі нямецкімі захопнікамі было расстраляна мірнае габрэйскае насельніцтва Талькі. На месцы іх пахаваньня былі пастаўленыя мармуровыя пліты з прозьвішчамі забітых: Прус, Цывіны, Зубаравы, Фрукмкіны, Меламед, Розін, Кац. Ініцыятарам мэмарыялу выступіў генэрал Ільля Прус(ru), сваякі якога таксама ў ліку забітых.
З 20 жніўня 1924 году да 30 кастрычніка 2009 году вёска ўваходзіла ў склад і зьяўлялася цэнтрам Талькаўскага сельсавету.


== Галерэя ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Крыніцы ==


== Вонкавыя спасылкі ==
Школьны краязнаўчы сайт",be-tarask,Random,,https://be-tarask.wikipedia.org/?curid=59900,198,59900.0
,Садкаўшчына,"Са́дкаўшчына — вёска ў Бараўскім сельсавеце Койданаўскага раёну Менскай вобласьці Беларусі. За 5 км ад Койданава, 52 км ад Менску, 8 км ад чыгуначнай станцыі Койданава.


== Гісторыя ==
У пачатку XX стагодзьдзя ў Койданаўскай воласьці Менскага павету, 11 двароў, 76 жыхароў. У 1909 г. вёска, 6 двароў, 26 жыхароў, фальварак, 1 двор, 14 жыхароў. Раніцай 2 лютага 1943 г. карны атрад паліцаяў з Койданава раптоўна акружыў з усіх бакоў вёску, сагнаў яе 96 жыхароў у вялікае гумно на ўскраіне, што з боку Койданава. Адна жыхарка вёскі, бачачы аблаву, хуценька сабрала сваіх і чужых дзяцей, якіх змагла знайсьці, усяго 8 чалавек, і адправіла ў хмызьняк у бок в. Дзягільна. Гэта і выратавала іх. Паліцаі абклалі гумно саломай, аблілі яго газай і падпалілі. Пасьля вайны вёска была адноўлена. У 1957 г. на магіле ахвяр фашызму пастаўлены помнік-стэла з надпісам: «Здесь похоронено 96 человек советских граждан деревни Садковщина, зверски замученных 2 февраля 1943 г. немецкими захватчиками».


== Насельніцтва ==
20 стагодзьдзе: 1996 год — 11 двароў, 18 жыхароў; 1999 год — 11 жыхароў
21 стагодзьдзе: 1 студзеня 2004 году — 4 двары, 4 жыхары; 2010 год — 4 жыхары


== Крыніцы ==


== Літаратура ==
Памяць: Гіст.-дакум. хроніка Дзяржынскага р-на. — Мн.: БЕЛТА, 2004. — 704 с.: іл. ISBN 985-6302-64-1.",be-tarask,Random,,https://be-tarask.wikipedia.org/?curid=106612,208,106612.0
,Арцемій Лебедзеў,"Арцемій Андрэевіч Лебедзеў (нарадзіўся 13 лютага 1975, Масква, Расея) — расейскі дызайнэр, сын Тацяны Талстой.


== Біяграфія ==


== Вонкавыя спасылкі ==
Сайт Студыі Лебедзева
Хатняя старонка Лебедзева
«ру/Ководство» — выданьне, прысьвечанае графічнаму й прамысловаму дызайну, праектаваньню інтэрфэйсаў, тыпаграфіцы, сэміётыцы і візуалізацыі.
«Н. Ж. М. Д.» — калекцыя інструкцый, налепак і этыкетак, шыльд, плакатаў, цэньнікаў, аб’яў і іншай друкаванай і рукапіснай прадукцыі, якая зьмяшчае сьмешныя памылкі друку, недарэчнае словаўжываньне ці вельмі неадэкватны пераклад з іншай мовы.
«Яндэкс» — адзін з самых папулярных сайтаў, дызайн якога створаны Студыяй Арцемія Лебедзева.
Колькі каштуе стварэньне ўэб-сайта? — Артыкул Арцемія Лебедзева (1998 год)
Аўдыё
Гадзіннае інтэрвію з Арцеміем Лебедзевым на радыё Рэха-Масквы
Відэа
Лебедзеў пра сябе. Як усё пачыналася
Лебедзеў выступае перад студэнтамі Навасібірскага дзяржаўнага ўнівэрсітэта
Прэс-канфэрэнцыя Лебедзева: Што можна радавому блогеру? (відэа і тэкставая расшыфроўка)
Лебедзеў у гасьцях у праграмы «Гультаяватыя будні»",be-tarask,Random,,https://be-tarask.wikipedia.org/?curid=64500,139,64500.0
,Лібэра (валейбол),"Лібэ́ра (італ. libero «вольны») — пазыцыя гульца ў валяйболе, які выконвае выключна абаронныя функцыі. Асноўныя задачы гульцоў гэтага амплюа — прыём атакучых удараў суперніка, падбор адскокаў ад блёку і скідак. У адрозьненьне ад усіх іншых удзельнікаў каманды, лібэра грае ў футболцы іншага колеру.


== Мінуўшчына ==
У 1998 року ў правілы валейболы ўнесьлі істотныя зьмены, намагаючыся зрабіць гульню больш відовішчнай. Тады ж упершыню прадставілі пазыцыю лібэра, надаўшы такому валейбалісту пэўныя абмежаваньні, а таксама змусіўшы насіць футболку іншага колеру, ніж партнэры па камандзе. Першымі міжнароднымі спаборніцтвамі з удзелам лібэра сталі жаночы і мужчынскі чэмпіянаты сьвету 1998 року.
Ідэя стварэньня лібэра палягала на тым, каб дазволіць камандам як мага даўжэй утрымліваць свайго найлепшага абаронцы на пляцоўцы. У сучасным валейболе цэніцца рост, але ў абаронных дзеях такія гіганты выглядаюць нязграбна, тады як гульцы невысокага росту могуць хутка групавацца, ныраць, то бок даставаць складаныя мячы. Увядзеньне ў гульню спэцыяліста ў абароне дазволіла павялічыць працягласьць і відовішчнасьць розыгрышаў.
У 2008 року Міжнародная фэдэрацыя валейболу дазволіла заяўляць у склад каманды двух лібэра, але на пляцоўцы мог гуляць толькі адзін зь іх. З 2011 року правілы дазволілі замену аднаго лібэра на другога; дагэтуль такую замену можна было правесьці толькі адзін раз.
З 2021 року лібэра атрымаў права быць капітанам каманды.


== Функцыі ==
Лібэра ёсьць выключна абарончым гульцом і адказвае за прыём мяча, граючы пераважна на пазыцыі 6-га нумару. Асноўная задача лібэра — прыняць першы мяч, каб сувязны далей мог вывесьці нападніка на ўдар. Правілы забараняюць лібэра выконваць падачу, ставіць блёк і атакаваць па мячы, які знаходзіцца вышэй за верхні край сеткі. Больш за тое, іншыя гульцы таксама ня могуць атакаваць, калі лібэра падаў ім мяч пальцамі зьверху ў пярэдняй зоне. Але ў задняй зоне (сваёй асноўнай рабочай) лібэра можа аддаваць перадачу як зьверху, так і зьнізу.
Дзеля адрозьненьня ад гульцоў іншых амплюа лібэра мае футболку іншага колеру, гуляе пераважна ў заднім шэрагу і можа замяняць толькі валейбалістаў задняга шэрагу. Пры гэтым ён мае права на неабмежаваную колькасьць заменаў, а астатнія гульцы абмежаваныя сумарнай колькасьцю ў 6 заменаў за партыю. Замены — важны тактычны ход у гульні, паколькі дазваляюць вывесьці з поля стомленых валейбалістаў або тых, у каго не пайшла гульня. Лібэра можа выходзіць і вяртацца на пляцоўку неабмежаваную колькасьць разоў: можа замяняць любога гульца, які стаіць на заднім шэрагу (пазыцыі 1, 5, 6). Калі пры пераходзе лібэра трапляе на пазыцыі атакі (2, 3, 4), то ягонае месца павінен заняць гулец з папярэдняй шосткі.
Таксама правілы забараняюць мець адначасна на пляцоўку двух лібэра, хоць у заяўцы іх можа быць 2.
У выпадку траўмы лібэра, калі запасны лібэра ў складзе адсутнічаў, трэнэр ці капітан каманды могуць вызначыць новага лібэра сярод гульцоў, якія ў дадзены момант не знаходзіліся на пляцоўцы. Траўмаваны лібэра ня можа вярнуцца на пляцоўцы да канца гульні; новапрызначаны лібэра выконвае ягоныя функцыі да сканчэньня паядынку.


== Галоўныя якасьці ==
У той час як сувязны — ключавое зьвяно ў стварэньні атак каманды, лібэра ёсьць своеасаблівым капітанам і лідэрам абарончых дзеяньняў. Паколькі падача — вельмі складаны тэхнічны элемэнт у гульні, а лібэра гуляе ў заднім шэрагу, ён павінен найлепш рабіць прыём. У сучасным валейболе пасьля сілавых падачаў мяч ляціць з высокай хуткасьцю, і лібэра павінен прыняць яго любой цаной, нават калі для гэтага давядзецца згрупавацца і ўпасьць.
Таксама валейбаліст гэтага амплюа павінен пралічваць дзеяньні супернік: за лічаныя сэкунды разьмяшчацца на пляцоўцы так, каб была магчымасьць згуляць у мяч.
Паводле складанасьці лібэра — другая пазыцыя на полі пасьля сувязнога. Лібэра грае вялікую ролю ў камандзе, ён павінен мець уменьні для гульні на любой пазыцыі, чытаць гульню і страхаваць блякавальнікаў. Але найлепш такі валейбаліст павінен умець прымаць мяча, каб той не адскокваў абы-як, а кіраваўся дакладна ў рукі сувязнога. Улічваючы той факт, што лібэра вызваленыя ад атакуючых дзеяў, яны на трэніроўках могуць больш часу вылучаць на абаронныя ўменьні, а такім тэхнічным элемэнтам, як блёк, атака ці падача, можна практычна не надаваць увагі.


== Крыніцы ==",be-tarask,Random,,https://be-tarask.wikipedia.org/?curid=269994,635,269994.0
,Стэн Мікіта,"Станіслаў Мікіта (па-ангельску: Stanislav Mikita), арыгінальнае імя Станіслаў Гўот (па-славацку: Stanislav Guoth; 20 траўня 1940 году, Сокалчы, Славацкая рэспубліка — 7 жніўня 2018 году, Чыкага, ЗША) — канадзкі хакеіст славацкага паходжаньня, гулец клюбу Нацыянальнай хакейнай лігі «Чыкага Блэк Гокс». Лічыцца найлепшым цэнтральным нападнікам 1960-х.


== Жыцьцяпіс ==
Станіслаў Гўот нарадзіўся ў вёсцы Сокалчы (цяпер не існуе), і перад прыходам у Чэхаславаччыну камуністычнага рэжыму эміграваў зь цёцяй і дзядзем у Сэнт-Катарынс (Антарыё, Канада). Ад сваякоў і атрымаў новае прозьвішча Мікіта.
Гуляць у хакей пачаў за клюб Хакейнай асацыяцыі Антарыё «Сэнт-Катарынс Тыпіз», і пасьля трох зорных сэзонаў быў пераведзены ў ягоны старэйшы клюб «Чыкага Блэк Гокс». У сваім другім НХЛ-аўскім сэзоне (1961) заваяваў у складзе клюбу кубак Стэнлі, стаўшы першым у лізе па колькасьці закінутых у плэй-оф шайбаў (6).
Наступны сэзон стаў для Стэна прарыўным. Мікіта стаў зорным цэнтравым у славутым «скутэрным зьвяне» (разам з правым нападнікам Кэнам Ўорэмам і левымі Эбам МакДональдам і Дагам Монсам). Ён быў самым небясьпечным цэнтравым 60-х. Разам з Бобі Галам яны склалі найбольш магутную атаку «Блэк Гокс» дзесяцігодзьдзя, заўсёды лідзіруючы па колькасьці закінутых шайбаў. Спалучаючы спрактыкаваную абарону і рэпутацыю аднаго зь лепшых гульцоў на ўкідваньні з дапамогаю сваёй інавацыйнай скрыўленай клюшкі, Мікіта чатыры разы за дзесяцігодзьдзе ўзначальваў табліцу бамбардзіраў і ў 1966-67 роках падзяліўшы першы радок з Бобі Галам і ўсталяваўшы пэрсанальны рэкорд — 97 галоў.
Згаданая клюшка, якой карысталіся ў 1960-х Стэн Мікіта з паплечнікам Бобі Галам, мела больш закручаны крук, што давала значную перавагу нападнікам перад брамнікамі. У рэшце рэшт у 1970 НХЛ абмежавала крывізну крука да 1/2"".
На пачатку кар’еры Стэн Мікіта быў сярод найбольш штрафаваных гульцоў лігі, аднак пазьней намерыўся гуляць чысьцей і двойчы атрымліваў мэмарыяльны трафэй лэдзі Бінг за спартовыя паводзіны.
У 1973 року Мікіта разам з чыкагаўскім бізнэсоўцам Эрвам Цягнібыкам заснавалі Амэрыканскую хакейную асацыяцыю для слабачуючых, у якой выступалі глухія і гульцы з парушэньнямі слыху.
Апошнія сэзоны Стэна Мікіты былі азмрочаныя хранічнымі траўмамі сьпіны, і ў выніку ён завяршыў кар’еру гульца ў сэзоне 1979—1980 рокаў. На той момант толькі Гордзі Гоў і Філ Эспазыта мелі большы паказьнік па колькасьці пунктаў, і толькі шэсьць гульцоў — па колькасьці праведзеных матчаў.
У 1983 року Мікіта быў уведзены ў Залю хакейнай славы, а ў 2002 — у славацкую Залю хакейнай славы. Цяпер ён зьяўляецца паслом добрай волі ў структуры «Блэкгокс».


== Статыстыка ==


== Узнагароды і дасягненьні ==
14-е месца па колькасьці пунктаў, 16-е па колькасьці перадачаў, 29-е па колькасьці шайбаў, 32-к па колькасьці згуляных матчаў (паводле стану на канец сэзону 2009—2010)
Мэмарыяльны трафэй Гарта як найкаштоўнейшы гулец 1967 і 1968 рокаў
Трафэй Арта Роса як найлепшы бамбардыр 1964, 1965, 1967 і 1968
Мэмарыяльны трафэй лэдзі Бінг 1967 і 1968
Першая каманда ўсіх зорак НХЛ 1962, 1963, 1964, 1966, 1967 і 1968
Другая каманда ўсіх зорак НХЛ 1965 і 1970
Удзельнік матчаў зорак НХЛ 1964, 1967, 1968, 1969, 1971, 1972, 1973, 1974 і 1975
Трафэй Лестэра Патрыка 1976
Адзіны гулец у гісторыі НХЛ, які атрымліваў трафэі Гарта, Арта Роса і лэдзі Бінг у адным сэзоне, прычым двойчы — у 1966-67 і 1967-68
Уведзены ў славацкую Залю хакейнай славы ў 2002
У 1998 уключаны на 17-й пазыцыі ў сьпіс 100 найлепшых хакеістаў паводле The Hockey News
У славацкім Ружамбэраку ў ягоны гонар названая лядовая арэна


== Глядзіце таксама ==
Сьпіс статыстычных лідэраў НХЛ
Сьпіс хакеістаў НХЛ, якія набралі 1000 пунктаў
Сьпіс хакеістаў НХЛ, якія закінулі 500 шайбаў
Сьпіс хакеістаў НХЛ, якія згулялі 1000 гульняў


== Крыніцы ==


== Вонкавыя спасылкі ==
Легенды хакею  (анг.)
Хакейная база зьвестак  (анг.)
Эўрахакей  (анг.)",be-tarask,Random,,https://be-tarask.wikipedia.org/?curid=156750,576,156750.0
,Minsk Linux Users Group,"Minsk Linux Users Group (скарочана MLUG) — менскі гурт карыстальнікаў Linux.
Адкрытая нефармальная супольнасьць карыстальнікаў свабодных апэрацыйных сыстэмаў. Асноўныя задачы — абмен досьведам карыстаньня свабодным праграмным забесьпячэньнем, нефармальныя стасункі, папулярызацыя Linux, абмен дыстрыбутывамі.
У жніўні 2003 актывісты MLUG правялі адкрыты сэмінар, прысьвечаны 10-годзьдзю праекта Debian з раздачай кампакт-дыскаў з Live-CD дыстрыбутывам Knoppix.
У 2004 актывісты MLUG выступілі з адкрытымі лістамі да кіраўніцтва Эўразьвязу (у межах міжнароднае кампаніі супраць закону аб патэнтах на праграмнае забесьпячэньне) і ў падтрымку Фёдара Караленкі на працэсе супраць Ігара Лучанка.
MLUG па меры магчымасьцяў аказвае тэхнічную падтрымку у пытаньнях засваеньня Linux.
Штомесяц праводзіцца лінуксоўка.


== Вонкавыя спасылкі ==
Старонка супольнасьці
Форум
Абмен дыстрыбутывамі па кошце носьбітаў(недаступная спасылка)
Месца правядзеньня лінуксоўка удакладняецца тут.",be-tarask,Random,,https://be-tarask.wikipedia.org/?curid=1921,116,1921.0
,Старчыцкі сельсавет,"Ста́рчыцкі сельсаве́т (з 1938 году — Акця́барскі сельсавет) — адміністрацыйна-тэрытарыяльная адзінка ў складзе Салігорскага раёну Менскай вобласьці. Адміністрацыйны цэнтар — вёска Старчыцы (Акцябар).


== Гісторыя ==
20 жніўня 1924 году створаны ў складзе Вызьненскага раёну Слуцкай акругі. 27 лютага 1938 году сельсавет перайменаваны ў Акцябарскі ў сувязі з перайменаваньнем вёскі Старчыцы ў Акцябар. 8 жніўня 1959 году раён скасаваны, сельсавет далучаны да Старобінскага раёну. 25 сьнежня 1962 году раён скасаваны, сельсавет далучаны да Любанскага раёну. 6 студзеня 1965 году сельсавет далучаны да Салігорскага раёну.


== Населеныя пункты ==
1 студзеня 1947 году — 14


== Крыніцы ==


== Літаратура ==
Энцыклапедыя гісторыі Беларусі. У 6 т. / Беларус. Энцыкл.; Рэдкал.: Г. П. Пашкоў (гал. рэд.) і інш.; Маст. Э. Э. Жакевіч. —  Мн.:  БелЭн, 2001. — Т. 6. Кн. 1: Пузыны — Усая. — 591 с. — ISBN 985-11-0214-8 С. 213, 411
Энцыклапедыя гісторыі Беларусі. У 6 т. / Беларус. Энцыкл.; Рэдкал.: Г. П. Пашкоў (гал. рэд.) і інш.; Маст. Э. Э. Жакевіч. —  Мн.:  БелЭн, 2003. — Т. 6. Кн. 2: Усвея — Яшын. — 616 с. — ISBN 985-11-0276-8 С. 175",be-tarask,Random,,https://be-tarask.wikipedia.org/?curid=128469,183,128469.0
,Nerve Software,"Nerve Software — прыватная кампанія, амэрыканскі распрацоўшчык кампутарных гульняў, які быў заснаваны былым супрацоўнікам кампаніі id Software Брэнданам Джэймзам (па-ангельску: Brandon James). Шмат супрацоўнікаў Nerve Software раней працавалі ў амэрыканскай кампаніі Rogue Entertainment, якая таксама займаецца распрацоўкай кампутарных гульняў.


== Праекты Nerve Software ==
2001 — Return to Castle Wolfenstein (мультыплэер)
2001 — Return to Castle Wolfenstein: Tides of War (канвэрсія для Xbox)
2005 — Doom 3: Resurrection of Evil
2006 — Doom (канвэрсія для Xbox Live Arcade)
2008 — Enemy Territory: Quake Wars (порт для Xbox 360)
2008 — James Bond 007: Quantum of Solace (мультыплэер)
Quest (нявыдадзеная гульня, якая распрацоўваецца сумесна з id Software)


== Вонкавыя спасылкі ==
Афіцыйны вэб-сайт Nerve Software
Картка кампаніі Nerve Software на сайце GameSpot",be-tarask,Random,,https://be-tarask.wikipedia.org/?curid=122203,121,122203.0
,Сосьніца,"Сосьніца (па-ўкраінску: Сосниця) — мястэчка ў Чарнігаўскай вобласьці Ўкраіны, на рацэ Убідзі (прытока Дзясны). Адміністрацыйны цэнтар Сасьніцкага раёну. Насельніцтва на 2018 год — 6983 чал.


== Насельніцтва ==


=== Колькасьць ===
XIX стагодзьдзе: 1897 год — 7087 чал.
XX стагодзьдзе: 1959 год — 4245 чал.; 1970 год — 7164 чал.; 1979 год — 7876 чал.; 1989 год — 8429 чал.
XXI стагодзьдзе: 2001 год — 8127 чал.; 2018 год — 6983 чал.


=== Мова ===


== Крыніцы ==


== Вонкавыя спасылкі ==
Cities & towns of Ukraine (анг.)
Статистичний збірник «Чисельність наявного населення України на 1 січня 2015 року»,  — Київ, Державна служба статистики України, 2015 zip (укр.)
Сайт про Сосницю",be-tarask,Random,,https://be-tarask.wikipedia.org/?curid=174036,111,174036.0
,Легіён Свабоды,"«Легіён Свабоды» па-ўкраінску: Легіон Свободи — камбатантскае аб'яднаньне ўсіх сяброў партыі УА «Свабода», якія ў складзе Ўзброеных Сілаў Украіны, Нацыянальнай гвардыі, спэцпадразьдзяленьняў МУС і дабраахвотніцкіх батальёнаў бяруць удзел у Расейска-ўкраінскай вайне. Створанае ў лютым 2015 году рашэньнем XXX Зьезду УА «Свабода».


== Мэта ==
Лідэр УА «Свабода» Алег Цягнібок у красавіку 2015 году падчас выступу на цэнтральным стадыёне Чыгірыну заявіў:
У нас узьнікла ідэя ўсіх «свабодаўцаў», якія ваююць за Ўкраіну, арганізаваць у камбатантскае аб'яднаньне. Каб потым, пасьля нашай перамогі, перамогі Ўкраіны над маскоўскім ворагам, можна было б рэабілітаваць нашых камбатантаў, аказваць ім псыхалягічную дапамогу, знайсьці ім працу. А сёньня — дапамагаць ім у гэтай вайне, дапамагаць параненым, сем’ям загінулых.


== Склад ==
Станам на жнівень 2015 году ў складзе аб'яднаньня — больш за 1000 свабодаўцаў.
Першы кіраўнік Легіёну — старшыня данецкай «Свабоды», камандзір асобнай зьмешанай штурмавой роты «Карпацкая Сеч» Алег Куцын.
У «Легіён Свабоды» ўваходзяць 138 дэпутатаў розных узроўняў рад і іншых службовых асобаў органаў дзяржаўнага кіраваньня і мясцовага самакіраваньня:
6 народных дэпутатаў Украіны (Руслан Кашулінскі, Юры Сырацюк, Аляксей Кайда, Маркіян Лапачак, Андрэй Цягнібок, Аляксандар Марчанка),
15 дэпутатаў абласных і Кіеўскай гарадзкой рад (у тым ліку 1 — старшыня Івана-Франкоўскай абласной рады Скрыпнічук Васіль),
56 дэпутатаў раённых рад (у тым ліку 1 старшыня раённай рады),
48 дэпутатаў гарадзкіх рад (сярод іх 3 сакратары гарадзкіх рад), 7 экс-кіраўнікоў РДА, 6 — іншых службовых асобаў.
У год поўнамаштабнага ўварваньня колькасьць байцоў «Легіёну Свабоды» перавысіла 2 тысячы чалавек, сярод якіх каля двух дзясяткаў дэпутатаў Вярхоўнай Рады папярэдніх скліканьняў разам з лідэрам УА ""Свабода"", маёрам Алегам Цягнібокам, і сотні дэпутатаў мясцовых рад.
З 2025 году кіраўніком «Легіёну Свабоды» прызначаны Камандзір батальёну «Свабода» 4-й брыгады апэратыўнага прызначэньня «Рубеж» НГУ падпалкоўнік Пятро Кузык, які фактычна выконваў абавязкі з часу гібелі лейтэнанта Алега Куцына.


== Страты ==
Падчас правядзеньня АТО, станам на жнівень 2015 году, «Легіён Свабоды» страціў 21 ваяра, а 81 ваяр атрымаў раненьні рознай ступені цяжкасьці.
На пачатку 2025 году страты (забітыя і зьніклыя бязь вестак) склалі больш за дзьве сотні пабрацімаў, сярод іх амаль тры дзясяткі загінулых партыйцаў былі дэпутатамі розных узроўняў.


== Адзначэньні ==
Станам на жнівень 2015 году 61 ваяр «Легіёну Свабоды» ўзнагароджаны найвышэйшай партыйнай узнагародай — залатым значком. Зь іх 11 — пасьмяротна.
24 ваяры «Легіёну Свабоды» ўзнагароджаны дзяржаўнымі ўзнагародамі.


== Нататкі ==


== Спасылкі ==
Супольнасьць «Легіён Свабоды» ў Фэйсбуку",be-tarask,Random,,https://be-tarask.wikipedia.org/?curid=294891,380,294891.0
,Маці Божая Гвадэлюпская,"спыніла яго словамі, якія цяпер напісаныя над уваходам у базыліку: «Ці ж не тут Я, твая Маці?». Марыя запэўніла, што сваяк Хуана ачуняе і паслала засаромленага селяніна на гару па кветкі. Хуан Дыега паслухаўся, хаця добра ведаў, што ў гэтую халодную пару году паблізу няма ніякіх кветак. На сваё зьдзіўленьне, ён знайшоў куст кастыльянскіх ружаў, якіх дагэтуль не было ў Мэксыцы. Сама Марыя асаблівым чынам расклала ружы ў яго цільме. Калі Хуан Дыега падняў цільму, каб высыпаць кветкі перад біскупам, біскуп і ўсе прысутныя адразу ўкленчылі, бо на яго плашчы зьзяла ў поўны рост выява Панны Марыі. Але самы вялікі цуд быў у тым, што за шэсьць гадоў пасьля гэтага здарэньня амаль дзевяць мільёнаў індзейцаў-ацтэкаў прынялі хрост у каталіцкім касьцёле. На месцы аб’яўленьня быў хутка пабудаваны вялікі касьцёл, які, па загадзе Марыі, быў прысьвечаны Маці Божай Гвадэлупскай. == Цуды і кананізацыя == Згодна з паданьнем, Дзева Марыя спыніла сьмяротную эпідэмію ў Мэхіка, якая лютавала тут у 1736—1737 гадах. У сувязі з гэтым 27 красавіка 1737 году папа Клімэнт ХІІ абвясьціў Панну Марыю Гвадэлупскую Заступніцай Мэхіка. 25 траўня 1754 году папа Бэнэдыкт XIV абвясьціў Гвадэлупскую Багародзіцу Заступніцай і Апякункай Новай Гішпаніі; 24 жніўня 1910 году папа Піюс X абвясьціў Яе Заступніцай усёй Лацінскай Амэрыкі, а 16 ліпеня 1935 году папа Піюс XI абвясьціў Яе Заступніцай Філіпін. Нарэшце, 22 студзеня 1999 году папа Ян Павал II абвясьціў Маці Божую Гвадэлупскую сьвятой Заступніцай усіх людзей Амэрыкі і Зоркай эвангелізацыі. Панна Марыя Гвадэлупская лічыцца таксама Заступніцай і Абаронцай ненароджаных дзяцей і цяжарных жанчын. У Яе просяць дапамогі пры ўскладненьні цяжарнасьці. У 1921 годзе ў храме быў арганізаваны тэракт — выбухнула бомба, падкладзеная ў адну з ваз з кветкамі, якая стаяла побач з абразам. Загінула два чалавекі, цяжкае мэталічнае расьпяцьце вырвала і адкінула ў бок. Гэта расьпяцьце сёньня захоўваецца пад шклом у памяць аб сур’ёзных разбурэньнях у храме. Хоць эпіцэнтар выбуху знаходзіўся пад абразом, выява не пацярпела. == Апісаньне == Выява Панны Марыі Гва­дэлупскай намаляваная не на дошках ці палатне, а на цільме, традыцыйным сялянскім плашчы карэннага насельніцтва Мэксыкі, зробленым з грубага валакна кактусу. Знаходзіцца яна ў базыліцы Маці Божай Гвадэлупскай у Мэхіка. На абразе адлюстравана маладая (верагодна, цяжарная) жанчына ў малітоўнай паставе. Яна стаіць на месяцы, які трымае анёл, апранутая ў ружовую сукенку, накшталт традыцыйнай вопраткі ацтэкскай прынцэсы, і сіні плашч з васьміканцовымі зоркамі. Зоркі, якія ўпрыгожваюць адзеньне Багародзіцы складваюцца ў карту сузор’яў, прычым менавіта так яны былі разьмешчаны ў небе над Мэхіка 12 сьнежня 1531 году, у дзень зьяўленьня Маці Божай індзейцу Хуану Дыега. У 1929 годзе дасьледчык абразу заўважыў, што ў правым воку Марыі адбіваецца постаць барадатага мужчыны. Гэта здалося настолькі нерэальным, што ўлады базылікі забаранілі гаварыць пра гэты факт, каб не ўзбуджаць сэнсацыі. У 1951 годзе іншы навукоўца, дасьледуючы палатно абразу, зрабіў тую самую выснову. Ад гэтага моманту больш за дваццаць фізыкаў і акулістаў рабілі незалежныя дасьледаваньні. У 1956 годзе былі чарговыя дасьледаваньні пры ўжываньні самых новых тэхналёгій. Вынікам гэтых дасьледьваньняў стала шакуючая выснова — у вачах Марыі адбіваюцца постаці людзей — і гэта не малюнак. Яны адбіваюцца згодна з усімі правіламі жывога вока. Пасьля чарговых кампутарных аналізаў у 1979 годзе дасьледчык робіць выснову, што ў вачах Марыі можа быць нейкае актуальнае пасланьне для людзей нашага часу. Навукоўцы дасьледавалі абраз Маці Божай Гвадэлупскай, які па сьцьвярджэньнях шматлікіх вернікаў мае ўнікальныя ўласьцівасьці. Сэнсацыйным для навукоўцаў стаў вынік афтальмалягічнага аналізу вачэй Багародзіцы з абразу. Зрэнка вока Божай Маці памяншалася пры набліжэньні сьвятла і павялічвалася, калі сьвятло прыглушалася або аддалялася. Іншымі словамі, вочы на іконе рэагавалі на сьвятло, як вочы жывога чалавека. Тэмпэратура палатна, на якім намаляваны вобраз, адпавядае нармальнай тэмпэратуры жывога чалавечага цела і складае 36,6 градусаў па Цэльсіі. Яшчэ больш неверагодным стала выяўленьне каля абразу пульсу. У выніку праслухоўваньня стэтаскопам аказалася, што біцьцё пульсу складае 115 удараў у хвіліну. Менавіта так б’ецца сэрца плоду ва ўлоньні цяжарнай жанчыны. Дасьледаваньне фарбаў, якімі намаляваны «жывы» вобраз, выявіла яшчэ адну загадку. Склад гэтых фарбаў невядомы сучаснай навуцы: ён не можа быць ні мінэральнага, ні жывёльнага паходжаньня, і нічога падобнага раней не сустракалася. == Шанаваньне == У ХІХ стагодзьдзі абраз Маці Божай Гвадэлупскай стаў сымбалям паўстаньня супраць каляніяльнай залежнасьці ад Гішпаніі, а ў ХХ стагодзьдзі — сымбалям барацьбы за правы працоўных. У 1965 г. Сезар Чавэз, лідэр прафсаюзнага руху за правы сельскагаспадарчых работнікаў у ЗША, вялікая колькасьць якіх паходзіць з Мэксыкі, абвясьціў пра ўдзел у шырокамаштабнай забастоўцы суп­раць уладальнікаў вінаграднікаў у Каліфорніі менавіта ў касьцёле Маці Божай Гвадэлупскай, у Дзень незалежнасьці Мэксыкі — 16 верасьня. Гвадэлупскі санктуарый, дзе захоўваецца незвычайная ікона — самая наведваемая сьвятыня ў сьвеце. У славуты марыйны санктуарый да Маці Божай Гвадэлупскай штогод прыбывае каля 20 мільёнаў пілігрымаў. Дзень сьвята — 12 сьнежня (нацыянальнае сьвята Мэксыкі). == Некаторыя даты Аб’яўлеьня Маці Божай у Гвадэлупе == 1531 — пачатак аб’яўленьняў 1533 — паўстае першы санктуарый 1541 — адзін гісторык францішканін пакінуў запіс, што каля 9 мільёнаў ацтэкаў прыняло хрысьціянскую веру 1548 — памірае Хуан Дыега 1555 — новы біскуп афіцыйна прызнае сапраўднасьць аб’яўленьня 1666 і 1723 — чарговыя дасьледаваньні аб’яўленьня 1737 — Маці Божая з Гвадэлупа аб’яўлена апякункай Мэксыкі 1767 — прыняты закон, які забараняе езуітам прабываць на тэрыторыі Гішпаніі, а праз гэтае рашэньне культ абразу распаўсюджваецца па ўсім сьвеце 1895 — каранацыя абразу папскімі каронамі пры ўдзеле біскупаў двух Амэрык 1910 Папа Піюс Х абвяшчае Маці Божую з Гвадэлупа апякункай Лацінскай Амэрыкі 1921 — узрываецца бомба, закладзеная пад абразом, і зьнішчае значную частку сьвятыні, але не шкодзіць самому абразу 1929 — першая заўвага фатографа-дасьледчыка ў сувязі з вачамі абраза 1935- Папа Піюс ХІ абвяшчае Маці Божую Гвалэлупскую апякункай Філіпінаў 1945—1946 — Папа Піюс ХІІ вызнае, што абраз намаляваны фарбамі не з гэтага сьвету 1951, 1956, 1958, 1962 — чарговыя дасьледаваньні вачэй Марыі з цудоўнага абразу; апошнія дасьледаваньні павялічылі адбіткі людзкіх постацяў у вачах Марыі ў 25 разоў 1975, 1979 — чарговыя дасьледаваньні вачэй Марыі 1990 — Папа Ян Павел ІІ абвяшчае візыянэра Хуан Дыега бласлаўлёным 2002 — Хуан Дыега залічаны да ліку сьвятых, яго ўспамін у Каталіцкім Касьцёле — 9 сьнежня == Крыніцы == == Літаратура == == Вонкавыя спасылкі == Маці Божая Гвадэлупская «Чорная я, прыгажуня сабою…» Маці Божая Гвадэлупская, Ave Maria",be-tarask,Random,,https://be-tarask.wikipedia.org/?curid=276901,1000,276901.0
,Джакама Бацьята,"Джа́кама Бацья́та (па-італьянску: Giacomo Battiato; нар. 18 кастрычніка 1943, Вэрона, Італія) — італьянскі рэжысэр, сцэнарыст.


== Жыцьцяпіс ==
У 1973 року пачаў працаваць на італьянскай тэлевізіі.


== Дзейнасьць ==
У 1967 року выдаў «Анталёгію літаратуры і паэзіі дэкадэнцтва».
Зьняў два дакумэнтальныя фільмы пра Папу Яна Паўла II: «Караль: Чалавек, які стаўся Папам» (2005) ды «Караль: Папа і чалавек» (2006).


== Фільмаграфія ==


=== Кіно ===
Dentro la casa della vecchia signora (1973)
A Classy Crime (1977)
Il giorno dei cristalli (1978)
Colomba (1982)
Hearts and Armour (1983)
I Paladini: Storia d’armi e d’amori (1983)
Blood Ties (1986)
Stradivari (1988)
Cronaca di un amore violato (1996)
Resolution 819 (2008)
L’infiltrato (2011)


=== Тэлевізія ===
Il marsigliese (мінісэрыял, 1975)
Un delitto perbene (мінісэрыял, 1977)
Martin Eden (мінісэрыял, 1979)
Il cugino americano (мінісэрыял, 1986)
Una vita scellerata (1990)
La piovra 8 — Lo scandalo (1997)
La piovra 9 — Il patto (1998)
Il giovane Casanova (2002)
Entrusted (2003)
Karol — Un uomo diventato papa (2005)
Karol — Un papa rimasto uomo (2006)
Max e Hélène (2015)
Il nome della rosa — (мінісэрыял, 2019)


== Крыніцы ==


== Вонкавыя спасылкі ==
Джакама Бацьята (анг.) на сайце IMDb
Джакама Бацьята на AllMovie",be-tarask,Random,,https://be-tarask.wikipedia.org/?curid=215553,197,215553.0
,Варшаўская канфэдэрацыя (1704),"Варша́ўская канфэдэра́цыя — канфэдэрацыя Рэчы Паспалітай, створаная 16 лютага 1704 року пры падтрымцы Швэцыі супернікамі Аўгуста ІІ Фрыдрыха і ягонай прамаскоўскай палітыкі падчас Вялікай Паўночнай вайны.
Канфэдэрацыя паўстала з ранейшай Вялікапольскай канфэдэрацыі(pl). Канфэдэраты пазбавілі ўлады Аўгуста II і абвясьцілі бескаралеўе. 12 ліпеня 1704 у Варшаве бяз выбараў каралём быў абвешчаны швэдзкі кандыдат — познанскі ваявода Станіслаў Ляшчынскі. Антышвэдзкі лягер у супрацьвагу 20 траўня ўтварыў Сандомірскую канфэдэрацыю.
Аўгуст II з прыхільнікамі зьвярнуліся па дапамогу да Масковіі і 30 жніўня падпісалі Нараўскую дамову, паводле якой Рэч Паспалітая ўступала ў вайну са Швэцыяй на баку Масковіі, а маскоўскія войскі атрымалі права дзейнічаць на тэрыторыі Рэчы Паспалітай супраць швэдаў ды іхніх хаўрусьнікаў. Вайсковае процістаяньне варшаўскіх і сандомірскіх канфэдэратаў працягвалася да восені 1706 року і атрымала назву грамадзянскае вайны.


== Глядзіце таксама ==
Бітва пад Калішам
Альтранштадзкі мір


== Крыніцы ==


== Вонкавыя спасылкі ==
Konfederacya Generalna Stanów Koronnych y W. X. Litt: na Ziezdzie Walnym, pod Sandomirzem postanowiona",be-tarask,Random,,https://be-tarask.wikipedia.org/?curid=141136,154,141136.0
,Традыцыйны бірманскі каляндар,"Традыцыйны бірманскі каляндар — месяцова-сонечны каляндар, заснаваны адначасова на фазах Месяца і вярчэньні сонца. У кожным месяцы бірманскага календара праводзіцца вялікі фэстываль, які зазвычай паходзіць ад звычаяў Бірманскага будызму. Нягледзячы на ягоную рэлігійную і культурную значнасьць, традыцыйны каляндар у значнай ступені выйшаў з ужытку, асабліва ў вялікіх гарадзскіх тэрыторыях, і саступіў сваё месца Грэгарыянскаму календару. Шматлікія газэты працагваюць выкарыстоўваць традыцыйныя назвы месяцаў, але гэта адбываецца выключна ў цэрыманіяльнай форме.
Бірманскі каляндар складаецца з дванаццаці месяцаў:

Таґу (တန်ခူး)
Касан (ကဆုန်)
Наён (နယုန်)
Ўаса (ဝါဆို)
Ваґанґ (ဝါခေါင်)
Таўталін (တော်သလင်း)
Тадынґют (သီတင်းကျွတ်)
Тазаўнґмон (တန်ဆောင်မုန်း)
Натдаў (နတ်တော်)
Пяда (ပြာသို)
Табодў (တပို့တွဲ)
Табаўнґ (တပေါင်း)


== Глядзіце таксама ==
Будысцкі каляндар",be-tarask,Random,,https://be-tarask.wikipedia.org/?curid=45490,105,45490.0
,Асьвета на Палесьсі,"Украінскае таварыства «Асьвета» на Палесьсі (1923 — 1939, па-ўкраінску: Українське товариство «Просвіта» на Поліссі) — украінская культурна-асьветная арганізацыя Палескага ваяводзтва. Вярхоўны орган — Агульныя сходы арганізацыі. Зарэгістравана высновай Палескага ваяводзкага кіраваньня № 161. Мела шчыльныя сувязі з львоўскай «Асьветай» і таварыствам «Родная школа». Прычынай стварэньня асобнай асьветніцкай арганізацыі былі перашкоды ў распаўсюдзе ўкраінскіх арганізацыяў ад Галічыне на Валынь і Палесьсе.


== Арганізацыйная структура ==
Узьнікла на базе берасьцейскай і кобрынскай гарадскіх Асьветаў. У пэрыяд найбольшага росквіту мела 127 чытальняў і 1754 члены ў Берасьцейскім, Кобрынскім, Пружанскім, Драгічынскім, Пінскім і Столінскім паветах Палескага ваяводзтва. Найбольш шматлікай была Берасьцейская чытальня.


== Асветніцкая дзейнасьць ==
Удзельнічала ў школьных плебісцытных акцыях. Арганізавала адукацыйныя курсы. Уладальнік «Украінскай прыватнай 7-класнай пачатковай школы імя Аляксея Старажэнка ў Брэсце». Спрыяла папулярызацыі нацыянальнага тэатра і росту сеціва ўкраінскіх бібліятэкаў.
13 студзеня 1924 г., на Стары Новы год, у рэзідэнцыі Берасцейскай “Асветы” адбывалася ёлка для дзяцей. Ялінка была добра арганізавана дзякуючы намаганьням жаночай сэкцыі. Удзельнічалі 50 украінскіх дзяцей, 20 з якіх чыталі вершы, сьпявалі калядкі і песьні, танцавалі. Рада таварыства паклапацілася пра падарункі, і кожнае дзіця атрымала пакецік з цукеркамі і кнігі, якія асабіста ўручыў пасол на Сойм Васіль Дзмітрюк.
19 студзеня 1924 г. на Вадохрышча ў гарадскім тэатры намаганнямі «Асветы» быў наладжаны вечар, на якім ішла п'еса «На Каляды» і ўкраінскія песні і танцы.
20 студзеня 1924 года ў памяшканьні Берасьцейскай Асьветы было прадстаўлена маладым супрацоўнікам культурна-адукацыйнай сэкцыі А. Крыжанівскім рэфэрат на тэму: Гетман Багдан Хмяльніцкі, які ўсебакова ахарактарызаваў эпоху Хмельнеччыны (па-ўкраінску: Гетьман Богдан Хмельницький, який всебічно охарактеризував добу Хмельниччини).


== Ліквідацыя ==
Прычынай узмацненьня рэпрэсіяў супраць «Асьветы» на Палесьсі стала забойства міністра ўнутраных справаў Браніслава Перацкага. У 1934 годзе кіраўніка арганізацыі Паўла Арцемюка адправілі ў лагер у Бярозе. У 1934 г. ліквідавана школа ім. Аляксея Старажэнка. Рашэннем польскага ваяводы Костэк-Бернацкага знята з рэгістрацыі. Фармальна арганізацыя праіснавала да поўнай ліквідацыі ў лютым 1939 года.


== Кіраўнікі ==
Васіль Дзмітрыюк
Уладзімір Крыніцкі
Паўло Арцемюк


== Наступствы ==
Памяць пра дзейнасьць “Асветы на Палесьсі” паспрыяла адраджэньню асьветніцкага руху на Кобрыньшчыне і Маларыце ў 90-я гады ХХ стагодзьдзя. Спадчыньнікам лічыла сябе таварыства «Асьвета Берасьцейшчыны».


== Крыніцы ==
Леонюк В., Словник Берестейщини. — Львів: Афіша, 1996 — с.57-59.
Брест. Энциклопедический справочник — Мн.: Белорусская энциклопедия им. П. Бровки, 1987. — с.312-313.
З діяльності Берестейської Просвіти. Тижневик ""Наше Життя"". Холм, 3 лютого 1924 року.",be-tarask,Random,,https://be-tarask.wikipedia.org/?curid=264612,380,264612.0
,Баранавіцкія бурмістры,"Баранавіцкія бурмістры:


== За польскім часам (1919—1939) ==
Вацлаў Тэраевіч (21 красавіка 1919) — прызначыў палкоўнік Віленскага палка Борунчак
Вацлаў Тэраевіч (11 лістапада 1919) — гарадзкая рада абрала магістрат і бурмістра
Еўгеніуш Дэмбінскі-Пюро (красавік 1926)
Конрад Мацкевіч (красавік 1929 — 10 кастрычніка 1930; адмовіўся ад пасады ў сувязі з сусьветным крызісам)
Віньнікаў (10.10.1930 — сьнежань 1931); намесьнік бурмістра, выконваў абавязкі ў сувязі з адстаўкай Мацкевіча
Стэфан Сенькоўскі (сьнежань 1931 — люты 1932)
Максымільян Ярмульскі (жнівень 1932 — чэрвень 1934)
Людвік Вольнік (ліпень 1934)


== За нямецкай акупацыяй (1941—1944) ==
Віктар Войтэнка
Юры Сабалеўскі


== Крыніцы ==",be-tarask,Random,,https://be-tarask.wikipedia.org/?curid=68095,96,68095.0
,Праца (неадназначнасьць),"Праца — род дзейнасьці чалавека, у эканоміцы адзін з трох чыньнікаў прадукцыі, акрамя зямлі ды капіталу.
Існуюць наступныя віды працы:

Нявольніцтва
Фізычная праца
Разумовая праца
Тэлепраца
Прымусовая праца
Валянтэрская праца
Працаўладкаваньне — стасунак працы паміж працадаўцам ды працаўніком, рэгуляваны Працоўным Кодэксам РБ
Мэханічная праца — фізычная велічыня
Праца выхаду (фізыка)
Хатняя праца
Дыплёмная праца
Арганічная праца — тэрмін, распрацаваны польскімі пазытывістамі ў 19 стагодзьдзі


== Іншае ==
Праца — вёска ў Валожынскім раёне Менскай вобласьці Беларусі
Праца — газэта, якая выдавалася ў Вільні ў 1927 годзе",be-tarask,Random,,https://be-tarask.wikipedia.org/?curid=89038,86,89038.0
,Галаваломка,"Ламані́на — няпростая задача або загадка, для разьвязаньня якое зазвычай патрэбная кемлівасьць, а не адмысловыя веды высокага ўзроўню.
Найбольш шырокі распаўсюд ламаніны атрымалі на пераломе XIX і XX стагодзьдзяў, праніклі ў шматлікія пэрыядычныя выданьні і сталі папулярныя сярод шырокіх слаёў насельніцтва.
Гульні часта грунтуюцца на ламанінах. Існуе мноства кампутарных, слоўных, матэматычных гульняў, якія патрабуюць у гульнявым працэсе разьвязаньня ламанінаў.


== Вядомыя ламаніны ==
Крыжаванка
Кубік Рубіка
Пазл
Пятнашкі
Рэбус
Тэтрыс
Ханойская вежа
Шахматная кампазыцыя


== Глядзіце таксама ==
Загадка


== Крыніцы і заўвагі ==


== Вонкавыя спасылкі ==
 Галаваломка — сховішча мультымэдыйных матэрыялаў

Ламаніны (анг.) на Open Directory Project",be-tarask,Random,,https://be-tarask.wikipedia.org/?curid=135071,99,135071.0
,Гуда (імя),"Гуда (Гудзь), Года (Годзь), Гут, Гот — мужчынскае імя і вытворнае ад яго прозьвішча.


== Паходжаньне ==

Гуда, Года, Гута або Гот (Gudo, Godo, Guta, Got) — імя германскага паходжаньня. Іменная аснова -гуд- (-год-, -гут-) паходзіць ад гоцкага guþs 'Бог', gôþs 'добры, старанны, пабожны' або *guts 'гот'. Сярод ліцьвінаў бытавалі імёны Гудзейка (Гудзека, Гадзейка, Годыка), Гудзіла (Гадзіла, Годэль, Гутэль), Гудзін (Гудзень, Годын), Готаўт (Готалт), Гудвіл, Гутвін, Гудзігал, Гутгер, Гудзігерд (Гудгерд, Годгерд), Готгін, Гутар (Гутэр, Гудэр, Кудэр), Готарт, Глеб, Гудман (Гутман), Гудымін, Готмант, Алігут, Ангот, Вергут, Вільгод, Гелігуд (Гелгод), Даўгод (Даўгот), Жыгуць, Ілгут, Мангуд, Мінгуд, Саргут, Саўгут, Сонгуць, Сіргут, Эйгот, Ягуці. Адзначаліся германскія імёны Gudecke (Godica), Gudila (Godila, Godel, Güttel), Gudin (Godenus, Godin), Gotolt, Goedwil (Góðvili), Gutvinus (Guduin), Godegel, Gutgerius, Gudegerdus (Godegardus, Gudhgärdh), Göttgen, Guter (Guder, Kuder), Gotard, Goteleib, Gudman (Guotman), Goudemen, Gutmunt (Gotmundus), Algut, Angodus, Vergot, Willegod, Gelgod, Dagott, Sigot, Illgut, Mangod, Mengodus, Sargood, Savegotus (Savegodo), Sungod, Sergudo, Eygoti (Eyguti), Águti.
Этымалягічны слоўнік старапольскіх асабовых імёнаў, выдадзены Польскай акадэміяй навук, адзначае гістарычнае бытаваньне ў Польшчы германскіх імёнаў Got (Gota, Guta), Gutko (Gutka), Gotysz (Gotosza), Gutyna, Godbold, Godobert, Godekin (Godkin), Guter, Godart (Gotart, Gutart, Gothart), Gotlib, Gotysman, Gotschalk, Gotalt, Gotwin. Апроч таго, у Польшчы гістарычна бытавалі імёны Гадзімір (Godzimir) і Гадзіслаў (Godislaus).
У Прусіі бытавалі імёны Gutte (1360 год), Godiko / Gotko / Gudeike (1308, 1354 і 1371 гады), Guddenne (1422 год), Kwder (1395 год), Algutte / Algotte (1399 і каля 1400 году), Aldegut (1363 год), Sawgute / Sawgotthe, Wiligot (1385 і 1388 гады).
У 1604 годзе ў Каралявецкім унівэрсытэце навучаўся Johannes Gut, Neidenburgensis Borussus.
У Ноўгарадзе ў 1080-я гады адзначалася германскае імя Азгут (Asgut).
У Беластоку адзначалася германскае прозьвішча Годрыд: honestis Simone Godryd (1744 год).
Варыянты імя ў гістарычных крыніцах: Мы от рода Рускаг: <...> Гоуды <...> Мы от рода Рускаго, съли и гостье: Иворъ солъ Игоревъ великаго князя Рускаго… Алвадъ Гудовъ (Аповесьць мінулых часоў); именеицо в Менскомъ повете… Кготевича (27 ліпеня 1495 году); на землю Кготевъщину в Медницъкомъ повете… Кготевщины… Кготевщину (16 ліпеня 1496 году); панъ Миколай Кгутъ (17 студзеня 1516 году); haereditate mea, quae vocatur Guthowczyzna (12 лютага 1516 году); hominibus Gudziewiczy (6 лістапада 1518 году); слугъ путных Бряславъского повету… Кгутевичов (27 студзеня 1530 году); пустотинъ къ тому жъ двору нашому въ повете Ойракгольскомъ, на имя: Кготовъщину (29 красавіка 1542 году); два земянины Луковского повету Едамъ Кгутъ (3 жніўня 1546 году); село Лучицы и Фойная… Кудичь брать его (1552 год); Mysz Hudziewicz (1552—1555 гады; бояры путными на ймя: Юри Кгудовичъ (1557 год); Pawel a Piothr Gudiewiczy… Romieiko Godziewicz (1558 год); Paweł Gutowicz (2 траўня 1558 году); Яцко Кудевичъ (1563 год); Гудъ Кузма (1566 год); Амьброжей Станиславовичъ Кгудевичъ… з ыменья своего з Кгудевичъ… Петръ Станиславовичъ Кгудевичъ… Лукашъ Щастновичъ Кгудевичъ, Янова вдова з Кгутовъ, Кгутъ Мартиновичъ (1567 год); Станиславъ Яновичъ Гудовичъ… Гудовича… Гудовичу (6 ліпеня 1568 году); земяном повету ковенского… з роду Янвилов с Пядев… Валентыну Кгудовичу… з роду Кгудовичов от Каплиц Воитеху а Мартину Матеевичом (15 верасьня 1568 году); Janusz Kodewicz (14 ліпеня 1578 году); czeladz dworna… Dorota Godowna (14 студзеня 1632 году); и пна Юря Кгута Загорского, земян гсдарских повету Пиньского (6 кастрычніка 1639 году); Jerzy Gutt Zagorski (8 кастрычніка 1639 году); пана Саломона Кгудовича — стольника Вилкомирского (26 чэрвеня 1647 году); Юрко Гуденъко… Иванъ Гуда (1649 год); P-a Juria Gutta Zahorskaho (31 сьнежня 1658 году); панъ Миколай Кгутъ Коломыский (21 студзеня 1664 году); Jan Gud, lesniczy y osadczy miszucki (3 сакавіка 1718 году); Heva Gudowa (1723 год); Gutowsk (1744 год); Josephus Gudowlcz… Lituanus natus (1764 год); Wawrzyniec Godz (сакавік 1798 году); Franciszka Godowicz (1863 год).


== Носьбіты ==
Гуда († па 388) — гоцкі нобіль Каралеўства вандалаў
Мікалай Гут — літоўскі баярын, які ўпамінаецца ў 1516 годзе
Юры Гут Загорскі — зямянін Наваградзкга павету Вялікага Княства Літоўскага, які ўпамінаецца ў 1639 і 1658 гадох
Станіслаў Марцінавіч Гудовіч — юрбурскі зямянін, які ўпамінаецца ў 1581 годзе
Пётар і Тамаш Мацеевічы Гудзевічы — вялёнскія зямяне, якія ўпамінаюцца ў 1586 годзе
Кацярына Гудзевічаўна (Katarzyna Gudziewiczowa) — віленская мяшчанка, якая ўпамінаецца ў 1698 годзе
Кандрат Готаў — жыхар мястэчку Ігумену, які ўпамінаецца ў 1701 годзе
Аўсей Гута — жыхар мястэчку Горак, які ўпамінаецца ў 1742 годзе
Андрэй Гута — жыхар вёскі Зубкоў (Гарадзенскі павет), які ўпамінаецца ў 1775 годзе
Іван, Майсей і Сідар Гуты — жыхары вёскі Пагосту (Пінскі павет), якія ўпамінаюцца ў 1783 годзе
Базыль і Тамаш Гудовічы — шляхцічы Менскага ваяводзтва, якія ўпамінаюцца ў 1787 годзе
Емяльян Гот — уніят Зблянскай парафіі, які ўпамінаецца ў 1829 годзе
Прыдомкам Гут карыстаўся шляхецкі род Кульчыцкіх гербу Сас.
Готы — уніяты Зблянскай парафіі.
Гудзі — уніяты Ганчарскай парафіі.
Гатовічы (Gotowicz) — прыгонныя зь вёскі Сыраваткаў (каля Жодзішкаў), якія ўпамінаюцца ў XIX стагодзьдзі.
Готы — парафіяне царквы ў Сьвіслачы (Меншчына) на 1889—1892 гады.
Гадзевічы (Godziewicz) і Гуты (Gutt) — літоўскія шляхецкія роды зь Вільні.
Гудовічы (Gudowicz) гербаў Адравонж і Пабог — літоўскі шляхецкі род зь Вільні і Віленскага павету.
Гутовічы (Gutowicz) — літоўскі шляхецкі род з Троцкага павету.
Гуды (Gud) гербу Прус I — літоўскі шляхецкі род з ваколіцаў Дзісны.
На 1901 год існавала сяло Гудаўка ў Старадубскім павеце, вёска Гудаўка ў Сураскім павеце і сяло Гудава ў Мглінскім павеце Чарнігаўскай губэрні.
На 1904 год існавала вёска Гудзіна ў Ельнянскім павеце Смаленскай губэрні.
На гістарычнай Гарадзеншчыне існуе вёска Гудзевічы, на гістарычнай Меншчыне — Гудавічы і Гудоўшчына, на гістарычнай Ашмяншчыне — Гудаўшчына і Гуцішкі, на гістарычнай Аршаншчыне — Гудава Зямянскае і Новае Гудава. Назву Гудзішкі маюць вёскі на гістарычных Ашмяншчыне і Лідчыне.


== Глядзіце таксама ==
Гуды


== Заўвагі ==


== Крыніцы ==",be-tarask,Random,,https://be-tarask.wikipedia.org/?curid=265263,899,265263.0
,Стэван Шуплікац,"Стэван Шуплікац (па-сэрбску: Стеван Шупљикац, 1786 Петрыня — 15 сьнежня 1848, Панчава) — аўстрыйскі вайсковец, ваявода сэрбскі.


== Жыцьцяпіс ==
Нарадзіўся ў 1786 годзе ў Петрыні. Яго брат быў салдатам і сястра Анка, якая пазней выйшла замуж за Габрыэля Мілеціча.. У 1805 годзе ўступіў у аўстрыйскую армію. Пасьля ўтварэньня ў 1809 годзе Ілірыйскіх правінцый перайшоў у францускую армію, у 1812 годзе ўдзельнічаў у складзе дапаможных Харвацкіх палкоў у паходзе Напалеона на Расею, дзе стаў кавалерам Ордэну Ганаровага легіёну.
Пасьля паразы Напалеону з 1814 года зноў стаў вайскоўцам аўстрыйскай арміі, камандаваў разьмешчаным у Банаце і Ліцы Агулінскім палком. Пасьля стаў камандзірам брыгады пад пачаткам Ёзэфа Радзецкага, быў узнагароджаны вялікім крыжам Ордэна жалезнай кароны. У 1848 годзе ўдзельнічаў у падаўленьні рэвалюцыі ў Італіі.
Сэрбы, якія сабраліся ў паўднёвай частцы Аўстра-вугорскай імпэрыі ў траўні 1848 году на Народны сход, абвясьцілі стварэньне аўтаномнай Сэрбскай Ваяводзіны, і абралі Стэвана Шуплікаца ваяводам сэрбскім. У гэты час вугорцы не ставіліся прыязна да сэрбаў, але падтрымка прыйшла з Вены — новы імпэратар Франц Ёсіф ухваліў стварэньне Сэрбскай Ваяводзіны і падтрымаў Шуплікаца, як кіраўніка. 6 кастрычніка ён стаў вярхоўным камандуючым сэрбскімі нацыянальнымі войскамі і заняўся арганізацыяй супраціву паўсталым вугорцам, аднак 15 сьнежня памёр у Панчаве. Пахаваны ў Крушэдолскім манастыры.


== Крыніцы ==",be-tarask,Random,,https://be-tarask.wikipedia.org/?curid=267215,203,267215.0
,Кляновы ліст,"Кляновы ліст (па-ангельску: Maple Leaf, франц. Feuille d’erable) — адзін з афіцыйных сымбаляў Канады нароўні з канадзкім бабром.


== Сымбаль Канады ==
Кляновы ліст, у прыватнасьці, можна ўбачыць на сьцягу Канады (у цэнтры сьцягу ён стаў разьмяшчацца толькі з 1965), на некаторых знаках ваенных званьняў канадзкіх ўзброеных сіл. На сьцягу чырвоны кляновы ліст, як і на стылізаваным малюнку, мае 11 кончыкаў.
Яго выкарыстаньне абавязана наяўнасьці значнай колкасьці клёнаў у Канадзе. Клён спрадвеку ўяўляе сабой значны эканамічны рэсурс. Акрамя паставак вялікай колкасьці лесу, у экспарце рэсурсаў краіны ўдзельнічае і кляновы цукар.
Фальклёрныя песьня «La feuille d'érable» студыі La Bonne Chanson распавядае гісторыю зьяўленьня кветкавых эмблем многіх краін, у тым ліку канадзкага кляновага ліста. Гэтая песьня зьяўляецца афіцыйным маршам Каманднага складу інструктараў ваенных вучылішчаў.
Таксама выкарыстоўваецца звычайна ангельскі выраз Maple Leaf: напрыклад, у назьве хакейнай каманды «Таронта Мэйпл Ліфс».


== Крыніцы ==",be-tarask,Random,,https://be-tarask.wikipedia.org/?curid=108403,140,108403.0
,Рознасьць,"Рознасьць — вынік апэрацыі адыманьня.
Рознасьцю двух лікаў 
  
    
      
        a
      
    
    {\displaystyle a}
  
 і 
  
    
      
        b
      
    
    {\displaystyle b}
  
 завецца такі лік 
  
    
      
        x
      
    
    {\displaystyle x}
  
, для якога будзе справядлівым судачыненьне

  
    
      
        b
        +
        x
        =
        a
        
      
    
    {\displaystyle b+x=a\,}
  
.
Аналягічным чынам азначэньне рознасьці абагульняецца на матэматычныя аб’екты любой прыроды. Напрыклад, розьніцай матрыц 
  
    
      
        A
      
    
    {\displaystyle A}
  
 і 
  
    
      
        B
      
    
    {\displaystyle B}
  
 завецца такая матрыца 
  
    
      
        X
      
    
    {\displaystyle X}
  
, для якой будзе справядлівым судачыненьне

  
    
      
        B
        +
        X
        =
        A
      
    
    {\displaystyle B+X=A}
  


== Глядзіце таксама ==
Адыманьне
Зьменшыва
Адымнік",be-tarask,Random,,https://be-tarask.wikipedia.org/?curid=70451,81,70451.0
,Анатоль Сідарэвіч,"Анатоль Міхайлавіч Сідарэвіч (нарадзіўся 1 сакавіка 1948 году, вёска Задуб’е Ганцавіцкага раёну) — беларускі гісторык, палітоляг.


== Біяграфія ==
У 1977 годзе скончыў Беларускі дзяржаўны ўнівэрсытэт. З 1981 працаваў у газэце «Літаратура і мастацтва», у 1987—1992 у часопісе «Крыніца» («Родник»), у 1992—1998 — у Беларускім гуманітарным ліцэі імя Якуба Коласа, у 1998—2002 — у часопісе «Крыніца», адначасова выкладаў у Беларускай акадэміі мастацтваў, Менскім радыётэхнічным каледжы, Міжнародным дзяржаўным экалягічным унівэрсытэце імя А. Дз. Сахарава.
Дасьледуе гісторыю беларускага руху ў 1900—1939 гг., беларускай сацыял-дэмакратыі, жыцьцё і дзейнасьць А. Луцкевіча. Адзін з ініцыятараў адраджэньня сацыял-дэмакратычнага руху на Беларусі, заснавальнікаў і аўтараў праграмных дакумэнтаў Беларускай сацыял-дэмакратычнай грамады і Беларускай сацыял-дэмакратычнай партыі (Народнай грамады). Аўтар навуковых працаў і шматлікіх артыкулаў.
Дасьледуе гісторыю беларускага руху, беларускай сацыял-дэмакратыі, жыцьцё і дзейнасьць А. Луцкевіча. Падрыхтаваў да друку кнігі яго твораў «Да гісторыі беларускага руху» (2003; 2-е папраўленае і дапоўненае выданьне — 2010), «Выбраныя творы: праблемы культуры, літаратуры і мастацтва» (2006), «Барацьба за вызваленьне» (2009).
Таксама падрыхтаваў да друку зборнік «Пра Івана Луцкевіча: успаміны, сьведчаньні» (2007).
Адзін з ініцыятараў адраджэньня сацыял-дэмакратычнага руху ў Беларусі, заснавальнікаў і аўтараў праграмных дакумэнтаў Беларускай сацыял-дэмакратычнай грамады і Беларускай сацыял-дэмакратычнай партыі (Грамады). Уклаў і адрэдагаваў зборнік «Дэкларацыі Сацыялістычнага Інтэрнацыяналу» (2006), напісаў да яго прадмову.
Выступае ў друку як публіцыст і літаратурны крытык. Аўтар навуковых працаў. Апублікаваў шэраг дакумэнтаў беларускага руху, лісты і творы Аляксандра Бурбіса, Уладзімера Жылкі і Натальлі Арсеньневай, успаміны Ф. Стацкевіча.


== Крыніцы ==


== Літаратура ==
Анталогія грузінскай паэзіі: У 2 т.: пер. з груз. Т. І. / Рэд. А. Разанаў; Прадм. С. Ціашлвілі. — Мн.: Маст. літ., 1989. — 286 с, [3] л. іл. С. 35-39, 43, 44, 53-55, 58-63.
Антон Луцкевич: Главы из книги // Нёман. 1990. № 7. С.
З жыцьця Антона Луцкевіча // Літаратура і мастацтва. 1991. 18, 25 студзеня, 1 лютага.
Старонкі з гісторыі БНР // Адраджэньне: Гіст. альманах. Вып. 1 / Склад. і навук. рэд. А. П. Грыцкевіч. — Мн.: Універсітэцкае, 1995. — 259 с.: іл. С. 223—229.
Нашаніўцы ў 1920 годзе // Наша Ніва. 2002. 8 лютага.
А. С. Тры выдавецкія праекты Антона Луцкевіча // Наша Ніва. 2002. 8 лютага.
Вучаніца i настаўнікі // Наша Ніва. 2002. 12 крас.
Народзіны Беларусі // Народная Воля. 2003. 9, 10 студзеня, 29, 30 ліпеня.
Паэт і дыктатура: Да 120-годзьдзя з дня народзінаў Янкі Купалы // Дзеяслоў. 2002. № 1.
Антон Луцкевіч і Максім Гарэцкі: Даклад на ХІ Гарэцкіх чытаньнях 18 лютага 2003 г. — Мн.: Грамадскае аб’яднаньне «Фонд імя братоў Луцкевічаў», 2003.
Правобраз Акту 25 Сакавіка // Arche. 2003. № 2.
Вучаніца і настаўнік: Супраца // Дзеяслоў. 2003. № 7.
Антон Луцкевіч і Янка Купала // Тэрмапілы. 2003. № 7.
Луцкевічы і Луцэвіч. — Мн.: Грамадскае аб’яднаньне «Фонд імя братоў Луцкевічаў», 2003.
Стагодзьдзе паэзіі // Краса і сіла: Анталёгія бел. паэзіі ХХ ст. / Склад. М. Скобла; навук. рэд. А. Пашкевіч. — Мн.: Лімарыюс, 2003. — 880 с [32] с.: іл. С. 5-28.
Хроніка пераломнага часу: Антон Луцкевіч як ідэолаг і правадыр нацыянал-фашызму і нацыянал-дэмакратыі // Дзеяслоў. 2004. № 8(1).
Зьбіральнік і публікатар: да 120-х угодкаў Антона Луцкевіча // Куфэрак Віленшчыны. 2004. № 1(9).
Трыюмвіры, або Помнік камісарам // Наша Ніва. 2005. 1, 8 красавіка.
Маленькая містыфікацыя // Наша Ніва. 2006. 3 лют.
Антон Луцкевіч: ад краёўства да незалежніцтва (1916—1918) // Arche. 2006. № 1-2.
Да гісторыі Беларускай Сацыялістычнай Грамады: агляд крыніцаў // Arche. 2006. №№ 4, 5, 9.
Апошнія дні Антона Луцкевіча // Arche. 2006. №№ 10.
«З імкненьнем, з мэтаю адзінай...» // Крушына Р. Кантата самотных: вершы і паэмы / Рыгор Крушына. — Мн.: Кнігазбор, 2007. — 308 с. С. 3-8.
Унія, браты Луцкевічы і мітрапаліт Шаптыцкі: Рэфэрат, прачытаны на пасяджэньні клюбу каталіцкае інтэлігенцыі імя сь. Кірылы Тураўскага 16 лютага 2006 году // Царква. 2007. №№ 1, 2.
Антон Луцкевіч і Беларуская Сялянска-Работніцкая Грамада // Arche. 2007. № 9.
Яны любілі Беларусь // Расстраляная літаратура: творы беларускіх пісьменьнікаў, загубленых карнымі органамі бальшавіцкай улады /уклад. Л. Савік [і інш.] — Мн.: Кнігазбор, 2008. — 696 с [8] с.: іл. С. 5-16.
Урады БНР і кабінэт Рамана Скірмунта // Arche. 2008. № 4.
Да гісторыі Беларускай Сацыялістычнай Грамады: «новыя» дакумэнты // Arche. 2009. № 1.
Прадказаньні Антона Луцкевіча // Arche. 2009. № 3.
Арыштаваная праца Антона Луцкевіча // Дзеяслоў. 2009. № 4(41).
Хто аўтар артыкулу пра Якуба Коласа? Замест рэцэнзіі // Дзеяслоў. 2009. № 5(42).
«Быў я сьціплым паэтам…» // Лагвіновіч І. Элегія палескага матыля: вершы / Іван Лагвіновіч. — Мн.: Кнігазбор, 2011. — 88 с. С. 3-6.
Уліцёнак А. Іншадумцы = Мыслящие иначе / Аляксандр Уліцёнак. Прадм. В. У. Быкава. — Мн.: Беларусь. 1991. — 211 с.: іл. С. 31-54.
Дэмакратычная апазыцыя Беларусі: 1956—1991. Даведнік. — Мн.: Архіў Найноўшае Гісторыі, 1999. С. 79-81.
Энцыкляпэдыя гісторыі Беларусі: У 6 т. Т. 6. Кн. 1: Пузыны — Усая. / Беларус. Энцыкл. Рэдкал.: Г. Пашкоў (галоўны рэд.) і інш.; Маст. Э. Э. Жакевіч. — Мн.: БелЭн, 2001. — __ с. С. 297.
Хто ёсьць хто ў Беларусі / Уклад. Л. А. Андросік [і інш.] — Вільня, 2007. — 256 с. С. 187.
Бібліяграфічны паказальнік архэаграфічных публікацый у Рэспубліцы Беларусь (1991—2006 гг.) / складальнік В. С. Пазднякоў. — Мн.: БелНДІДАС, 2010. — 367 с. Імянны паказальнік.
На шляху станаўленьня беларускай нацыі: гістарыяграфічныя здабыткі і праблемы. / В. В. Яноўская [і інш.]; навук. рэдактар В. В. Яноўская; Нац. акад. навук Беларусі, Ін-т гісторыі. — Мн.: Бел. навука, 2011. — 311 с. Паказальнік імён.
Памяць: Гіст.-дакум. хроніка Мінска. У 4 кн. Кн. 1-я. — Мн.: БЕЛТА, 2001. — 576 с.: іл. ISBN 985-6302-33-1.",be-tarask,Random,,https://be-tarask.wikipedia.org/?curid=64775,901,64775.0
,Манкевіч,"Манке́віч — беларускае і польскае прозьвішча. Вядомыя носьбіты:

Аксана Манкевіч (нар. 1998) — беларуская экскурсаводка, палітвязынка
Анатоль Манкевіч (1928—1987) — савецкі футбаліст
Баляслаў Манкевіч (1905—1995) — беларускі і польскі карэспандэнт, перакладнік
Герман Манкевіч (1897—1953) — кінасцэнарыст, прадусар ЗША
Джозэф Манкевіч (1909—1993) — кінарэжысэр, сцэнарыст, прадусар ЗША
Дон Мартын Манкевіч (1922—2015) — сцэнарыст, раманіст ЗША
Сафія Манкевіч (нар. 1952) — беларуская архітэктарка
Том Манкевіч (1942—2010) — кінарэжысэр, сцэнарыст, прадусар ЗША


== Глядзіце таксама ==
Манкевічы
Маркевіч
Мацкевіч",be-tarask,Random,,https://be-tarask.wikipedia.org/?curid=291306,76,291306.0
,Хіюмаа,"Хіюмаа (па-эстонску: Hiiumaa, па-швэдзку: Dagö, па-старагутнійску Dagaiþ) — востраў у Балтыйскім моры, другі, пасьля Саарэмаа, паводле плошчы востраў Эстоніі (989 км²). Галоўнае мястэчка — Кярдла.


== Гісторыя ==
Пачынаючы з XIII стагодзьдзя значную частку насельніцтва складалі швэды (з 1563 да 1721 востраў увогуле належыў Швэцыі), аднак у 1781 годзе расейская імпэратрыца Кацярына II перасяліла палову зь іх на Ўкраіну, дзе яны заснавалі вёску Gammalsvenskby (альбо Сяло Старашвэдзкае). У наш час на Хіюмаа засталося толькі некалькі чалавек, якія лічуць сябе этнічнымі швэдамі. Аднак швэдзкая мова ў значнай ступені паўплывала на мясцовы дыялект эстонскай мовы.",be-tarask,Random,,https://be-tarask.wikipedia.org/?curid=133597,93,133597.0
,Галомічы,"Гало́мічы (далямінцы, галамачы, гломачы; па-нямецку: Daleminzier, па-польску: Głomacze (Dalemińcy)) — сярэднявечнае заходнеславенскае племя, якое ўваходзіла ў племянны саюз лужыцкіх сербаў разам зь мільчанамі, сорбамі, лужычанамі, нішанамі, сусельцамі і іншымі плямёнамі. Галомічы зьяўляюцца аднымі з продкаў лужычан, славенскага народа на ўсходзе сучаснае Нямеччыны.


== Расьсяленьне ==
У другой палове першага тысячагоддзя племя галомічаў займала землі ў міжрэччы Лабы і Мульды на поўначы ад Рудных гор на землях сучаснай Нямеччыны (зямля Саксоніі. На поўначы ад галомічаў знаходзіліся землі сусельцаў і ніжычаў, на ўсходзе за Лабай — землі мільчан і нішан, на захадзе за ракой Мульда — землі сорбаў, худзічаў і іншых плямёнаў, на поўдні ад галомічаў жылі чэхі.


== Паходжаньне ==
Галомічы, як думаюць, адносяцца да славенскіх перасяленцаў 8 ст., якія зьявіліся ў міжрэччы Лабы і Зале, ужо занятым славенскімі плямёнамі, якія адносіліся да праска-карчацкай культуры.


== Саюзы ==
Разам з астанімі плямёнамі міжрэчча Лабы і Зале галомічы аб’ядналіся ў саюз сорбаў.


== Назва ==


=== Далямінцы ===
У Баварскім географе IX стагоддзя племя далямінцаў фіксуецца як Talaminsi..
Трубачоў лічыў, што назва далямінцы мае іліравенецкае паходжаньне: ад ілірыйскага Дальматэ — «авечыя (пастухі)».


=== Гломачы ===
У 10 ст. племя згадваецца ў гістарычных крыніцах пад назвай гломачы (галамачы). Чэскі вучоны Л. Нідэрле назваў прычыны такой зьмены назвы загадкавымі.
Паводле мысьлі расейскага археоляга В. В. Сядова першы этнонім належыць племяні праска-карчацкага паходжаньня, а другая назва зьвязана з перасяліўшыміся пазьней славенамі русэнскай культуры.


== Гісторыя ==
Да 10 ст. племя галомічаў было канчаткова разгромлена немцамі, сьледам за німі былі заваяваны і ўсе астанія плямёны саюза сорбаў.


== Глядзіце таксама ==
Заходнія славяне
Палабскія славяне
Лужычане


== Крыніцы ==",be-tarask,Random,,https://be-tarask.wikipedia.org/?curid=243242,263,243242.0
,Андатра,"Андатра (Ondatra zibethicus) — від рукакрылых сысуноў сямейства хамяковых (Cricetidae). 


== Вонкавы выгляд ==
Даўжыня цела 20–36 см, даўжыня хваста 18–28 см, вага 0.6–2 кг. Яны пакрытыя кароткай густой поўсьцю ад сярэдняга да цёмна-карычневага колеру. Іх доўгія хвасты, пакрытыя луской; хвост важны для стабільнасьці кірунку. Іх галава вельмі вялікая, а вушы пад поўсьцю амаль не бачныя. Вусы сярэдняга памеру. Андатры маюць кароткія ногі і вялікія ступні; заднія ступні зьлёгку перапончатыя для плаваньня.


== Распаўсюджваньне ==
Сустракаецца ў Паўночнай Амэрыкі (Канада і ЗША). У пачатку 20-га стагоддзя андатры былі завезены ў паўночную Эўразію.


== Лад жыцьця ==
Андатра сустракаецца ў саланаватых і прэснаводных азёрах, сажалках, ручаях, рэках і на балотах. Большую частку часу андатры праводзяць у вадзе і могуць плаваць пад вадой ад 12 да 17 хвілін. Яны жывуць сем'ямі, якія складаюцца з пары самца і саміцы і іх дзіцянятаў. У залежнасьці ад месца, яны будуць альбо капаць норы на берагах, альбо будаваць дамы з расьліннасьці. Дамы пабудаваны так, што галоўныя камеры ёсць над узроўнем вады, але трапіць у іх можна толькі праз падводныя тунэлі. Андатры пераважна траваедныя, сілкуюцца воднай расьліннасьцю. У пэрыяды дэфіцыту ежы яны таксама будуць спажываць жывёлы, такія як мідыі, чарапахі, мышы, птушкі, жабы і рыба.


== Вонкавыя спасылкі ==
Cassola, F. 2016. Ondatra zibethicus. The IUCN  (анг.)
Newell, T. 2000. Ondatra zibethicus. Animal Diversity Web  (анг.)",be-tarask,Random,,https://be-tarask.wikipedia.org/?curid=280181,219,280181.0
,Гісторыя Смалянаў,"Смальяны — даўняе мястэчка гістарычнай Аршаншчыны (частка Віцебшчыны). Да нашага часу тут захаваліся руіны замка князёў Сангушкаў Белы Ковель, комплекс кляштару дамініканаў з касьцёлам Найсьвяцейшай Панны Марыі ў стылі віленскага барока, драўляная барокавая царква Сьвятога Спаса і магіла Тамаша Зана, помнікі гісторыі і архітэктуры XVII—XIX стагодзьдзяў.


== Вялікае Княства Літоўскае ==

Першы пісьмовы ўпамін пра Смальяны як маёнтак у Аршанскім намесьніцтве, уладаньне князя С. Бельскага, датуецца 1484 годам. У выніку адміністрацыйна-тэрытарыяльнай рэформы (1565—1566) паселішча ўвайшло ў склад Аршанскага павету Віцебскага ваяводзтва.

У розныя часы Смальяны знаходзіліся ў валоданьні князеў Курбскіх, Астроскіх, Сангушкаў і інш. Да 1626 году князь С. Сангушка-Ковельскі збудаваў тут мураваны замак, які пацярпеў ад ваенных дзеяньняў у часе вайны Маскоўскай дзяржавы з Рэччу Паспалітай і Вялікай Паўночнай вайны. Аднак сапраўдны заняпад замка пачаўся ў канцы XVIII ст., а ў сярэдзіне XIX ст. новы ўласьнік паселішча расейскі сэнатар Сямёнаў прадаў помнік на цэглу.
Статус мястэчка Смальяны мелі з 1678 году. У 1680 годзе тут збудавалі мураваны касьцёл Найсьвяцейшай Панны Марыі ордэна дамініканаў, а ў 1742 годзе — драўляную ратушу.


== Пад уладай Расейскай імпэрыі ==
У выніку першага падзелу Рэчы Паспалітай (1772) Смальяны апынуліся ў складзе Расейскай імпэрыі, дзе сталі цэнтрам воласьці Аршанскага павету. У 1792 годзе тут збудавалі драўляную Спаскую, у 1839 годзе былі тры грэка-каталіцкія царквы: Сьвятой Параскевы Пятніцы, Сьв. Яна Хрысьціцеля й Спаская (Спаса-Прэабражэнская), а ў 1864 годзе пабудавалі мураваную царкву-мураёўку. У Вайну 1812 году 13—14 лістапада пад Смальянамі адбылася бітва паміж расейскімі і францускімі войскамі. У 1877 годзе мястэчка наведаў мастак Н. Орда, які замаляваў магілу Тамаша Зана.
На 1880 год у Смальянах было 252 будынкі, 55 крамаў, 4 царквы, касьцёл, 4 малітоўныя дамы, сынагога. У 1900 годзе адкрылася сельскагаспадарчая школа. У пачатку XX стагодзьдзя існавалі гарбарны і цагельны заводы, шпіталь, аптэка, народная чытальня, пошта, вадасховішча з дамбай і шлюзамі, дзе гадавалі карпаў.


== Найноўшы час ==
25 сакавіка 1918 году згодна з Трэцяй Устаўной граматай Смальяны абвяшчаліся часткай Беларускай Народнай Рэспублікі. 1 студзеня 1919 году згодна з пастановай І зьезду КП (б) Беларусі яны ўвайшлі ў склад Беларускай ССР, аднак 16 студзеня Масква адабрала мястэчка разам зь іншымі этнічна беларускімі тэрыторыямі ў склад РСФСР. У сакавіку 1924 году Смальяны вярнулі БССР, дзе яны сталі цэнтрам сельсавету Аршанскага раёну. Статус паселішча панізілі да вёскі.
На 1999 год у Смальянах было 537 гаспадарак, на 2001 год — 291. У наш час у вёсцы дзейнічае толькі драўляная праваслаўная царква Сьвятога Спаса 2-й паловы XVIII стагодзьдзя. 24 верасьня 2011 году ў склад Смальянаў улучылі вёску Агранамічную.


== Галерэя ==

	Мястэчка на старых здымках
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Крыніцы ==


== Літаратура ==
Беларуская энцыклапедыя: У 18 т. / Рэдкал.: Г. П. Пашкоў і інш. —  Мн.:  БелЭн, 2002. — Т. 15: Следавікі — Трыо. — 552 с. — ISBN 985-11-0251-2
Вялікае княства Літоўскае: Энцыклапедыя. У 3 т. / рэд. Г. П. Пашкоў і інш. —  Мн.:  Беларуская Энцыклапедыя, 2005. — Т. 2: Кадэцкі корпус — Яцкевіч. — 788 с. — ISBN 985-11-0378-0
Энцыклапедыя гісторыі Беларусі. У 6 т. / Беларус. Энцыкл.; Рэдкал.: Г. П. Пашкоў (гал. рэд.) і інш.; Маст. Э. Э. Жакевіч. —  Мн.:  БелЭн, 2001. — Т. 6. Кн. 1: Пузыны — Усая. — 591 с. — ISBN 985-11-0214-8
Słownik geograficzny Królestwa Polskiego i innych krajów słowiańskich. Tom X: Rukszenice — Sochaczew. — Warszawa, 1889.


== Вонкавыя спасылкі ==
 Гісторыя Смалянаў — сховішча мультымэдыйных матэрыялаў",be-tarask,Random,,https://be-tarask.wikipedia.org/?curid=178012,547,178012.0
,Ельня (басэйн Нёмана),"Е́льня — рака ў Беларусі, правы прыток Нёману. Цячэ ў Шчучынскім і Мастоўскім раёнах Гарадзенскай вобласьці. Даўжыня 23 км. Плошча вадазбору 123 км². Сярэдні нахіл воднай паверхні 2,3‰.
Левы прыток — рака Абрамаўшчына. 
Пачынаецца на паўночны захад ад вёскі Барташоў Шчучынскага раёну, упадае ў Нёман за 2 км на паўночны ўсход ад вёскі Правых Мастоў Мастоўскага раёну. На працягу 18 км мае каналізаванае рэчышча: ад вёскі Барташоў да вёскі Скоржыкаў (8 км) і ад вёскі Мілеўцаў да вусьця (10 км).


== Крыніцы ==


== Літаратура ==
Блакітная кніга Беларусі: энцыкл / Рэдкал.: Н. А. Дзісько, М. М. Курловіч, Я. В. Малашэвіч і інш.; Маст. В. Г. Загародні. —  Мн.:  БелЭн, 1994. — 415 с. — ISBN 5-85700-133-1",be-tarask,Random,,https://be-tarask.wikipedia.org/?curid=39873,117,39873.0
,Парыж (Віцебская вобласьць),"Пары́ж — вёска ў Пастаўскім раёне Віцебскай вобласьці, на поўдзень ад Асінагарадку, за 14 км на ўсход ад Варапаева, за 4 км на поўдзень ад Казлоўшчыны. Парыж уваходзіць у склад Казлоўшчынскага сельсавету.


== Назва ==
Фальварак пад назвай Парыж згадваецца ў апісаньнях парафіяў Полацкага дэканату (1784) як ўладаньне Тызенгаўза. Вэрсія, якая зьвязвае паходжаньне назвы вёскі з Напалеонам, зьяўляецца легендай.


== Гісторыя ==
У 1973 годзе рашэньнем раённай улады вёску перайменавалі ў Навадруцак. У 2006 годзе жыхары дамагліся аднаўленьня гістарычнай назвы і зьмены назвы Навадруцак на Парыж.


== Насельніцтва ==
2010 год — 332 чалавекі
2007 год — каля 400 чалавек
1999 год — 449 чалавек


== Транспарт ==
Маецца прыпыначны пункт чыгункі Навадруцак.


== Інфраструктура ==
Жаночы клюб «Парыжанка», музэй, сярэдняя школа, пошта, Дом культуры, бібліятэка, лякарня і крама. У вёсцы сем вуліц: Вакзальная, Зялёная, Мэліяратыўная, Маладзёжная, Прырэчная, Садовая і Школьная.


== Асобы ==
Аўген Жыхар (1925—1955) — дзяяч беларускага нацыянальна-вызвольнага руху


== Крыніцы ==


== Вонкавыя спасылкі ==
Беларускія парыжаны (рас.)
Беларускі Парыж (рас.)",be-tarask,Random,,https://be-tarask.wikipedia.org/?curid=63712,165,63712.0
,Іван Цыркун,"Іван Іванавіч Цыркун (28 кастрычніка 1950 году, в. Навасёлкі, Койданаўскі раён, Менская вобласьць, БССР — 8 кастрычніка 2021 году) — пэдагог. Доктар пэдагагічных навук (1999), прафэсар (2000).


== Біяграфія ==
Закончыў Менскі пэдагагічны інстытут (1971). З 1976 г. у Беларускім пэдагагічным унівэрсытэце (з 1985 загадчык катэдры). Заснавальнік навуковай школы і новага кірунку ў галіне інавацыйнай пэдагогікі — мадэляваньне і арганізацыя інавацыйнай прафэсійнай адукацыі. Навуковыя працы па праблемах дыдактыкі фізыкі, пэдагагічнай інаватыкі, тэорыі і мэтодыкі прафэсійнай адукацыі і пэдагагічнай навукі, выхаваньня дзяцей і вучнёўскай моладзі на Беларусі. Аўтар шэрагу кніг і артыкулаў (болей за 200). Заснавальнік навуковай школы «Мадэляванне і арганізацыя інавацыйнай адукацыі».


== Літаратура ==
Памяць: Гіст.-дакум. хроніка Дзяржынскага р-на. — Мн.: БЕЛТА, 2004. — 704 с.: іл. ISBN 985-6302-64-1.
Цыркун, И. И. Дидактические основы организации научно-технического творчества учащихся: учеб.-метод. пособ. / И. И. Цыркун — Минск: Мин. гос. пед. ин-т им. А. М. Горького, 1987. ‑ 91 с.
Цыркун, І. І.  Інавацыйная культура у сістэме шматузроўневай падрыхтоукі педагагічных кадраў / І. І. Цыркун // Весці БДПУ. — 1995. — № 2(4). — С. 3—6.
Цыркун, И. И. Система инновационной подготовки специалистов гуманитарной сферы / И. И. Цыркун. — Минск: Тэхналогія, 2000. — 326 с.
Цыркун, И. И. Культурно-праксиологический концепт развития содержания педагогического образования и модернизации педагогического процесса [Электронный ресурс] / И. И. Цыркун // Образование через всю жизнь: непрерывное образование в интересах устойчивого развития. 2008. — Рэжым досягу: https://cyberleninka.ru/article/n/kulturno-praksiologicheskiy-kontsept-razvitiya-soderzhaniya-pedagogicheskogo-obrazovaniya-i-modernizatsii-pedagogicheskogo. — Дата доступа: 24.03.2022.
Цыркун, И. И. Идеальные и реальная формы инновационной деятельности / И. И. Цыркун // Адукацыя і выхаванне. — 2018. — № 6. — С. 19-27.


== Вонкавыя спасылкі ==
Пэрсанальны сайт (рас.)
Старонка навуковай школы",be-tarask,Random,,https://be-tarask.wikipedia.org/?curid=106779,269,106779.0
,3-я армія (Нямецкая імпэрыя),"3-я а́рмія (па-нямецку: 3. Armee / Armeeoberkommando 3 / A.O.K. 3) — вайсковае аб’яднаньне армейскага узроўню Імпэрскай Нямецкай Арміі падчас Першай сусьветнай вайны.


== Гісторыя баявых дзеяньняў ==
Была сфармавана падчас мабілізацыі ў жніўні 1914 году на базе IІ Армейскай Інспэкцыі. У склад уваходзілі часткі, ў асноўным скамплектаваныя з саксонцаў.

Удзельнічала ў баявых дзеяньнях у складзе Заходняга фронту.
3-я армія ад пачатку Першай сусьветнай вайны ўдзельнічала ў Прыгранічнай бітве. Асабліва вызначылася ў баях пры Дзінане і Шарлеруа. Таксама аддзелы 3-й арміі ўдзельнічалі ў баях за Рэймс, падчас якіх горад быў моцна зьнішчаны. Армія ўдзельнічала ў бітва на Марне і на Эне. Аддзелы 3-й арміі пасьпяхова адбівалі ўсе атакі войскаў Антанты ў 1915 годзе. Таксама армія прымала ўдзел ў Бітве Нівэля. 3-я армія ўдзельнічала ў вясновым наступе і панесла цяжкія страты напрыканцы 1918 году ў баях з амэрыканскай арміяй.


== Баявы склад на 1914 год ==
XI Корпус (Генэрал ад інфантэрыі Ота фон Плюскаў)
XII (1-ы Каралеўскі Саксонскі) Корпус (Генэрал ад інфантэрыі Карл д'Эльса)
XIX (2-гі Каралеўскі Саксонскі) Корпус (Генэрал ад кавалерыі Максыміліян фон Лафэрт)
XII (Каралеўскі Саксонскі) Рэзэрвовы корпус (Генэрал ад артылерыі Ханс фон Кірхбах)


== Камандуючыя ==
Генэрал-палкоўнік Макс фон Хаўзэн (2.8.1914 — 12.9.1914)
Генэрал ад кавалерыі Карл фон Эйнэм (12.9.1914 — 18.1.1919)


== Глядзіце таксама ==
Баявы расклад Германскай імпэрскай арміі ў 1914 годзе


== Вонкавыя спасылкі ==
Die höchsten Kommandostellen des Heeres. auf www.deutsche-kriegsgeschichte.de (Stand: 16. April 2010)
Armee-Zeitung der 2. Armee. LLB Detmold


== Літаратура ==
Hermann Cron: Geschichte des Deutschen Heeres im Weltkriege 1914—1918. Siegismund, Berlin 1937 (Geschichte der Königlich Preußischen Armee und des Deutschen Reichsheeres 5).",be-tarask,Random,,https://be-tarask.wikipedia.org/?curid=177980,262,177980.0
,Старапрылуцкі палац,"Старапрылуцкі палац — знаходзіцца ў вёсцы Старая Прылука Ліпавецкага раёну ва Ўкраіне.
Аляксандар Барэцкі ў XVII стагодзьдзі пабудаваў у вёсцы палац, капліцу ды заклаў парк. У другой палове 19 стагодзьдзя палац быў перабудаваны Чэславам Здэхоўскім. Апошні ўладар Сяргей Мэрынг таксама перабудоўваў і аднаўляў палац. Цяпер ўжо невядома якім быў першапачатковы выгляд палацу, як і не вядома што зьмянялі Здэхоўскі ды Мэрынг.
Палац аздаблялі карціны старых нямецкай і гішпанскай школаў маляроў, а таксама работы Сьцімлера, Гротгера. Выстаўленыя на продаж сынам Здэхоўскага карціны ацэньваліся ў 100 000 срэбраных рублёў. Частка галерэі трапіла ў рукі царскага ўраду.
Цяпер ў палацы месьціцца Старапрылуцкая спэцыялізаваная агульнаадукацыйная школа-інтэрнат.


== Галерэя ==

		
			
			
		
		
			
			
		
		
			
			
		
		
			
			
		
.


== Вонкавыя спасылкі ==
Przyłuka // Słownik geograficzny Królestwa Polskiego i innych krajów słowiańskich. Tom IX: Poźajście — Ruksze. — Warszawa, 1888. — S. 217",be-tarask,Random,,https://be-tarask.wikipedia.org/?curid=168717,131,168717.0
,Шарпілаўка (Гомельская вобласьць),"Шарпі́лаўка — вёска ў Гомельскім раёне Гомельскай вобласьці, на правым беразе ракі Сож. Адміністрацыйны цэнтар Шарпілаўскага сельсавету. Насельніцтва 749 чал. (2004).
Знаходзяцца за 37 км на поўдзень ад Гомелю і за 15 км ад чыгуначнай станцыі Краўцоўка на лініі Гомель — Чарнігаў, каля аўтадарогі Новая Гута — Гомель.


== Гісторыя ==
Паводле пісьмовых крыніцаў вядомая з XVIII стагодзьдзя як вёска ў Рэчыцкім павеце Менскага ваяводзтва Вялікага Княства Літоўскага.
У выніку першага падзелу Рэчы Паспалітай (1772) апынулася ў складзе Расейскай імпэрыі. З 1775 року вёска знаходзілася ў валоданьні фэльдмаршала графа П. Румянцава-Задунайскага. З 1834 року валоданьне фэльдмаршала графа І. Паскевіча. У 1811 року ў Беліцкім павеце Магілёўскай губэрні. У 1833 року ў Хомінской эканоміі Гомельскага маёнтку. З 1880 року ў вёсцы працавала хлебазапасная крама. У 1897 року — школа граматы, хлебазапасная крама, 2 ветракі, 2 крупадзёрні, гамарня, карчма. У Дзятлавіцкай воласьці Гомельскага павету Магілёўскай губэрні. Дзейнічала народная вучэльня (у 1907 року 60 вучняў). У 1908 року дзейнічала царква.
У 1926 року працавалі паштовы пункт, школа, крама. З 8 сьнежня 1926 року цэнтар Шарпілаўскага сельсавету Дзятлавіцкага, з 4 жніўня 1927 року Гомельскага, з 10 лютага 1931 року Лоеўскага, з 25 сьнежня 1962 року Рэчыцкага, з 15 студзеня 1964 року Гомельскага раёнаў Гомельскай акругі (да 26 ліпеня 1930 року), з 20 лютага 1938 року Гомельскай вобласьці.
У 1930 року ў вёсцы працавалі 2 ветракі, 2 гамарні, 2 конныя крупадзёрні. У 1959 року цэнтар гаспадаркі «Міжрэчча».


== Насельніцтва ==
1788 — 62 жыхары
1798 — 73 жыхары
1811 — 28 двароў, 95 жыхароў мужчынскага полу
1833 — 97 рэвіскіх душ
1885 — 109 двароў, 492 жыхары
1897 — 147 двароў, 1021 жыхар (паводле перапісу)
1908 — 169 двароў, 1340 жыхароў
1926 — 246 двароў
1959 — 961 жыхар (паводле перапісу)
1999 — 747 жыхароў
2004 — 280 двароў, 749 жыхароў


=== Інфраструктура ===
У Шарпілаўцы знаходзяцца кравецкая майстэрня, сярэдняя школа, дом культуры, 2 бібліятэкі, дзіцячы санаторы «Верасок», комплексны прыёмны пункт, фэльчарска-акушэрскі пункт, дзіцячы сад-ясьлі, аддзяленьне сувязі, сталоўка, 5 крамаў, лазьня.


== Забудова ==
У вёсцы 280 жылых дамоў (2004). Плянаваньне складаецца са зьлёгку выгінастай доўгай, мэрыдыяннай скіраванасьці, вуліцы. Паралельна да яе на ўсходзе праходзіць кароткая вуліца, а на захадзе кароткая вуліца з завулкам. Жылыя хаты драўляныя, сядзібнага тыпу.


=== Вуліцы ===
40 гадоў Кастрычніка
50 гадоў Кастрычніка
Моладзевая
Савецкая
Цэнтральная


== Інфармацыя для турыстаў ==


=== Страчаная спадчына ===
Царква


== Вядомыя выхадцы ==
Анатоль Грачанікаў (1938—1991) — беларускі паэт, ляўрэат Дзяржаўнай прэміі Беларусі (1984), перакладнік, публіцыст, аўтар кніжак для дарослых і дзяцей
Марыя Зубчынская — заслужаная настаўніца Беларусі
Іван Мядзьведзеў — беларускі паэт
Іван Харламаў (1920—2003) — доктар пэдагагічных навук, прафэсар, акадэмік НАН Беларусі, заслужаны чалец Расейскай акадэміі адукацыі


== Крыніцы ==


== Літаратура ==
Гарады і вёскі Беларусі: Энцыклапедыя. Т. 1, кн. 1. Гомельская вобласць / С.В. Марцэлеў; рэдкал.: Г.П. Пашкоў (гал. рэд.) [і інш.]. — Менск: БелЭн, 2004. — 632 с.: іл. ISBN 985-11-0303-9.


== Вонкавыя спасылкі ==
Шарпілаўка, Radzima.org
Прагноз надвор’я ў в. Шарпілаўка(недаступная спасылка)",be-tarask,Random,,https://be-tarask.wikipedia.org/?curid=72693,485,72693.0
,Кугарчынскі раён,"Кугарчы́нскі раён (па-расейску: Кугарчинский район; па-башкірску: Күгәрсен районы) — адміністрацыйна-тэрытарыяльная адзінка на поўдні Башкартастану ў Расеі. Адміністрацыйным цэнтарам зьяўляецца вёска Мракава.


== Геаграфія ==
Кугарчынскі раён мяжуе зь Зілаірскім, Зіянчурынскім, Куюргазінскім, Мелеузаўскім і Бурзянскім раёнамі, а таксама з Арэнбурскай вобласьцю. Плошча раёну складае 3372,64 км².


== Гісторыя ==
Кугарчынскі раён быў утвораны ў 1930 годзе ў адпаведнасьці з пастановай УЦВК.


== Насельніцтва ==
Насельніцтва раёну па стане на 2017 год складала 28649 чалавек. Паводле перапісу 2010 году большасьць фармуюць башкіры (55,1%), далей ідуць расейцы (28,9%) і татары (13%).


== Крыніцы ==


== Вонкавыя спасылкі ==
 Кугарчынскі раён — сховішча мультымэдыйных матэрыялаў

Сайт раённай адміністрацыі. (рас.)",be-tarask,Random,,https://be-tarask.wikipedia.org/?curid=226040,105,226040.0
,Сусьветны саюз біржаў,"бі́ржаў — гандлёвая асацыяцыя Ангельшчыны, заснаваная ў кастрычніку 1961 году ў Парыжы (Францыя) ў якасьці Міжнароднага саюзу фондавых біржаў. Са студзеня 2014 году месьціцца ў горадзе Лёндане. На 2019 год ССБ прадстаўляла звыш 200 біржаў і 50 галоўных контрагентаў узаемаразьліку, у тым ліку 70 сябраў з 53 краінаў і 29 кампаньёнаў з 26 краінаў. На біржах-удзельніцах ССБ гандлявалі паямі амаль 48 000 прадпрыемстваў агульнай рынкавай вартасьцю звыш $70,2 трлн. За 2018 год гандаль на біржах-удзельніцах склаў каля $95 трлн. З кастрычніка 2016 году Сусьветны саюз біржаў выпускаў штомесячны он-лайн-часопіс «Фокус» пра будову рынкаў. == Кіраваньне == На 2019 год Рада кіраўнікоў ССБ налічвала 18 старшыняў біржаў, па 6 ад кожнай з 3 частак сьвету: 1) Амэрыка, 2) Азія і Ціхі акіян, 3) Афрыка, Блізкі Ўсход і Эўропа. Сусьветны саюз біржаў таксама ўлучаў: 5 камітэтаў — 1) агляду сяброўства, 2) кіраваньня і вылучэньня, 3) палітыкі, 4) працоўны, 5) фінансаў; 10 працоўных суполак — 1) галоўных контрагентаў узаемазаліку, 2) кібэрбясьпекі, 10) кіраваньня рызыкай прадпрыемства, 7) малых і сярэдніх прадпрыемстваў, 3) разьвіцьцёвага рынку, 8) статыстыкі, 9) устойлівасьці, 6) фізычнай бясьпекі, 4) фінансавай асьветы і пісьменнасьці, 5) фінансавай тэхналёгіі. == Удзельнікі == На 2019 год Сусьветны саюз біржаў налічваў 70 сябраў з 53 краінаў, у тым ліку 8 з Кітаю, 6 з ЗША, 3 зь Індыі, па 2 з ААЭ, Ізраілю і Тайваню: 37 з 25 краінаў Азіі — Абу-Дабійскі рынак каштоўных папераў і Дубайскі фінансавы рынак (Аб’яднаныя Арабскія Эміраты), Маскацкі рынак каштоўных папераў (Аман), Дакійская фондавая біржа (Банглядэш), Бахрэйнская біржа (Манама), Хашымінская фондавая біржа (Віетнам), Палестынская біржа і Тэль-Авіўская фондавая біржа (Ізраіль), Фондавая біржа Інданэзіі (Паўднёвая Джакарта), Бамбэйская фондавая біржа (Індыя), Нацыянальная фондавая біржа Індыі і Шматтаварная біржа Індыі (Мумбаі), Казахстанская фондавая біржа (Алматы), Біржа Катару (Доха), Карэйская біржа (Пусан), Кіпрская фондавая біржа (Нікасія), Ганконскія біржы і клірынг і Далянская таварная біржа (Кітай), Кітайская біржа фінансавых ф'ючарсаў (Шанхай) і Кітайскі дэпазытарый каштоўных папераў і ўзаемаразьлік (Пэкін), Шанхайская фондавая біржа і Шанхайская ф'ючарсная біржа (Кітай), Чжэнчжоўская таварная біржа і Шэньчжэнская фондава біржа (Кітай), Біржа Кувэйту, Біржа Малайзіі (Куала Лумпур), Саудаўская фондавая біржа (Рыяд), Сынгапурская біржа, Тайбэйская біржа (Тайвань) і Тайванская фондавая біржа (Тайбэй), Фондавая біржа Тайлянду (Бангкок), Біржа каштоўных папераў Тунісу, Біржа Стамбулу (Турэччына), Фондавая біржа Філіпінаў (Тагіг), Каломбская фондавая біржа (Шры-Ланка), Японская біржа (Токіё) і Аманская фондавая біржа (Ярданія); 2 з 2 краінаў Акіяніі — Аўстралійская біржа каштоўных папераў (Сыднэй), Новазэляндзкая біржа (Вэлінгтан); 7 з 7 краінаў Афрыкі — Біржа Касаблянкі (Марока), Найрабійская фондавая біржа (Кенія), Фондавая біржа Маўрыцыю (Порт Луі), Нігерыйская фондавая біржа (Лагас), Яганэсбурская фондавая біржа (Паўднёвая Афрыка), Дар-эс-Саламская фондавая біржа (Танзанія) і Эгіпецкая біржа (Каір); 5 з 5 краінаў Паўднёвай Амэрыкі — Гандлёвая біржа Буэнас-Айрэсу (Аргентына), Бразыльская біржа і прылавак (Сан-Паўлу), Фондавая біржа Калюмбіі (Багата), Фондавая біржа Лімы (Пэру) і Гандлёвая біржа Сант’яга (Чылі); 9 з 4 краінаў Паўночнай Амэрыкі — Бэрмудзкая фондавая біржа (Гамільтан), Дэпазытарны траст і клірынгавая карпарацыя (Нью-Ёрк), Карпарацыя клірынгу апцыёнаў (Чыкага), Міжкантынэнтальная біржа (Атланта), Насдак (Нью-Ёрк), Чыкаская біржа апцыёнаў (штат Іліной) і Чыкаская таварная біржа (ЗША), Таронцкая і Манрэальская біржы (Канада), Мэксыканская фондавая біржа (Мэхіка); 10 з 10 краінаў Эўропы — Лёнданская фондавая біржа (Ангельшчына), Гішпанскія біржы і рынкі (Мадрыд), Біржа Атэнаў (Грэцыя), Біржа Люксэмбургу, Біржа Мальты, Осьляўская біржа (Нарвэгія), Эўранэкст (Амстэрдам, Нідэрлянды), Нямецкая біржа (Франкфурт-на-Майне), Маскоўская біржа (Расея), Швайцарская біржа (Цюрых). Таксама ў якасьці кампаньёнаў у ССБ удзельнічала 29 біржаў з 26 краінаў: 11 з 9 краінаў Азіі — Дубайская біржа золата і тавараў (ААЭ), Чытагонская фондавая біржа (Банглядэш), Ханойская фондавая біржа (Віетнам), Біржа тавараў і вытворнікаў Інданэзіі (Цэнтральная Джакарта), Індыйская таварная біржа (Сурат, штат Гуджарат), Прылавак Ірану і Таварная біржа Ірану (Тэгеран), Тэгеранская фондавая біржа (Іран), Агульнанацыянальная сыстэма перадачы паёў невялікіх прадпрыемстваў (Пэкін, Кітай), Бэйруцкая фондавая біржа (Лібан) і Нэпальская фондавая біржа (Катманду); 1 з 1 краіны Акіяніі — Нацыянальная фондавая біржа Аўстраліі (Сыднэй); 5 з 5 краінаў Афрыкі — Бацванская фондавая біржа (Габаронэ), Рэгіянальная біржа каштоўных папераў (Абіджан, Кот д’Івуар), Намібійская фондавая біржа (Ўіндгук), Біржа расцэнак дылераў фінансавага рынку (Лагас, Нігерыя) і Біржа Мэрдж (востраў Ідэн, Сэйшэлы); 1 з 1 краіны Паўднёвай Амэрыкі — Ф'ючарсная біржа Расарыё (Аргентына); 7 з 7 краінаў Паўночнай Амэрыкі — Барбадоская фондавая біржа (Брыджтаўн), Маямская біржа апцыёнаў (Прынстан, штат Нью-Джэрзі, ЗША), Фондавая біржа Кайманавых астравоў (Джордж Таўн), Нацыянальная фондавая біржа (Санта-Ана, Коста-Рыка), Галяндзка-карыбская біржа каштоўных папераў (Вілемстад, Кюрасао), Фондавая біржа Панамы і Ямайская фондавая біржа (Кінгстан); 3 з 3 краінаў Эўропы — Міжнародная фондавая біржа (Порт Сьвятога Пятра, Гернсі), Санкт-Пецярбурская міжнародная таварна-сыравінная біржа (Расея) і Бухарэсцкая фондавая біржа (Румынія). == Мінуўшчына == 12-13 кастрычніка 1961 году ў Лёндане (Ангельшчына) адбылася Нарада эўрапейскіх фондавых біржаў. На ёй Аб’яднаньне швайцарскіх фондавых біржаў і 8 фондавых біржаў іншых краінаў Заходняй Эўропы — Амстэрдамская (Нідэрлянды), Брусэльская (Бэльгія), Венская (Аўстрыя), Лёнданская, Люксэмбурская, Мадрыдзкая (Гішпанія), Мілянская (Італія) і Парыская (Францыя) — «вырашылі стварыць Міжнародны саюз фондавых біржаў» (МСФБ), які займеў сядзібу ў Парыжы. У студзені 1975 году старшыня Нью-Ёрскай фондавай біржы Джэймз Нідэм правёў 1-е паседжаньне Дарадчага камітэту з удзелам былых старшыняў МСФБ і кіраўніка Працоўнага камітэту для вызначэньня каштарысу і прадметаў абмеркаваньня на штогадовай сустрэчы і агульным сходзе. У 1989 годзе Дарадчы камітэт стаў засядаць тройчы на год. У 1991 годзе старшыня НЁФБ Джон Філан перайменаваў Дарадчы камітэт у Выканаўчы, у які ўлучыў старшыняў біржаў, каторыя дагэтуль ня былі старшынямі МСФБ. У склад Выканаўчага камітэту ўпершыню ўвайшлі прадстаўнікі ад біржаў па-за Эўропай. За 1990—1995 гады ў МСФБ уступілі біржы з краінаў Азіі і Ўсходняй Эўропы, дзе адбыўся пераход да рынкавай гаспадаркі. У 1995 годзе Выканаўчы камітэт стаў складацца з 14 сябраў ад 3 частак сьвету — Азіі з Акіяніяй, Амэрыкі і Эўропы з Афрыкай. Сяброўства ў камітэце перастала быць пастаянным. Старшыню МСФБ, яго намесьніка і кіраўніка Працоўнага камітэту пачалі мяняць кожныя 2 гады з разьмеркаваньнем пасадаў між 3 часткамі сьвету. У 2001 годзе Штогадовы зьезд у Мадрыдзе (Гішпанія) зьмяніў назву МСФБ на Сусьветны саюз біржаў (ССБ). Выканаўчы камітэт перайменавалі ў Раду кіраўнікоў. У кастрычніку 2002 году Агульны сход ухваліў павелічэньне складу Рады кіраўнікоў да 15 асобаў. У студзені 2014 году ССБ пераехала ў Лёндан. == Крыніцы == == Вонкавыя спасылкі == Зваротная сувязь (анг.) // Сусьветны саюз біржаў, 2019 г. Праверана 16 траўня",be-tarask,Random,,https://be-tarask.wikipedia.org/?curid=211256,1000,211256.0
,Бурос,"Бурос (па-швэдзку: Borås) — горад на захадзе Швэцыі ў ляндскапе Вэстэр’ётлянд, у лэне Вэстра Ёталянд, цэнтар камуны Бурос. Значны цэнтар вытворчасьці тэктстылю. Насельніцтва на 31 сьнежня 2015 году — 71 700 чалавек.


== Гісторыя ==

Бурос быў заснаваны ў 1621 годзе каралём Густавам II Адольфам. Горад 4 разы згараў ушчэнт: у 1681, 1727, 1822 і 1827 гадах. З другой паловы XIX стагодзьдзя ў горадзе заснавана некалькі тэкстыльных фабрык, што паспрыяла разьвіцьцю гораду й росту насельніцтва.


== Славутасьці ==
Царква Каролічуркан (у гонар Карла XI; 1669) — найстарэйшы будынак Буросу
Буроскі заапарк
Музэй тэкстылю
Музэй спорту


== Крыніцы ==",be-tarask,Random,,https://be-tarask.wikipedia.org/?curid=113372,98,113372.0
,Плянэта зямнога тыпу,"Плянэта зямнога тыпу — плянэта, якая складаецца пераважна з сылікатаў, горных пародаў або мэталаў. Да плянэтаў зямной групы ў Сонечнай сыстэме адносяць нутраныя плянэты, найбліжэйшыя да Сонца, як то Мэркур, Вэнэра, Зямля і Марс. Сярод астраномаў, якія абапіраюцца на геафізычнае вызначэньне плянэты, два ці тры спадарожнікі планятарнай масы — Месяц, Іё і часам Эўропа — таксама часам зважаюцца плянэтамі зямной групы. Вялікія каменныя астэроіды Паляда і Вэста таксама часам дадаюцца да ліку такіх плянэтаў, але зрэдку. Плянэты зямной групы звычайна вывучаюцца геолягамі, астраномамі і геафізыкамі.


== Асноўныя характарыстыкі ==
Плянэты зямной групы валодаюць высокай шчыльнасьцю і складаюцца пераважна з сылікатаў і мэталічнага жалеза (у адрозьненьне ад газавых плянэт і каменна-ледзяных карлікавых плянэт, аб’ектаў пояса Койпэра і аблокі Аорта). Найбольшая плянэта зямной групы — Зямля — больш чым у 14 разоў саступае па масе найменш масіўнай газавай плянэце — Уран, але пры гэтым прыкладна ў 400 раз масіўней найбольшага вядомага аб’екта пояса Койпэра.
Плянэты зямной групы складаюцца галоўным чынам зь кіслароду, крэмнію, жалеза, магнію, алюмінію і іншых цяжкіх элемэнтаў.
Усе плянэты зямной групы маюць наступную будову:

У цэнтры ядро з жалеза з дамешкам нікеля.
Мантыя, складаецца з сылікатаў.
Кара, якая ўтварылася ў выніку частковага плаўленьня мантыі і якая складаецца таксама з сылікатных парод, але ўзбагачаная несумяшчальнымі элемэнтамі. З плянэт зямной групы кары няма ў Мэркура, што тлумачаць яе разбурэньнэм у выніку мэтэарытнай бамбардзіроўкі. Зямля адрозьніваецца ад іншых плянэт зямной групы высокай ступеньню хімічнай дыфэрэнцыяцыі рэчыва і шырокім распаўсюджваньнем гранітаў у кары.
Дзьве далёкія плянэты зямной групы (Зямля і Марс) маюць спадарожнікі і (у адрозьненьне ад усіх плянэт-гігантаў) ні адна зь іх ня мае кольцаў.


== Экзаплянэты зямнога тыпу ==

Лічыцца, што землепадобныя плянэты найбольш спрыяльныя для ўзьнікненьня жыцьця, таму іх пошук прыцягвае пільную ўвагу грамадзкасьці. Так у сьнежні 2005 году навукоўцы з Інстытуту касьмічных навук (Пасадэна, Каліфорнія) паведамілі аб выяўленьні падобнай да Сонца зоркі, вакол якой мяркуецца, фармуюцца скалістыя плянэты. У далейшым былі выяўленыя плянэты, якія толькі ў некалькі разоў масіўней за Зямлю і, верагодна, павінны мець цьвёрдую паверхню.
Прыкладам экзаплянэты зямнога тыпу можа служыць Супэрзямля. У цяперашні час (на кастрычнік 2009 году) знойдзена 28 Супэрземляў.


== Крыніцы ==",be-tarask,Random,,https://be-tarask.wikipedia.org/?curid=94674,348,94674.0
,Павал Люцько,"Павал Люцько (нарадзіўся 1 ліпеня 1987 году) — колішні беларускі футбаліст, абаронца.


== Кар’ера ==
Выхаванец менскага РВАР. Пазьней гуляў за дубль менскага «Дынама». У 2005 годзе перайшоў у склад жодзінскага «Тарпэда», але і там пераважна гуляў за дубль. Цягам двух гадоў згуляў 6 матчаў у асноўнай камандзе. Улетку 2007 году далучыўся да «Віцебску», і ў 2010 годзе нарэшце замацаваўся ў асноўным складзе. Сэзон 2011 году правёў у складзе клюбу СКВІЧ, а пачынаючы з 2012 году абараняў колеры мікашэвіцкага «Граніта». У сэзоне 2012 году быў трывалым гульцом асновы, а сэзон 2013 году быў вымушаны цалкам прапусьціць праз траўмы. У 2014 годзе вярнуўся на поле, але пачаў толькі выходзіць на замену.
У лютым 2015 году падпісаў кантракт з «Гомлем». Аднак, праз траўмы вымушаны быў прапусьціць увесь сэзон 2015 году, па заканчэньні якога пакінуў Гомель. У траўні 2016 году стаў гульцом «Смаргоні».
У лютым 2017 году падпісаў кантракт зь «Белшынай». Пачынаў сэзон 2017 году ў якасьці асноўнага гульца бабруйчанаў, але ў чэрвені страціў месца ў асноўным складзе. У жніўні 2017 году вярнуўся ў «Смаргонь». У 2018 годзе не выходзіў на поле і ў ліпені пакінуў каманду.
У сэзоне 2019 году ўвайшоў у трэнэрскі штаб «Смаргоні». Пазьней перайшоў на адміністрацыйную працу ў клюбе, выконваў абавязкі дырэктара, а ў ліпені 2020 году быў зацьверджаны на пасадзе дырэктара клюбу. Пад ягоным кіраўніцтвам «Смаргонь» у пачатку 2021 году пагадзіліся заняць месца ў Найвышэйшай лізе, а пасьля вылету вярнулася туды праз год ужо з спартовых чыньнікаў. У 2022 годзе ў структуры клюбу была таксама заснаваная жаночая каманда.


== Статыстыка ==


== Крыніцы ==


== Вонкавыя спасылкі ==
Профіль на сайце «Гомелю» (рас.)
Статыстыка «ПБ-Инфо» (рас.)",be-tarask,Random,,https://be-tarask.wikipedia.org/?curid=164856,268,164856.0
,Грунвальдзкая бітва (неадназначнасьць),"Назву Гру́нвальдзкая бі́тва маюць:

Грунвальдзкая бітва — бітва паміж аб’яднанымі войскамі Вялікага Княства Літоўскага і Польшчы, з аднаго боку, і войскамі Тэўтонскага Ордэна, з другога, якая адбылася 15 ліпеня 1410 году ў раёне вёсак Грунвальд, Танэнбэрг, Ульнова і Ладзьвігова
«Грунвальдзкая бітва. 600 год» — беларуская юбілейная манэта Нацыянальнага Банку Беларусі, уведзеная ў абарачэньне 7 ліпеня 2010 году
«Грунвальдзкая бітва, 600-годзьдзе» — летувіская юбілейная манэта Нацыянальнага Банку Летувы, уведзеныя ў абарачэньне 29 чэрвеня 2010 году
«Грунвальдзкая бітва, 600-годзьдзе» — украінская юбілейная манэта Нацыянальнага Банку Ўкраіны, уведзеная ў абарачэньне 14 ліпеня 2010 году
«Бітва пад Грунвальдам» — карціна Яна Матэйкі",be-tarask,Random,,https://be-tarask.wikipedia.org/?curid=82864,98,82864.0
,Глыбочыца (Гомельская вобласьць),"Глыбо́чыца — вёска ў Чачэрскім раёне Гомельскай вобласьці Беларусі. Уваходзіць у склад Аторскага сельсавету. Насельніцтва 110 чал. (2004). Знаходзіцца за 4 км на паўночны захад ад места Чачэрск, за 41 км ад чыгуначнай станцыі Буда-Кашалёўская (лінія Гомель — Жлобін), за 69 км ад Гомелю.
На поўнач і ўсход мэліярацыйныя каналы, злучаныя з ракой Чачора (прыток ракі Сож).


== Гісторыя ==
Выяўленыя археолягамі магільнік (75 насыпаў, за 1 км на поўдзень ад вёскі) і магільнік (30 насыпаў за 1,5 км на поўдзень ад вёскі, ва ўрочышчы Школьная лінія) сьведчаць пра засяленьне гэтых месцаў з даўніх часоў. Паводле пісьмовых крыніц вядомая з пачатку XV стагодзьдзя. У 1493 пазначана як паселішча ў Менскім ваяводзтве Вялікага Княства Літоўскага. У 1704 2 дымы, у 1726 5 дымоў у Отарскім войтаўстве Чачэрскага староства.
Пасьля Першага падзелу Рэчы Паспалітай (1772) у складзе Расейскай імпэрыі. Паводле рэвізіі 1858 году ў Чачэрскай воласьці Гомельскага павету Магілёўскай губэрні. З 1880 дзейнічала хлебазапасная крама. Паводле перапісу 1897 году дзейнічала хлебазапасная крама, 2 ветраныя млыны, карчма. У 1909 — 461 дзесяціна зямлі.
У часе нямецкай акупацыі ў 1918 у вёсцы была створаная Новачачэрская краёвая Рада сялянскіх і салдацкіх дэпутатаў. У 1926 працавалі паштовае аддзяленьне, школа. З 8 сьнежня 1926 да 25 траўня 1961 — цэнтар Глыбочыцкага сельсавету Чачэрскага раёну Гомельскай (да 26 ліпеня 1930 году) акругі, з 20 лютага 1938 году Гомельскай вобласьці. У 1929 арганізаваны калгас. 61 жыхар загінуў на франтох Вялікай Айчыннай вайны. У 1971 у вёску пераселена частка жыхароў няіснага ў наш час мястэчка Пціч. У складзе калгасу «Сьцяг камунізму» (цэнтар — вёска Отар). Разьмяшчаліся Дом культуры, аддзяленьне сувязі, бібліятэка, фэльчарска-акушэрскі пункт. 1 сьнежня 2009 году сельсавет, у які ўваходзіць вёска, перайменаваны з Чачэрскага ў Аторскі.


== Насельніцтва ==
XVIII стагодзьдзе: 1704 — 4 дымы; 1726 — 5 дымоў
XIX стагодзьдзе: 1858 — 30 двароў, 133 жыхары; 1897 — 51 двор, 377 жыхароў (паводле перапісу)
XX стагодзьдзе: 1909 — 61 двор, 438 жыхароў; 1926 — 65 жыхароў; 1959 — 506 жыхароў (паводле перапісу)
XXI стагодзьдзе: 2004 — 68 гаспадарак, 110 жыхароў


== Крыніцы ==


== Літаратура ==
Гарады і вёскі Беларусі: Энцыклапедыя. Т. 2, кн. 2. Гомельская вобласць / С.В. Марцэлеў; рэдкал.: Г.П. Пашкоў (гал. рэд.) [і інш.]. — Менск: БелЭн, 2005. — 520 с.: іл. ISBN 985-11-0330-6. С. 484",be-tarask,Random,,https://be-tarask.wikipedia.org/?curid=118020,371,118020.0
,Кошыцкі дзяржаўны тэатар,"Кошыцкі дзяржаўны тэатар (па-славацку: Národné divadlo Košice) — опэрны тэатар у цэнтры гораду Кошыцэ, Славаччына.
Будынак быў пабудавана ў стылі нэабарока паводле праектаў Адольфа Лянга ў 1879—1899 гадох на месцы старога будынка. Цырымонія адкрыцтця адбылася 28 верасьня 1899 году.
Інтэр’ер тэатру багата ўпрыгожаны арнамэнтамі тынкоўкі. Этап мае ліра-падобную форму. Столь будынка ўпрыгожваюць сцэны з трагедыяў Ўільяма Шэксьпіра «Атэлё», «Рамэо і Джульета», «Кароль Лір» і «Сон у летнюю ноч».


== Вонкавыя пасылкі ==
Афіцыйны сайт тэатру  (славацк.)",be-tarask,Random,,https://be-tarask.wikipedia.org/?curid=113913,76,113913.0
,Станіслаў (неадназначнасьць),"Станіслаў — мужчынскае імя.


== Тапонімы ==


=== Беларусь ===
Станіслаў — пасёлак у Краснапольскім раёне Магілёўскай вобласьці


=== Польшча ===
Станіслаў-Горны — вёска ў Вадавіцкім павеце Малапольскага ваяводзтва
Станіслаў-Дольны — вёска ў Вадавіцкім павеце Малапольскага ваяводзтва


=== Украіна ===
Станіслаў — сяло ў Белазэрскім раёне Хэрсонскай вобласьці
Станіслаў — рака ва Ўкраінскіх Карпатах, прыток Чорнай Цісы
Станіслаў — батанічны заказьнік у Закарпацкай вобласьці
Станіслаў — назва гораду Івана-Франкоўску з 1662 па 1920 і з 1939 да 1962 году",be-tarask,Random,,https://be-tarask.wikipedia.org/?curid=237588,79,237588.0
,Бітва за Ўлёру,"Бітва за Ўлёру, Вайна за Ўлёру (па-альбанску: Lufta e Vlorës, па-італьянску: Guerra di Valona) ці Вайна 1920 году (па-альбанску: Lufta e Njëzetës) — вайна паміж княствам Альбанія і каралеўствам Італія, якая працягвалася з 4 чэрвеня па 3 верасьня 1920 году на тэрыторыі Паўднёвай Альбаніі і вобласьці Ўлёра. Альбанскія паўстанцы, якімя саступалі па колькасьці і ўзбраеньні італьянцам, здолелі атрымаць перамогу і прызнаньне незалежнасьці Альбаніі: абмеркаваньне граніц маладой дзяржавы на Парыскай мірнай канфэрэнцыі скончылася толькі пасьля заканчэньня вайны за Ўлёру. Гэты канфлікт лічыцца пераломным у гісторыі незалежнасьці Альбаніі.


== Пачаткі канфлікту ==
У 1915 годзе Італія падпісала сакрэтную Лёнданскую дамову, па якой абавязвалася ўступіць у вайну супраць Нямеччыны і Аўстра-Вугоршчыны ў абмен на шэраг тэрытарыяльных саступак пасьля вайны. У лік абяцаных тэрыторыяў уваходзілі Валёна (цяпер Влёра) і востраў Сазэно (цяпер Сазані), а будучыня самой Альбаніі заставалася пад пытаньнем: у пэрспэктыве Антанта магла дамагчыся падзелу значнай часткі Альбаніі паміж Сэрбіяй, Чарнагорыяй і Грэцыяй, а частку альбанскіх тэрыторыяў абвясьціць нэўтральнай зонай або зусім аддаць Італіі. На Парыскай мірнай канфэрэнцыі, якая прайшла ў 1919—1920 гады, саюзьнікі доўгі час не маглі вызначыцца з нагоды межаў Альбаніі, але пры гэтым не сумняваліся ў правах Італіі на Ўлёру. Прэм’ер-міністар Франчэска Ніці лічыў, што саюзьнікі падтрымаюць далучэньне альбанскіх зямель да Італіі.


== Хада канфлікту ==
Альбанскі ўрад не прызнаваў прэтэнзій Італіі і не жадаў ісьці на саступкі. 4 чэрвеня альбанцы запатрабавалі ад Італіі адмовіцца ад прэтэнзій на Ўлёру і перадаць кіраваньне горадам і вобласьцю Альбаніі, на што генэрал Сэціма Пьячэнціні адказаў адмовай. Альбанцы абвясьцілі аб стварэньні Нацыянальнага камітэту абароны пад кіраўніцтвам Казіма Качулі і пачалі зьбіраць добраахвотнікаў для абароны сваіх земляў. Камандзірам атрада колькасьцю ў 4 тысячы чалавек стаў Ахмет Лепеньца. Альбанскія паўстанцы былі дрэнна ўзброеныя: не ва ўсіх было агнястрэльная ці нават халодная зброя, хтосьці ўзбройваўся палкамі і камянямі. Ім супрацьстаялі 20 тысячаў навучаных італьянскіх салдат, узброеных артылерыяй і якія мелі падтрымку з мора.
Альбанцы завязалі баі ў рэгіёне Ўлёра, а неўзабаве мяцежнікаў падтрымалі і добраахвотнікі зь іншых буйных альбанскіх гарадоў. Імклівы націск альбанцаў не дазволіў італьянцам перакінуць падмацаваньня, а мяцежнікі ўзялі горад Влёра ў аблогу. 2 жніўня 1920 Італія падпісала дамову з Альбаніяй і пагадзілася вывесьці свае войскі і адмовіцца ад прэтэнзій на Ўлёру. 5 жніўня было абвешчана спыненьне агню, што паклала канец узброеным сутыкненьням.


== Расклад сілаў ==


=== Альбанія ===


=== Італія ===


== Крыніцы ==",be-tarask,Random,,https://be-tarask.wikipedia.org/?curid=173617,381,173617.0
,Крапіўна (Віцебская вобласьць),"Крапі́ўна (па-расейску: Крапивно) — вёска ў Аршанскім раёне Віцебскай вобласьці. Знаходзіцца за 8 кілямэтраў на ўсход ад Воршы, паўночнай сваёй мяжой выходзіць да аўтадарогі Ворша — Дуброўна — М1 (Р22). Вёска месьціцца на абодвух берагах ракі Крапівенкі непадалёк ад упадзеньня яе ў Дняпро. Цэнтар Крапівенскага сельсавету.


== Гісторыя ==
На полі блізу Крапіўна, на ўчастку паміж рэкамі Крапівенка і Дняпро, у 1514 годзе адбылася бітва паміж войскамі ВКЛ і Маскоўскага княства. Канстантын Астроскі камандаваў войскамі ВКЛ, каторыя здабылі пераканаўчую перамогу над войскамі Маскоўскага княства.


== Насельніцтва ==
2010 год — 647 чалавек
1999 год — 767 чалавек
1857 год — 254 чалавек (сяло і вёска)


== Асобы ==
Леанід Засьценскі — беларускі вучоны ў галіне лясной гаспадаркі, доктар сельскагаспадарчых навук


== Славутасьці ==
Царква Сьвятога Аляксандра Неўскага (другая палова XIX ст)


== Страчаная спадчына ==
Царква Нараджэньня Божай Маці


== Крыніцы ==


== Вонкавыя спасылкі ==
Крапіўна  , Radzima.org",be-tarask,Random,,https://be-tarask.wikipedia.org/?curid=87009,149,87009.0
,Гомельскае аддзяленьне Беларускай чыгункі,"Транспартнае рэспубліканскае ўнітарнае прадпрыемства «Гомельскае аддзяленьне Беларускай чыгункі» знаходзіцца на важнейшым стратэгічным скрыжаваньні, якое зьвязвае шляхі з усходу на захад, праз Гомель ажыцьцяўляюцца сувязі з Масквой, Санкт-Пецярбургам, Кіевам, Менскам, многімі іншымі буйнымі гарадамі і прамысловымі рэгіёнамі блізкага і далёкага замежжа. Разьмешчана на тэрыторыі Гомельскай вобласьці; мяжуе з Расеяй і Украінай.


== Гісторыя ==
Упершыню на тэрыторыі Гомельшчыны чыгуначная лінія прайшла ў 1873 годзе ад станцыі Нова-Вілейск да Гомеля, а ў 1874 годзе ад Гомеля да Ромны (Украіна). Здадзеныя ў дзеяньне першыя ўчасткі Менск-Жлобін і Гомель-Жлобін Ландвара-Роменскай чыгункі (у 1877 годзе перайменавана ў Лібава-Роменскую).
У 1874 годзе — здадзены ў эксплуатацыю ўчастак Гомель-Церахоўка. Участак ад Чырвонага Берага да станцыі Церахоўка Лібава-Роменскай чыгункі і цяпер уваходзіць у Гомельскае аддзяленьне Беларускай чыгункі.
У 1873 годзе ў Гомелі пабудаваны Галоўныя майстэрні па рамонту рухомага саставу, тармазоў, спецабсталявання. З 1928 года гэта — паравозавагонарамонтны завод (ПВРЗ), цяпер ВРЗ. 16 лістапада 1873 — пабудавана паравознае дэпо Гомель.
Другі напрамак Гомельскага аддзяленьня пачаў разьвівацца з адкрыцьця ў 1886 годзе Лунінец-Гомельскай і ў 1887 годзе Гомель-Бранскай чыгуначных ліній, якія ўвайшлі ў склад Палескіх чыгунак, управа якіх знаходзілася ў Вільні. Уведзеная ў работу лініі Лунінец-Гомель, Гомель-Бранск. Станцыя Гомель з гэтага моманту становіцца чыгуначным вузлом.
У 1878 годзе ў Гомелі пачала працаваць Гомельская чыгуначная тэхнічная вучэльня. Вучэльня разьмяшчалася ў аднапавярховым драўляным спэцыяльна пабудаваным для яго будынку з боку вакзала. У 1919 годзе яна была перанайменаваная ў Гомельскі чыгуначны тэхнікум (адна з найстарэйшых сярэднетэхнічных навучальных устаноў Беларусі).
1902 год — уступіў у строй участак Віцебск-Жлобін.
1911 год — участак Васілевічы-Хвойнікі.
1915—1916 гады — участак Славечна-Каленкавічы-Жлобін.
Для павелічэньня прапускной здольнасьці будуюцца другія пуці на ўчастках Гомель-Шчорс (1902 г.), Гомель-Лунінец (1904 г.), Гомель-Бранск (1913 г.), Жлобін-Ворша, Жлобін-Асіповічы (1915 г.).
1919 год — створана Заходняя чыгунка з управю ў г. Гомелі.
1936 год — у выніку разбуйненьня чыгунак з Заходняй чыгункі вылучылася Беларуская чыгунка.
У 1953 годзе ў траўні, з мэтай паляпшэньня кіраваньня рабочай і гаспадарчай дзейнасьцю транспарту БССР, аб’ядналі Беларускую і Менскую чыгункі з управаю ў Менску, а ў вызваленым будынку ўправы дарогі ў Гомелі (вул. Кірава) быў адкрыты Беларускі інстытут інжынераў чыгуначнага транспарту (БІІЧТ, цяпер БелДУТ).
На падставе пастановы Савета міністраў СССР ад 19.09.1946 г. ""Аб арганізацыі аддзяленьняў чыгунак загадам МШЗ ад 23.09.1946 года на базе двух аддзяленьняў Гомельскага і Жлобінскага і Каленкавіцкага пададдзела арганізавана Гомельскае аддзяленьне Беларускай чыгункі.


== Сучасны стан ==
У распараджэньні Гомельскага аддзяленьня амаль дзевяцьсот кіламетраў галоўных, станцыйных і пад’язных пуцей, дэпо, шматлікія станцыі і паўстанкі, разьезды і пераезды, вакзалы, дыстанцыі пуці, сігналізацыі і сувязі, пагрузачна-разгрузачных работ, электра- і водазабеспячэньня, санаторый-прафілакторый, дзіцячы аздараўленчы лягер, прадпрыемствы гандлю і харчаваньня, іншыя аб’екты вытворчай і сацыяльнай інфраструктуры.


== Структурныя падраздзяленні ==
Станцыі

Гомель
Жлобін
Каленкавічы
Барбароў
Лякаматыўныя дэпо

Лякаматыўнае дэпо Гомель
Лякаматыўнае дэпо Жлобін
Лякаматыўнае дэпо Каленкавічы
Вагонныя дэпо

Гомельскае вагоннае дэпо
Жлобінскае вагоннае дэпо
Дыстанцыі пуці

Гомельская дыстанцыя дароі
Жлобінская дыстанцыя дарогі
Каленкавіцкая дыстанцыя дарогі
Дыстанцыі сігналізацыі і сувязі

Гомельская дыстанцыя сігналізацыі і сувязі
Жлобінская дыстанцыя сігналізацыі і сувязі
Каленкавіцкая дыстанцыя сігналізацыі і сувязі
Іншыя прадпрыемствы

Гомельская дыстанцыя ахоўных лесанасаджэньняў
Гомельская дыстанцыя грамадзянскіх збудаваньняў
Гомельская дыстанцыя электразабесьпячэньня
Гомельскі вагонны ўчастак
Прамывачна-прапарачная станцыя Барбароў
Аддзел матэрыяльна-тэхнічнага забеспячэньня
Гомельская база (транспартная)
Вакзал станцыі Гомель
Культурна-спартыўны комплекс
Санаторый
Даччыныя прадпрыемствы

Сельскагаспадарчае рэспубліканскае даччынае унітарнае прадпрыемства «Крынкі Ашра»
ТЭП «Гомельчыгунтранс»


== Начальнікі Гомельскага аддзяленьня ==
Аляксандр Мікалаевіч Лажкоў (1946—1955)
Ільля Сьпірыдонавіч Таранюк — (1955—1959)
Пётар Аляксандравіч Сыцко —(1959—1961)
Іван Якаўлевіч Сушкоў — (1961—1976)
Аркадзь Сяргеевіч Блізьнюк — (1976—1984)
Мікалай Аўрамавіч Гуд — (1984—1992)
Аляксандар Пятровіч Удодаў — (1992—2012)
Рыгор Уладзімеравіч Дворак — (2013 — ц.ч.).


== Літаратура ==
История Белорусской железной дороги из XIX века в век XXI. / В. В. Яновская и др. — Минск: «Мастацкая літаратура», 2012. — 955 с ISBN 978-985-02-1375-4.
Железная дорога Беларуси: История и современность. В. Г. Рахманько, А. В. Бессольнов, В. А. Шоба и др. Под общей редакцией В. Г. Рахманько. — Мн.: ОДО «Триолета», 2001. — 488 с ISBN 985-6533-02-3.",be-tarask,Random,,https://be-tarask.wikipedia.org/?curid=280917,633,280917.0
,Тодар Лебяда,"То́дар Лебяда́ (сапр. — Пётар Фёдаравіч Шыро́каў; 6 студзеня 1917, Віцебск — пач. 1970, Воршава, Пуцяцінскі раён, Разанская вобласьць) — беларускі драматург, паэт, празаік. Аўтар першага антыбальшавіцкага твору ў беларускай драматургіі.


== Біяграфія ==
Нарадзіўся ў Віцебску ў сям’і рабочага і правадніцы на чыгунцы. Скончыў Віцебскую сямігадовую школу і чыгуначнае рамеснае вучылішча. У 1933 паступіў у Менскі пэдагагічны інстытут. У інстытуце знаёміцца і сябруе з Уладзімерам Клішэвічам, Масеем Сяднёвым, Якубам Ермаловічам, Міколам Гваздовым і іншымі аўтарамі-пачаткоўцамі. 31 кастрычніка 1936 разам зь іншым адзінаццацьцю студэнтамі інстытуту быў беспадстаўна абвінавачаны ў буржуазным нацыяналізьме і арыштаваны. Асуджаны Вярхоўным судом БССР на 5 гадоў зьняволеньня. Быў накіраваны ва Ўхтпечляг (Сыбірская вобласьць).
У 1940 па хадайніцтве жонкі Б. Цыпінай быў перавезены ў Менск, «для перагляду справы», а зь Менску адпраўлены ў Ігумен, дзе знаходзіўся да пачатку Вялікай Айчыннай вайны. У час акупацыі жыў зь сям’ёй у Віцебску. У 1943—1944 рэдактар газэты «Беларускае слова». У гэтыя гады напісаў асноўныя свае творы. У 1944 выехаў у Нямеччыну. У 1945 вярнуўся на радзіму. У траўні 1947 паўторна арыштаваны і асуджаны ваенным трыбуналам войск МУС па Менскай вобласьці на 25 гадоў пазбаўленьня волі. Пакараньне адбываў ў сыбірскіх канцлягерах.
30 жніўня 1956 быў вызвалены з-пад варты, а ў 1960 прыехаў у Слонім, дзе працаваў рэзчыкам паперы на картоннай фабрыцы «Альбэртын». Тут напісаў п’есу ў трох актах «У нас, на Гродзеншчыне» і некалькі аднаактовых п’есак: адна зь іх — «Людзі ва Хрысьце» — была надрукавана ў слонімскай раёнцы «Вольная праца». 1 студзеня 1962 звольніўся з працы і пераехаў у Ігумен, дзе ўладкаваўся на працу сакратар-машыністам у рэдакцыю раённай газэты «Ўперад». У канцы 1962 выехаў зь Беларусі на Разаншчыну да знаёмай жанчыны, зь якой пражыў сем гадоў. Хварэў на сэрца, перанёс два інфаркты.
Памёр у пачатку 1970. Пахаваны ў пасёлку Воршава Пуцяцінскага раёну Разанскай вобласьці. Рэабілітаваны 12 ліпеня 1989.


== Творчасьць ==
Пісаў вершы, апавяданьні, драматычныя творы. У 1933—1936 свае нарысы і вершы публікаваў у газэтах «Віцебскі рабочы», «Савецкая Беларусь», «Піянэр Беларусі».
У часе акупацыі напісаў свае асноўныя творы, у тым ліку п’есу «Загубленае жыцьцё» — першы антыбальшавіцкі твор у беларускай драматургіі. П’еса была пастаўленая ў 1943 годзе В. Селях-Качанскім у Менскім гарадзкім тэатры (паводле М. Сяднёва, у Віцебскім драматычным тэатры). У 1952 выйшла асобным выданьнем ў Канадзе.
У 1944 апублікаваў свой першы паэтычны зборнік «Песьні выгнаньня», у які ўвайшлі вершы, напісаныя паэтам у сталінскіх лягерах.
Аўтар п’есы «У нас, на Гродзеншчыне», прысьвечанай вясковаму жыцьцю. Пісаў гумарыстычныя апавяданьні і абразкі на маральна-этычныя тэмы.


== Музыка ==
Беларускі бард Андрэй Мельнікаў запісаў альбом «Песьні выгнаньня (1994), больш за палову песен якога складаюць песні на вершы Тодара Лебяды. 


== Бібліяграфія ==


== Крыніцы ==


== Літаратура ==


== Вонкавыя спасылкі ==",be-tarask,Random,,https://be-tarask.wikipedia.org/?curid=117594,437,117594.0
,Леў Кішка,"Леў Кішка (у сьвеце Лука; 1668, места Ковель Валынскага ваяводзтва — 19 сьнежня 1728, сяло Кулечаў Валынскага ваяводзтва) — царкоўны дзяяч Рэчы Паспалітай, пісьменьнік і перакладнік. Уніяцкі біскуп уладзімерскі і берасьцейскі (з 1711), мітрапаліт кіеўскі, галіцкі й усяе Русі (з 1714). Доктар багаслоўя (1691)


== Біяграфія ==
З шляхецкага роду Кішкаў гербу «Дуброва». З 1683 году навучаўся ў Быцені, дзе ўступіў у ордэн базылянаў (1684 год). Працягваў адукацыю ў Калегіюме прапаганды веры ў Рыме, па сканчэньні якога атрымаў ступень доктара багаслоўя. У 1694—1696 гадох выкладаў рыторыку і філязофію ў базылянскай школе ў месьце Ўладзімер.
У 1696 годзе прапаведнік і вікары, у 1697—1699 гадох ігумен Віленскага Траецкага манастыра. Абараніў гэты цэнтар вуніяцтва ад дамаганьняў япіскапаў і канчаткова падпарадкаваў яго базылянскаму ордэну (1703 год).
У 1699—1708 гадох архімандрыт Полацкага Барысаглебскага манастыра. У 1703—1713 гадох протаархімандрыт (генэрал) ордэна базылянаў, у 1709—1728 гадох архімандрыт Супрасьльскага манастыра.
Далучыў да ордэна базылянаў некалькі манастыроў, раней падпарадкаваных біскупам, умацаваў аўтарытэт і ўладу протаархімандрыта (палічыў несапраўднымі выбары мітрапаліта Юрыя Віньніцкага ў 1708 годзе, якія адбыліся безь ягонага ўдзелу, дамогся паўторнага галасаваньня). Падрыхтаваў і правёў Замойскі сабор (1720 год). 
Рэгулярна наведваў манастыры, у тым ліку архімандрыі, што не ўваходзілі ў ордэн. Адбудаваў некалькі зруйнаваных манастыроў і цэркваў, у тым ліку ў Беразьвеччы і Супрасьлі, аднавіў дзейнасьць Супрасьльскай друкарні, заснаваў паперню.
Клапаціўся пра адукацыю белага духавенства. Выдаў на старабеларускай мове дапаможнік для сьвятароў з катэхізмам для вернікаў «Собрание припадков краткое» (Супрасьля, 1722), «Букварь языка словенского» (Супрасьля, 1727).
Быў прыхільнікам частковага захаваньня ўсходняй абраднасьці ў Грэка-Каталіцкай Царкве, імкнуўся пераадолець абрадавую разнастайнасьць і брак богаслужбовай літаратуры — з гэтай мэтай выйшаў вялікім накладам уніфікаваны для ўсіх парафіяў «Служэбнік» (Супрасьля, 1727—1732).
Пакінуў некалькі тэалягічных працаў і апісаньне Замойскага сабору. Спачыў ва Ўладзімеры


== Галерэя ==

	Іканаграфія Льва Кішкі
		
			
			
		
		
			
			
		
		
			
			
		


== Заўвагі ==


== Крыніцы ==


== Літаратура ==
Вялікае княства Літоўскае: Энцыклапедыя. У 3 т. / рэд. Г. П. Пашкоў і інш. —  Мн.:  Беларуская Энцыклапедыя, 2005. — Т. 2: Кадэцкі корпус — Яцкевіч. — 788 с. — ISBN 985-11-0378-0
Энцыклапедыя гісторыі Беларусі. У 6 т. / Беларус. Энцыкл.; Рэдкал.: Г. П. Пашкоў (гал. рэд.) і інш.; Маст. Э. Э. Жакевіч. —  Мн.:  БелЭн, 1996. — Т. 3: Гімназіі — Кадэнцыя. — 527 с. — ISBN 985-11-0041-2",be-tarask,Random,,https://be-tarask.wikipedia.org/?curid=102068,363,102068.0
,Касьцяніцы,"Касьцяніцы, Касьцянка, Касьцяніцы камяністыя (Rúbus saxátilis) — шматгадовая расьліна-меданос; від роду Маліна сямейства Ружавыя.


== Іншыя назвы ==
Касьцяніцы камяністыя, касьцяніцы, коцезельле, касьцянка, касьцяніка.


== Батанічнае апісаньне ==

Касьцяніцы — невялікая шматгадовая травяністая расьліна вышынёю 15-30 см з прастастойнымі кветаноснымі бадылямі, укрытымі шыпамі і валаскамі. Ад карэнішча адыходзяць аднагадовыя неквітучыя паўзучыя парасткі (вусы) даўжынёй да 1,5 м, якія сьцелюцца і ўкараняюцца да восені.
Лісьце чаргаванае, доўгачаранковае, трайчастае, двойчынадрэзанае, шурпатае, з жорсткімі валасінкамі. Прылісткі свабодныя, яйкападобна-ланцэтныя.
Кветкі белыя з 5 вузкімі пялёсткамі, невялікія, абодваполыя, сабраныя на верхавіне бадыля па 3-10 у шчыткападобныя або парасонападобныя суквецці. Цьвіце ў траўні — чэрвені.
Плод — параўнальна буйная шматкасьцянка ярка-чырвонага або памяранцава-чырвонага колеру, складаецца звычайна з чатырох плодзікаў, унутры кожнага маецца буйная костка. Звычайна на кустоўі пладоў не многа. Ягады сакаўныя, кісьлявыя, нагадваюць па смаку гранат. Плады сьпеюць у ліпені — жніўні.


== Хімічны склад ==
У пладах касьцяніц утрымліваюцца вугляводы, арганічныя кіслоты, пэкцінавыя і дубільныя рэчывы, да 44 мг% вітаміна C, больш за 1000 мг% фляванойдаў, такафэроль, фітанцыды. У надземнай часткі — алькалёіды, фляваноіды, дубільныя рэчывы, рутын, аскарбінавая кісьля.


== Пашырэньне і экалёгія ==
Пашыраны ва ўмеркаванай зоне Эўразіі. Шырока распаўсюджаны па ўсёй Эўропе і Азіі ад Ісьляндыі і Гішпаніі на ўсход да Кітая. Акрамя таго, былі знойдзены ў Грэнляндыі.
У Літве (Беларусі) трапляюцца ў лясох, зарасьніках хмызьняку, на лугавых схілах. У Расеі сустракаюцца ў многіх раёнах эўрапэйскай часткі (акрамя крайняга поўдня), у Сібіры і на Далёкім Усходзе. У Сярэдняй Расеі вядомая ва ўсіх абласьцях, прымеркаваная да вільготных лясоў, пераважна хваёвых. Ва Ўкраіне распаўсюджана звычайна ва ўсіх лясных, радзей лесастэпавых раёнах, у стэпавых раёнах — толькі па далінах буйных рэк.
Расьце ў іглічных, зьмешаных, радзей лісьцяных вільготных лясох, можа сустракацца на высечках і просеках. Ценетрывалая расьліна. Цьвіце ў маі, плады сьпеюць у ліпені.
Касьцяніцы могуць утвараць шчыльныя зарасьнікі, распаўсюджваючыся пры дапамозе сваіх парасткаў. Яны таксама могуць распаўсюджвацца насеньнем, так як іх плады зьядаюцца птушкамі, якія пераносяць насеньне ў іншыя месцы са сваім памётам.


== Галерэя ==

		
			
			
		
		
			
			
		
		
			
			
		
		
			
			
		


== Крыніцы ==",be-tarask,Random,,https://be-tarask.wikipedia.org/?curid=262351,325,262351.0
,Каштарт,"Каштарт, Гастарт — мужчынскае імя і вытворнае ад яго прозьвішча.


== Паходжаньне ==

Гастард, Гастарт або Кастэрт (Gastard, Gastart, Kastert) і Гартыгаст (Hartigast) — імёны германскага паходжаньня. Іменная аснова -гаст- (-каст-, -гест-) (імёны ліцьвінаў Гасьціла, Гестар, Гаштольд; германскія імёны Gastila, Gaster, Gastald) паходзіць ад гоцкага і германскага gasts 'госьць, вандроўнік', а аснова -гард- (-гарт-, -арт-) (імёны ліцьвінаў Бэйнарт, Ленарт, Мэйнарт; германскія імёны Beynart, Lenhardt, Meinhart) — ад гоцкага hardus 'моцны, цьвёрды'.
У ваколіцах Мэмэлю адзначалася прозьвішча Gastert. 
Варыянты імя ў гістарычных крыніцах: Gastart von Labiow (Паведамленьні аб літоўскіх дарогах); Sebestian Kostort (6 жніўня 1593 году); domek jm. p. Kasztorta (1690 год).


== Носьбіты ==
Гастарт — водца крыжакоў у Літву з Лабяў
Костэрт (Kostert) — прозьвішча, зафіксаванае ў XIX стагодзьдзі ў ваколіцах Сувалкаў.


== Глядзіце таксама ==
Гаст
Гарт


== Крыніцы ==",be-tarask,Random,,https://be-tarask.wikipedia.org/?curid=275094,132,275094.0
,Юры І Яраславіч,"Юры Яраславіч, Юры I (1102—1167) — князь тураўскі (1157—1167). Быў другім сынам Яраслава Сьвятаполкавіча, унукам Сьвятаполка Ізяславіча. Бацька Юрыя, Яраслаў Сьвятаполкавіч беспасьпяхова змагаўся з Уладзімерам Манамахам за сваю спадчыну — Тураўскае княства, у выніку чаго быў забіты наймітамі Манамаха падчас аблёгі Ўладзімеру.


== Прыход да ўлады ==
У 1155 годзе Юры Даўгарукі перадае Тураў свайму сыну Барысу. 1157 год (па летапісе — 1158 год) становіцца пераломным ў гісторыі Тураўскай зямлі, У гэтым годзе памёр кіеўскі князь Юры Даўгарукі. На пахаваньне бацькі паехаў яго сын, тураўскі князь Барыс. Скарыстаўшыся гэтай акалічнасьцю, Тураў захапіў Юры Яраславіч, які ня меў свайго княжацкага ўдзелу й быў служылым князем у Юрыя Даўгарукага, пры гэтым карыстаўся ў яго даверам, уплывам і пашанай.


== Барацьба за незалежнасьць ==
Тураўцы горача падтрымалі прыход да ўлады энэргічнага й таленавітага князя, які лічыў сваёй вотчынай менавіта Тураўскае княства. Хутчэй за ўсё тураўцам надакучылі частыя зьмены на тураўскім стальцы прышлых і часовых князёў, што клапаціліся аб сваіх набытках і прыбліжаных, а ня аб дабрабыце княства й мясцовых жыхароў. Кіеў неадкладна запатрабаваў ад Юрыя Яраславіча пакоры, і калі князь не паслухаўся, — рушыў на расправу. У 1158 годзе да Тураву й Пінску падыйшла кааліцыя з шасьці рускіх князёў на чале зь Вялікім князем Ізяславам. Дзесяць тыдняў доўжылася аблога — самая працяглая асада гораду часоў Кіеўскай Русі, падчас якой абаронцы ня толькі добра бараніліся на гарадзкіх сьценах, але нават рабілі вылазкі. А калі ў кааліцыйным войску пачаўся паморак коняў, яно мусіла зьняць аблогу й сысьці. Другі па важнасьці горад Тураўскай зямлі Пінск таксама здолеў адбіцца.

Дамова з кіеўскім князем не была заключаная. Больш за тое, праз два гады ў 1160 годзе паўтарыўся паход на Тураў пяці паўднёвых князёў. Тры тыдні стаялі яны аблогай пад Туравам, імкнучыся ўзяць горад. Аднак і гэты паход тураўцы здолелі пасьпяхова адбіць: «…и не всьпевше ему ничтоже возвратишася в свояси…».
І толькі ў 1162 годзе (фактычна ў 1161 годзе) кіеўскі князь Расьціслаў Мсьціславіч заключыў мір зь Юрыем Яраславічам і прызнаў незалежнасьць Тураўскай зямлі. Так былі адноўлены самастойнасьць Тураўскага княства й дынастыя Ізяславічаў на тураўскім прастоле (ад Ізяслава Яраславіча, яго сыноў Яраполка й Сьвятаполка). Перарванае Ўладзімерам Манамахам у 1113 годзе самастойнае палітычнае разьвіцьцё Тураўскага княства праз пакуты часовых падараваньняў і драбленьняў у 40-50-я гады было адноўлена ў 1157 годзе дзякуючы рашучасьці й мужнасьці нашчадка Ізяславічаў Юрыя Яраславіча, а таксама гарачай і адданай падтрымцы тураўскага насельніцтва. Як сьцьвярджае Мікола Ермаловіч, падзеі 1157 году, як і ранейшыя 1013, 1146 гг. паказваюць, што ў жыхароў Тураўскай зямлі, зьнешне ціхіх і пакорлівых, пад неаслабнай увагай Кіева — ніколі не замірала імкненьне да свабоднага палітычнага жыцьця.


== Княжаньне ==
Імя Юрыя Яраславіча ня згадваецца ў летапісах у сувязі з усобіцамі й войнамі. Можна думаць, што яго княжаньне прынесла краю мір і спакой.
Сьведчаньнем умацаваньня незалежнасьці Тураўскага княства пры Юрыі Яраславічы й яго нашчадках стала ўзьвядзеньне ў 1170—1175 гг. у Тураве мураванай царквы, якая па архітэктуры была блізкай тагачасным кіеўскім і ўладзімерскім храмам. На час яго княжаньня прыходзіцца дзейнасьць выдатнага дзеяча Кірылы Тураўскага. Каля 1169 князь Юры Яраславіч з тураўскімі старэйшынамі ўпрасілі Кірылу-мніха прыняць біскупства.

Падчас кіраваньня Юрыя Яраславіча Тураўскае княства дасягнула вялікага культурнага й сацыяльнага ўздыму. Пры ім Пінск пачынае расьці, як буйны гандлёвы горад, у грамадзкім жыцьць узрастае роля веча. Сьведчаньнем моцнага вайсковага моцу дзяржавы зьяўляецца пасьпяховая вайна за незалежнасьць супраць кааліцыі рускіх князёў. Неагрэсіўная зьнешняя палітыка князя зьяўляецца сьведкам зацікаўленнасьці Юрыя Яраславіча менавіта ў культурным разьвіцьці, у адрозьненьне ад іншых князёў, ён не выкарыстоўваў рэсурсы княства на свае ўласныя мэты, за што карыстаўся вялікай падтрымкай з боку гараджан. Падчас праўленьня Юрыя Яраславіча й яго нашчадкаў Тураўскае княства ўжо болей не падпадала пад поўную залежнасьць Кіева. Болей таго Тураўскае й Пінскае княства пачынаюць адыгрываць важную ролю ў гэтым рэгіёне. Тураўскае княства працягвала падтрымліваць цесныя стасункі з Кіевам (перш за ўсё гандаль і культурнае супрацоўніцтва), але цяпер ужо ў якасьці незалежнага княства.
Галоўным хаўрусьнікам Тураўскага княства ў час Юрыя Яраславіча становіцца Гарадзенскае княства. Магчыма, Тураўскае княства канфліктавала з Андрэям Багалюбскім, пра што сьведчыць «справа Хвеадорца». Справа ў тым, што нейкі Хведар з Уладзімера-Суздальскага княства, выкарыстаўшы славалюбівыя пляны князя Андрэя Багалюбскага, пачаў раскол да гэтага часу адзінай праваслаўнай царквы на Русі. Тураўскі біскуп Кірыла Тураўскі, які падтрымліваўся Юрыям Яраславічам, дасьціпна выкрыў ерась Хвеадорца й пракляў яго, а да Андрэя Багалюбскага напісаў шмат пасланьняў па гэтай справе, якія, аднак, не захаваліся. На думку дасьледчыка спадчыны Кірылы біскупа Яўгена, сваімі пасланьнямі да Андрэя Багалюбскага асьветнік імкнуўся па-хрысьціянску паўплываць на князя цэнтральнай Русі, куды перамяшчаўся цэнтар будучай Расеі.
Жонкай Юрыя стала дачка гарадзенскага князя гарадзенскага князя Ўсеваладка. У сям’і Юрыя было пяць сыноў і дзьве дачкі.
Юры Яраславіч апошні раз упамінаецца летапісцам у 1167 годзе ў сувязі з шлюбам яго дачкі Малфрыд з Усеваладам Яраславічам «… Ярослав Изяславич (сын Изяслава Мстиславича) поем дчерь Дюргия у Ярославича Малфрид ис Турова за сына Всеволода». Пазьней імя Юрыя Яраславіча ў летапісе не сустракаецца.
Памёр Юры Яраславіч дзесьці паміж 1167—1170 гг., перад гэтым ён верагодна падзяліў княства паміж сваімі сынамі: Іван стаў тураўскім князем, Сьвятаполк — пінскім, Яраслаў — клецкім, Глеб — дубровіцкім, Яраполк — гарадзецкім.


== Нашчадкі ==
Іван — князь Тураўскі.
Сьвятаполк — князь Пінскі, потым князь Тураўскі.
Яраслаў — князь Клецкі, потым князь Пінскі.
Глеб (Міхал) — князь Дубровіцкі, потым князь Тураўскі.
Яраполк — князь Гарадзецкі, потым князь Пінскі.
Ганна — жонка кіеўскага князя Рурыка Расьціславіча.
Малфрыд — жонка луцкага князя Усевалада Яраславіча.",be-tarask,Random,,https://be-tarask.wikipedia.org/?curid=150899,873,150899.0
,Горад-герой СССР,"Го́рад-геро́й — ганаровае званьне, вышэйшая ступень адрозьненьня СССР. Нададзенае 12 гарадам у СССР пасьля Нямецка-савецкае вайны. Акрамя таго, адна фартэцыя мае званьне крэпасьць-герой (Берасьцейская крэпасьць). На сёньняшні дзень 2 гарады-героі (Менск ды Берасьцейская крэпасьць) знаходзяцца ў Беларусі, 4 гарады-героі (Адэса, Керч, Кіеў, Севастопаль) — ва Ўкраіне, 7 (Ленінград (цяпер Санкт-Пецярбург), Масква, Мурманск, Новарасейск, Смаленск, Сталінград (цяпер Валгаград), Тула) — у Расеі.


== Гісторыя званьня ==
Упершыню гарадамі-героямі былі названыя Ленінград, Сталінград, Севастопаль ды Адэса ў загадзе Вярхоўнага Галоўнакамандуючага 1 траўня 1945 року.
Афіцыйна ў якасьці дзяржаўнае ўзнагароды званьне ўсталяванае 8 траўня 1965 року, калі Прэзыдыюм Вярхоўнага Савету СССР сваім Указам зацьвердзіў Палажэньне аб вышэйшай ступені адрозьненьня — званьні «горад-герой». У той жа дзень званьне нададзенае гарадам Кіеву, Маскве, Ленінграду, Валгаграду, Адэсе ды Севастопалю, а Берасьцейскае крэпасьці нададзенае званьне «крэпасьць-герой».


== Гарады-героі ==

Масква — з 8 траўня 1965
Ленінград — з 8 траўня 1965
Сталінград — з 8 траўня 1965
Кіеў — з 8 траўня 1965
Адэса — з 8 траўня 1965
Севастопаль — з 8 траўня 1965
Берасьцейская крэпасьць (крэпасьць-герой) — з 8 траўня 1965
Новарасейск — з 14 верасьня 1973
Керч — з 14 верасьня 1973
Менск — з 26 чэрвеня 1974
Тула — з 7 сьнежня 1976
Мурманск — з 6 траўня 1985
Смаленск — з 6 траўня 1985
У табліцы пазначаныя даты ўказаў аб уручэньні мэдалёў «Залатая Зорка» ды ордэнаў Леніна гарадам, якія раней атрымалі званьні гарадоў-герояў. Ленінграду, Сталінграду, Севастопалю і Адэсе званьне «Горад-герой» было нададзенае ў 1945 г., Кіеву — у 1961 г. Ленінграду ды Кіеву пры наданьні званьня ўручылі толькі ордэн Леніна, а Сталінграду, Севастопалю і Адэсе навогул не надаваліся ордэны ды мэдалі.


== Крыніцы ==",be-tarask,Random,,https://be-tarask.wikipedia.org/?curid=65796,272,65796.0
,Сяргей Навумчык,"Сяргей Навумчык (15 сьнежня 1961, Паставы, БССР, СССР) — беларускі журналіст і палітык.


== Біяграфія ==
Нарадзіўся ў Паставах. Скончыў факультэт журналістыкі Беларускага дзяржаўнага ўнівэрсытэту, служыў у войску. Удзельнічаў у самвыдатаўскім друку.
Узначальваў ініцыятыўную групу супраць будаўніцтва АЭС у Віцебскай вобласьці (1988).
У 1990—1996 гадох — дэпутат Вярхоўнага Савету Беларусі, каардынатар парлямэнцкай Апазыцыі БНФ, сябра Канстытуцыйнай Камісіі і парлямэнцкай Камісіі ў пытаньнях СМІ і правоў чалавека, Часовай Камісіі ВС па ацэнцы дзейнасьці службовых і іншых адказных асобаў у сувязі зь ліквідацыяй наступстваў катастрофы на Чарнобыльскай АЭС. Узначальваў інфармацыйнае агенцтва «Павет».
Удзельнічаў у распрацоўцы і прыняцьці Дэклярацыі аб дзяржаўным сувэрэнітэце Беларусі (1990) і абвяшчэньні незалежнасьці Беларусі на нечарговай сэсіі Вярхоўнага Савету 25 жніўня 1991 г.
Суаўтар Канцэпцыі пераходу Беларускай ССР на рыначную эканоміку (восень 1990), аўтар Канцэпцыі інфармацыйнай палітыкі Рэспублікі Беларусь (верасень 1991), суаўтар праекту Пастановы ВС Вб дэманапалізацыі СМІ (кастрычнік 1992), іншых законапраектаў.
11 красавіка 1995 году разам зь іншымі дэпутатамі ад Апазыцыі БНФ абвясьціў у Авальнай залі Дому ўраду галадоўку пратэсту супраць ініцыяванага Лукашэнкам рэфэрэндуму пра дзяржаўную мову і сымболіку. У ноч на 12 красавіка 1995 дэпутаты былі выкінутыя з залі паседжаньняў і жорстка зьбітыя спэцпадразьдзяленьнем КДБ і спэцназам.
13-14 красавіка 1995 году прадстаўляў у Канстытуцыйным судзе пазыцыю групы дэпутатаў ВС у справе манапалізацыі Лукашэнкам СМІ.
У 1996 годзе пакінуў Беларусь. Паводле крыніцы газэты «Свабода», камандуючы памежнымі войскамі Рэспублікі Беларусь выдаў распараджэньне памежнікам затрымаць яго ў выпадку ўезду на тэрыторыю Беларусі. У жніўні 1996 году атрымаў палітычны прытулак у ЗША.
Ляўрэат літаратурнай прэміі Беларускага ПЭН-цэнтру імя Алеся Адамовіча (2006) за кнігу «Сем гадоў Адраджэньня, альбо фрагмэнты найноўшай беларускай гісторыі (1988—1995)».
Намесьнік старшыні Рады БНР (ад 1997). Працуе на «Радыё Свабода» ад 1990 году.


== Кнігі ==
Сем гадоў Адраджэньня, альбо фрагмэнты найноўшай беларускай гісторыі (1988—1995). Варшава — Прага: Беларускія Ведамасьці, «Člověk v tisni», 2006. ISBN 80-86961-11-7


== Крыніцы ==


== Вонкавыя спасылкі ==

Блог на радыё «Свабода»
Хто ёсьць хто ў Беларусі  (рас.)",be-tarask,Random,,https://be-tarask.wikipedia.org/?curid=5684,314,5684.0
,Макс Фрыбэрг,"Макс Фрыбэрг (па-швэдзку: Max Friberg; нар. 20 лістапада 1992 году) — швэдзкі хакеіст, нападнік клюбу «Фрэлюнда». У 2011 годзе быў абраны на драфце НХЛ у пятым раўндзе клюбам «Анагайм Дакс» пад агульным нумарам 143.


== Кар’ера ==
Першымі клюбамі гульца былі «Шэўдэ» і «Тымра». Свой першы гол у швэдзкай хакейнай лігі здабыў 19 лістапада 2011 году ў швэдары «Тымра» ў матчы супраць «Лінчэпінгу», закінуўшы шайбу ў браму Фрэдрык Норэны. Пасьля драфту НХЛ адразу ўзгодніў трохгадовы кантракт з «Анагайм Дакс», але гуляў пераважна ў фарм-клюбе «Норфалк Эдміралз». 
Пагадзіўшыся на двухгадовае падаўжэньне дамовы перад сэзонам 2015—2016 гадоў, 7 студзеня 2016 году Фрыбэрг быў нечакана абменены «Дакс» у «Манрэаль Канадыенз» на Дастына Такарскі. Пры гэтым нападнік спаборнічаў толькі ў складзе фарм-клюбу з АХЛ «Сэнт-Джонз Айскапс». У траўні 2017 году вярнуўся на радзіму, далучыўшыся да «Фрэлюнды» на ўмовах трохгадовага кантракту. У 2019 годзе поруч з клюбам стаў чэмпіёнам краіны, пасьля чаго працягнуў супрацу з клюбам.


== Крыніцы ==


== Вонкавыя спасылкі ==
Старонка на Elite Prospects.
Старонка на NHL.com.
Старонка на The Internet Hockey Database.",be-tarask,Random,,https://be-tarask.wikipedia.org/?curid=282749,171,282749.0
,Сырэны,"Сырэны (Sirenia) — атрад сысуноў, якія жывуць у вадзе. 
Вядомы з эацэну. Прарадзімаю сырэнаў мяркуема зьяўляецца Афрыка, а іх найбліжэйшымі сваякамі — хобатныя і даманы.
Даўжыня цела 2,5—5,8 м (у вымерлай марской каровы дасягала 10 м). Маса да 650 кг, марской каровы да 4 т. Цела масіўнае, верацёнападобнае. Шыя кароткая і тоўстая, рухомая. Хваставы плаўнік гарызантальны. Пярэднія канечнастці ў выглядзе ластаў, рухомых у плечавым і локцевым суставах.
Разам з кітападобнымі і ластаногімі сырэны — трэці вялікі таксон сысуноў, якія жывуць у вадзе. У адрозьненьне ад цюленяў яны, аднак, ня могуць перасоўвацца па сушы з-за сваіх слабых канечнасьцяў. З кітамі іх таксама нельга параўнаць, бо яны звычайна жывуць у прыбярэжным мелкаводзьдзі ці нават у прэснай вадзе. Пашыраны ў прыбярэжных водах мораў і ў буйных рэках трапічнай часткі Сусьветнага акіяну.
Актыўныя пераважна ўначы. Расьліннаедныя. Нараджаюць 1 (радзей 2) дзіцяня.
Усе віды занесены ў Чырвоную кнігу МСАП.


== Клясыфікацыя ==
Сямействы:

Дзюгоневыя (Dugongidae)
Лямантыны (Trichechidae)",be-tarask,Random,,https://be-tarask.wikipedia.org/?curid=101508,152,101508.0
,Бібліятэка,"Бібліятэ́ка (з грэцкай мовы: βιβλιοθηκη, biblion — кніга, theke — сховішча) — падабраны пэўным чынам збор кніг, які зьяўляецца прыватнай або грамадзкай уласнасьцю. Установа, якая зьбірае і захоўвае кнігі ды іншыя электронныя, друкаваныя і рукапісныя творы, прапагандуе і выдае кнігі чытачом. Галіна ведаў пра формы і мэтады арганізацыі бібліятэчнай справы называецца бібліятэказнаўствам.
У апошнія гады бібліятэкі набываюць усё большае значэньне ня толькі як месца захаваньня папяровых кніг, але як цэнтар доступу да інфармацыі з шматлікіх крыніцаў і носьбітаў: мапы, мікрафільмы, аўдыёкасэты, відэакасэты, DVD-дыскі, базы зьвестак і іншая інфармацыя на CD-ROM, выйсьце да інтэрнэту.


== Гісторыя ==
Бібліятэкі ўзьніклі яшчэ ў глыбокай старажытнасьці. Спачатку ў іх зьбіралі гліняныя ды каменныя табліцы (Асырыя, Бабілён), потым — папірусныя скруткі (Эгіпет), пэргамэнтныя, а пазьней папяровы рукапісныя кнігі. Найбольш вядомымі бібліятэкамі старажытнага сьвету былі Александрыйская (3 стагодзьдзе да н. э.), асырыйскага цара Ашурбаніпала (7 стагодзьдзе да н. э.). У Сярэднявеччы бібліятэкі часта існавалі пры манастырах, каралеўскіх ды княскіх дварах, у першых унівэрсытэтах.
На пачатак 2014 году ў сьвеце налічвалася 569 600 бібліятэк, зь якіх звыш 440 000 (77 %) у Эўропе і звыш 125 000 (22 %) у Паўночнай Амэрыцы. У бібліятэках захоўвалі звыш 20 млрд кніг і звыш 10 млрд газэтаў і часопісаў. Найбольш багатыя фонды мелі бібліятэкі Эўропы — звыш 16 млрд асобнікаў захоўваньня, Паўночнай Амэрыкі — 12 млрд і Азіі — 1,5 мільярды. У бібліятэках налічвалася 2,5 млрд абанэнтаў, зь якіх 1,8 млрд (72 %) прыпадала на Эўропу, што больш як 2-кратна перавышала лік насельніцтва апошняй.


== Беларусь ==
На 11 верасьня 2009 року ў Беларусі налічвалася 9300 бібліятэк, што агулам мелі звыш 200 мільёнаў кніг. Чытацкія білеты меў кожны другі жыхар краіны. У бібліятэках працавала 16,5 тысячы бібліятэкараў. На пачатак 2014 году ў бібліятэках Беларусі захоўвалі 667 кніг на 1000 жыхароў краіны, што было 19-м паказьнікам сярод краінаў сьвету.
На лістапад 2022 году ў Беларусі налічвалася каля 7000 агульнадаступных і адмысловых бібліятэк з агульным памерам фонду каля 180 млн асобнікаў. У сельскай мясцовасьці знаходзілася 78 % агульнадаступных бібліятэк. Міністэрства культуры Беларусі ведала 2348 бібліятэкамі, якія складалі 34 % ад іх агульнага ліку ў краіне. За 2011—2022 гады аб'ядналі 475 сельскіх агульнадаступных і школьных бібліятэк. Сярод агульнага ліку бібліятэк 96 % мелі кампутар, 88 % — падлучэньне да Сеціва і 87 % — электронную пошту. Бібліятэкі Беларусі давалі доступ 93-м арганізацыям-супольніцам да больш як 100 базаў зьвестак айчынных і замежных вытворцаў. Сярод іншага, сельскія агульнадаступныя бібліятэкі выкарыстоўвалі 106 перасоўвальных бібліёбусаў.


== Крыніцы ==


== Вонкавыя спасылкі ==
Электронная бібліятэка «Беларуская палічка»
Электронная калекцыя слоўнікаў і энцыкляпэдыяў
www.kamunikat.org — Інтэрнэт-бібліятэка «Камунікат»
Бібліятэчны блог (у асноўным па-расейску)
«Бібліятэка Свабоды. XXI стагодзьдзе»(недаступная спасылка) (PDF і DOC)",be-tarask,Random,,https://be-tarask.wikipedia.org/?curid=7574,431,7574.0
,Сьпіс памерлых у 2010 годзе,"
== Студзень ==
4 студзеня: Цутому Ямагуці — японец, адна зь нешматлікіх асобаў, якія перажылі абодва атамныя бамабваньні Хірасімы і Нагасакі
9 студзеня: Юзэф Булька — каталіцкі сьвятар
9 студзеня: Сяргей Казлоў — савецкі пісьменьнік-казачнік, паэт
11 студзеня: Эрык Ромэр — францускі кінарэжысэр
12 студзеня: Ванда Скуратовіч — беларуская каталіцкая дзяячка
15 студзеня: Андрэй Капусьнікаў — беларускі скульптар
15 студзеня: Маршал Ўорэн Нірэнбэрг — амэрыканскі біяхімік ды генэтык, ляўрэат Нобэлеўскай прэміі па фізыялёгіі ды мэдыцыне 1968 (за расшыфроўку генэтычнага коду)
17 студзеня: Эрык Сыгал — амэрыканскі пісьменьнік і сцэнарыст, аўтар аповесьці «Гісторыя каханьня»
19 студзеня: Абрагам Суцкевэр — габрэйскі і польскі паэт і пісьменьнік
23 студзеня: Уладзімер Марук — беларускі паэт, рэдактар, перакладчык
24 студзеня: Леанід Нячаеў — савецкі і расейскі кінарэжысэр, народны артыст Расеі
26 студзеня: Юліюш Бардах — польскі гісторык дзяржавы і права
27 студзеня: Джэром Сэлінджэр — амэрыканскі пісьменьнік


== Люты ==
27 лютага: Уладзімер Матыль — расейскі кінарэжысэр, стваральнік стужкі «Белае сонца пустыні»
27 лютага: Уладзіслаў Галкін — расейскі актор тэатру і кіно


== Сакавік ==
4 сакавіка: Уладзіслаў Ардзінба — абхаскі дзяржаўны і палітычны дзеяч
16 сакавіка: Алена Таірава — беларуская і расейская шахматыстка
18 сакавіка: Аляксандар Кулакоўскі — беларускі праваслаўны сьвятар у Аўстраліі
22 сакавіка: Валянціна Талкунова — савецкая і расейская сьпявачка
22 сакавіка: Кастусь Тарасаў — беларускі пісьменьнік, гісторык, дзеяч нацыянальна-дэмакратычнага руху Беларусі


== Красавік ==
10 красавіка: Саламон Бэрк — амэрыканскі сьпявак і кампазытар, ляўрат прэміі «Грэмі»
10 красавіка: вядомыя палякі, якія загінулі ў катастрофе пад Смаленскам
Яана Агацкая-Індэцкая — польскі адвакат, галава Вярхоўнай адвакацкай рады (2007—2010)
Ганна Валентыновіч — легендарная постаць у Польшчы, актывістка і заснавальніца прафсаюзу «Салідарнасьць»
Зьбігнеў Васэрман — польскі праўнік (пракурор), дэпутат Сойму, былы міністар-каардынатар адмысловых службаў
Павал Выпых — польскі дзяржаўны дзеяч
Пшамыслаў Гасеўскі — польскі палітык
Януш Закшэнскі — польскі актор
Раман Інджэйчык — польскі каталіцкі сьвятар
Станіслаў Камарніцкі — польскі адстаўны генэрал брыгады
Сабастыян Карпінюк — польскі палітык, дэпутат Сойму 5-га й 6-га скліканьняў (2005—2010)
Рышард Качароўскі — польскі дзяржаўны дзеяч, апошні прэзыдэнт Польскай Рэспублікі ў выгнаньні (1989—1990)
Марыя Качынская — польская эканамістка і грамадзкая дзяячка, жонка 8-га прэзыдэнта Польшчы Леха Качынскага
Лех Качынскі — прэзыдэнт Польшчы ў 2005—2010 гадох
Януш Крупскі — польскі гісторык, кіраўнік Упраўленьня па вэтэранах і рэпрэсаваных асобах (2006—2010)
Януш Куртыка — польскі гісторык, галава Інстытуту нацыянальнай памяці (2005—2010)
Аляксандра Наталі-Сьвят — польскі палітык, дэпутат Сойму 5-га й 6-га скліканьняў (2005—2010)
Анджэй Пшэвозьнік — польскі гісторык, генэральны сакратар Рады па ахове памяці змаганьня і пакутніцтва (1992—2010)
Рышард Румянэк — польскі каталіцкі сьвятар
Славамір Скшыпэк — польскі эканаміст, галава Нацыянальнага банку Польшчы (2007—2010)
Уладзіслаў Стасяк — польскі дзяржаўны дзеяч
Мірон Хадакоўскі — гайнаўскі архіяпіскап, брыгадны генэрал і праваслаўны ардынары польскага войска
Яланта Шыманэк-Дэраш — польскі дзяржаўны дзеяч
12 красавіка: Кастусь Маскалік — беларускі сьвятар
21 красавіка: Хуан Антоніё Самаранч — гішпанскі грамадзкі дзеяч, сёмы прэзыдэнт Міжнароднага алімпійскага камітэту (1980—2001)


== Травень ==
16 траўня: Роні Джэймз Дыё — амэрыканскі гэві-мэтал вакаліст і аўтар песень
29 траўня: Дэніс Гопэр — амэрыканскі актор ды рэжысэр


== Чэрвень ==
1 чэрвеня: Андрэй Вазьнясенскі — расейскі савецкі паэт
6 чэрвеня: Міхаіл Паўлаў — беларускі дзяржаўны дзеяч, старшыня Менскага гарвыканкаму ў 2000—2009 гг.
26 чэрвеня: Альгірдас Бразаўскас — прэзыдэнт ды прэм’ер-міністар Летувы
30 чэрвеня: Уладзімер Ісаенка — беларускі архэоляг


== Ліпень ==
19 ліпеня: Ігар Дабралюбаў — беларускі рэжысэр, сцэнарыст, Народны артыст Беларускай ССР (1985)


== Жнівень ==
11 жніўня: Нікаля Кабібо(en) — італьянскі фізык
22 жніўня: Мішэль Мантыньяк(en) — францускі дыетоляг, стваральнік дыеты Мантыньяка


== Верасень ==
2 альбо 3 верасьня: Алег Бябенін — беларускі журналіст, рэдактар сайту «Хартыя’97»
29 верасьня: Тоні Кэртыс — амэрыканскі актор


== Кастрычнік ==
22 кастрычніка: Павал Лойка — беларускі гісторык


== Лістапад ==
2 лістапада: Рудольф Баршай — савецкі і ізраільскі альтыст і дырыгент
3 лістапада: Віктар Чарнамырдзін — савецкі і расейскі гаспадарчы і дзяржаўны дзеяч, Старшыня Ўраду Расейскай Фэдэрацыі (1993—1998)
8 лістапада: Міхаіл Савіцкі — слынны беларускі мастак, Герой Беларусі (2006)
16 лістапада: Янка Жучка — беларускі грамадзкі дзеяч у Бэльгіі, інжынэр і журналіст
20 лістапада: Іван Нікітчанка — беларускі навуковец
28 лістапада: Лэсьлі Нільсан — амэрыканскі камэдыйны актор
29 лістапада: Бэла Ахмадуліна — расейская поэтка, перакладчыца


== Сьнежань ==
7 сьнежня: Вольга Самусік — беларуская сьпявачка і журналіст


== Крыніцы ==",be-tarask,Random,,https://be-tarask.wikipedia.org/?curid=66945,693,66945.0
,Круглянскі раён,"Кругля́нскі раён — адміністрацыйна-тэрытарыяльная адзінка ў складзе Магілёўскай вобласьці Беларусі. Круглянскі раён мяжуе са Шклоўскім і Бялыніцкі раёнамі Магілёўскай вобласьці, Крупскім раёнам Менскай вобласьці і Талачынскім раёнам Віцебскай вобласьці. Цэнтар — м. Круглае. Тэрыторыя — 881,81 км².


== Гісторыя ==

17 ліпеня 1924 году ўтвораны Круглянскі раён.
8 ліпеня 1931 году раён скасаваны. Да Талачынскага раёну далучаны Круглянскі, Кручанскі, Лясьнянскі, Новапалескі, Паўлавіцкі, Скуратоўскі сельскія саветы; да Шклоўскага раёну — Загаранкаўскі і Комсеніцкі; да Бялыніцкага раёну — Стаінскі і Цяцерынскі.
12 лютага 1935 году раён адноўлены. У яго складзе 13 сельскіх саветаў: Загаранкаўскі, Комсеніцкі, Круглянскі, Кручанскі, Лясьнянскі, Мархлеўскі, Палескі, Паўлавіцкі, Сіманавіцкі, Скуратоўскі, Стаінскі, Цяцерынскі і Шапялевіцкі.
16 верасьня 1959 году раён скасаваны. Тэрыторыя адышла ў склад Бялыніцкага раёну Магілёўскай вобласьці.
30 ліпеня 1966 году раён адноўлены. У яго складзе Комсеніцкі, Круглянскі, Кручанскі, Лясьнянскі, Паўлавіцкі, Цяцерынскі, Шапялевіцкі сельскія саветы.


== Адміністрацыйны падзел ==
На 1 студзеня 2002 году ў складзе Круглянскага раёну было 7 сельскіх саветаў: Комсеніцкі (14 населеных пунктаў), Круглянскі (40), Кручанскі (17), Лясьнянскі (18), Рубескі (15), Цяцерынскі (24) і Шапялевіцкі (14).


=== Паселішчы ===
142 населеныя пункты.


== Насельніцтва ==
XXI стагодзьдзе: 2009 год — 15 761 чалавек (перапіс); 2016 год — 14 208 чалавек; 2017 год — 13 988 чалавек; 2018 год — 13 827 чалавек


== Русіфікацыя ==
На пачатку чэрвеня 2017 году ў вёсцы Лыскаўшчына быў усталяваны помнік расейскаму генэралу, рэдактару пецярбурскай газэты «Русскій мір» Міхаілу Чарняеву. Па сваіх поглядах ён быў імпэрцам і адэптам ідэі, што Расея павінная «сабраць» вакол сябе землі ўсіх славянаў і падпарадкаваць славянскія народы. Расейскі генэрал заклікаў да падаўленьня паўстаньня 1863—1864 гадоў. Помнік расейскаму асадніку ўсталяваны на дзяржаўныя сродкі арганізацыяй «Круглянская перасоўная мэханізаваная калёна №266».


== Асобы ==


=== Ураджэнцы ===
Міхась Баразна (нарадзіўся ў 1962, в. Ліхінічы) — беларускі мастацтвазнаўца, фотамастак. Кандыдат мастацтвазнаўства. З 2010 году рэктар Беларускай дзяржаўнай акадэміі мастацтваў. Ляўрэат спэцыяльнай прэміі Прэзыдэнта Рэспублікі Беларусь у галіне крытыкі і мастацтвазнаўства. Сябра Беларускай акадэміі выяўленчага мастацтва.
Яўген Кантылёў (нарадзіўся ў 1938, в. Елькаўшчына) — беларускі пісьменьнік-празаік.
Ніна Шыдлоўская (нар. 1970-я) — старшыня Рады Згуртаваньня беларусаў сьвету «Бацькаўшчына» (зь 2009 году).


=== Жыхары ===
Уладзімер Саўчанка — беларускі палітычны дзеяч, старшыня Гарадзенскага аблвыканкаму (2001—2010). Кіраваў калгасам у Круглянскім раёне, пазьней быў кіраўніком Круглянскага райвыканкаму.


== Крыніцы ==


== Вонкавыя спасылкі ==
Круглянскі раён   (рас.), Глёбус Беларусі
Круглянскі райвыканкам",be-tarask,Random,,https://be-tarask.wikipedia.org/?curid=19134,377,19134.0
,Стэфан Хвін,"Стэфан Хвін (пс. Макс Ларс; па-польску: Stefan Chwin; 11 красавіка 1949, Гданьск) – польскі празаік, эсэіст, літаратуры крытык, выкладчык Гданьскага Ўнівэрсытэту. 
Творы перакладаліся на дзясяткі моваў.


== Творы ==


=== Кнігі ===
Кароткая гісторыя аднаго жарту - 1991
Ганэман – 1995
Эстэр – 1999
Залаты пэлікан – 2003
Жонка прэзыдэнта – 2005
Даліна радасьці – 2006


=== Зборнікі эсэ ===
Рамантычная прастора ўяўленьня - 1988
Літатарура і здрада – 1993


== Пераклады на беларускую мову ==
Кароткая гісторыя аднаго жарту (пер. Марыя Мартысевіч) // 20 польскіх апавяданьняў, Менск, 2007, выдавецтва Логвінава


== Узнагароды ==
Ляўрэат узнагароды фундацыі імя Касьцельскіх
Ляўрэат узнагароды польскага ПЭН-цэнтру
Ляўрэат узнагароды імя А. Грыфіюса
Ляўрэат узнагароды Фонду Культуры


== Крыніцы ==",be-tarask,Random,,https://be-tarask.wikipedia.org/?curid=58301,115,58301.0
,Рамэшбабу Прагнанандга,"Рамэшбабу Прагнанандга (па-тамільску: பிரஞ்ஞானந்தா ரமேஷ்பாபு, нар. 10 жніўня 2005) — індыйскі гросмайстар, шахматны вундэркінд. 23 чэрвеня 2018 году атрымаў тытул ґросмайстара (другі маладзейшы ў сусьвеце на момант атрыманьня). 20 лютага 2022 стаў наймаладзейшым шахматыстам, які перамог тагачаснага чэмпіёна сьвету Магнуса Карлсэна. Наймаладзейшы фіналіст сусьветнага шахматнага чэмпіянату.


== Шахматная кар’ера ==
У 2013 Прагнанандга перамог на Сусьветным юнацкім шахматным чэмпіянаце ў катэгорыі «Малодшыя за 8 гадоў», атрымаўшы тытул майстра ФІДЭ. У 2015 годзе ён перамог на гэтым жа турніры ў катэгорыі «Малодшыя за 10 гадоў».
У 2016 годзе Прагнанандга стаў наймаладзейшым міжнародным майстрам у сьвеце ва ўзросьце 10 гадоў, 10 месяцаў і 18 дзён.
Упершыню за рэйтынг у 2500 балаў ён перакрочыў ў Юніёрскім сусьветным шахматным чэмпіянаце у лістападзе 2018 году.
У ліпені 2019 году перамог на турніры Xtracon Chess Open у Капэнгагене.
У кастрычніку 2019 году перамог на Сусьветным юнацкім шахматным чэмпіянаце ў катэгорыі «Малодшыя за 18 гадоў» з вынікам 9 з 11.
У сьнежні 2019 г. стаў другім самым маладым чалавекам, які атрымаў рэйтынг у 2600 балаў Эла.
Удзельнічаў ў Сусьветным шахматным чэмпіянаце 2021 году і дайшоў да 3 туру, дзе прайграў Максіму Ваш’е Ляграфу.
20 лютага 2022 году стаў трэцім у Індыі й наймаладзейшым у сьвеце чалавекам, які абыграў тагачаснага сусьветнага чэмпіёна Магнуса Карлсэна ў любым шахматным фармаце.
У студзені 2023 згуляў у Шахматным турніры «Tata Steel-2023», дзе абыграў ґросмайстара і будучага шахматнага чэмпіёну сьвету Дын Ліжэня.
У жніўні 2023 стаў наймаладзейшым фіналістам Сусьветнага шахматнага чэмпіянату; у выніку заняў другое месца, прайграўшы Магнусу Карлсэну ў тай-брэйку па хуткіх шахматах і тым самым забраняваў сабе другое месца ў Турніры прэтэндэнтаў 2024 году.


== Заўвагі ==


== Крыніцы ==",be-tarask,Random,,https://be-tarask.wikipedia.org/?curid=273363,269,273363.0
,Ньюкасл (Аўстралія),"Ньюкасл (па-ангельску: Newcastle) — горад у Аўстраліі, у штаце Новы Паўднёвы Ўэйлз. Насельніцтва каля 289 000 чалавек (2007), з прыгарадамі — 523 600; гэта другі горад штату пасьля Сыднэю па колькасьці жыхароў. Разьмешчаны за 162 км на поўнач ад Сыднэю, на беразе Тасманава мора ў вусьце ракі Гантэр.
Порт Ньюкаслу зьяўляецца сусьветным лідэрам па экспарце каменнага вугалю. Да 1950 году ў Ньюкасьле дзейнічала трамвайная сетка.

		
			
			
		
		
			
			
		


== Клімат ==
Ньюкасл ёсьць мяжой паміж акіянічным і вільготным субтрапічным кліматам, як і большая частка цэнтральнай і паўночнай часткі Новага Паўднёвага Ўэйлзу. Лета, як правіла, цёплае, а зіма — мяккая. Максымальныя ападкі — ў канцы восені і пачатку зімы.


== Гарады-пабрацімы ==
 Аркадыя


== Крыніцы ==",be-tarask,Random,,https://be-tarask.wikipedia.org/?curid=128570,112,128570.0
,"Тэрыторыя, важная для птушак","Тэрыторыя, важная для птушак (ТВП) або Ключавая арніталягічная тэрыторыя (КАТ) — мясцовасьць, якая сусьветная прызнаная жыцьцёва важным месцапражываньнем для захаваньня птушыных папуляцыяў. Ва ўсім сьвеце больш за 13 000 ТВП. Іхнім вызначэньнем займаецца BirdLife International.
Часта ТВП уваходзяць у ахоўную тэрыторыю пэўнае краіны, і ў такім разе яны ахоўваюцца нацыянальным заканадаўствам. Аднак звычайна яны даволі маленькія для арганізацыі ахоўнай тэрыторыі, і статус аховы такіх зонаў залежыць ад пэўнае краіны. Юрыдычнае прызнаньне і абарона ТВП, якія не знаходзяцца ў рамках існуючых ахоўных раёнаў, вагаецца ў розных краінах. Некаторыя краіны маюць нацыянальныя стратэгіі захаваньня ТВП, тады як у іншых краінах абарона цалкам адсутнічае.
Беларусь далучылася да праграмы ТВП у 1996 годзе. Цяпер у Беларусі налічваецца 51 ТВП. Большасьць зь іх — водна-балотныя ўгодзьдзі.


== Крытэры ==
ТВП вызначаюцца паводле міжнародна ўсталяваных крытэраў. Пэўныя крытэры могуць таксама ўсталёўвацца рэгіянальнымі і нацыянальнымі арганізацыямі. Для ўключэньня ў сьпіс тэрыторыя павінна адпавядаць прынамсі аднаму з наступных крытэраў:

A1. Віды пад пагрозай глябальнага зьнікненьня
Мясцовасьць, у якой пэўна ці верагодна існуе папуляцыя відаў, занесеных у Чырвоны сьпіс Міжнароднага саюзу аховы прыроды і прыродных багацьцяў як крытычныя віды, віды пад пагрозаю выміраньня або ўразьлівыя. Пастаянная прысутнасьць на тэрыторыі відаў з першых двух катэгорыяў, незалежна ад велічыні папуляцыі, дастатковая для яе аднясеньня да ТВП. У выпадку ўразьлівых відаў патрэбная наяўнасьць пэўнае парогавае колькасьці відаў.

A2. Віды абмежаванага рэгіёну
Павінна забясьпечвацца пэўная колькасьць птушак аднаго віду ці наяўнасьці некалькіх відаў з абмежаваным арэалам
A3. Віды абмежаванага біёму
Месца павінна забясьпечваць наяўнасьць шматлікіх відаў, характэрных для пэўнага біёму
A4. Супольнасьці
i. Крытэр адносіцца да «вадаплаўных» відаў, якія вызначаны працай Дэланея і Скота ў 2002 годзе, як гэта вызначана крытэрам 6 Рамсарскай канвэнцыі для вызначэньня водна-балотных надзелаў, якія маюць міжнароднае значэньне.
ii. Уключае ў сябе віды марскіх птушак, не ахопленых працай Дэланея і Скота. Колькасныя зьвесткі ўзятыя з розных апублікаваных і неапублікаваных крыніц.
iii. Крытэр узяты па ўзору крытэра 5 з Рамсарскай канвэнцыі для вызначэньня водна-балотных надзелаў, якія маюць міжнароднае значэньне. Крытэр выкарыстоўваецца, калі колькасныя зьвесткі зьяўляюцца дастаткова добрымі, каб дазволіць прымяненьне A4i і A4ii.
iv. Месца вядома ці меркавана перавышае парогавыя ўзроўні набору мігруючых відаў на вузкіх участках.


== Сьпіс ТВП на тэрыторыі Беларусі ==


== Крыніцы ==


== Вонкавыя спасылкі ==
Тэрыторыі, важныя для птушак — «Ахова птушак Бацькаўшчыны»
Тэрыторыі, важныя для птушак (анг.) — «BirdLife International»
Тэрыторыі, важныя для птушак — «Дзікая прырода Беларусі»",be-tarask,Random,,https://be-tarask.wikipedia.org/?curid=100982,385,100982.0
,Эн Энрайт,"Эн Энрайт (па-ангельску: Anne Enright; нар. 11 лістапада 1962) — ірляндзкая пісьменьніца. Ляўрэат Букераўскай прэміі 2007 году за раман «Збор».


== Біяграфія ==
Эн Энрайт нарадзілася ў Дубліне, вывучала літаратуру ва ўнівэрсытэце Усходняй Англіі. Выхоўвае сына й дачку. 


== Творчасьць ==
Раман Энрайт «Збор» апавядае аб вялікай ірляндзкай сям’і, якая перажыла драму. Галоўная гераіня — ірляндзкая жанчына.


== Уручэньне букера ==
Рашэньне журы стала поўнай нечаканасьцю для ўсіх. 45-гадовая жыхарка Дубліна ніколі не значылася ў ліку фаварытаў. Старшыня журы сэр Говард Дэвіс назваў кнігу «магутнай, нязручнай і часам злоснай». Сама пераможца ацаніла сваю працу сьціпла: маўляў, гэта проста сямейная сага. «Самае галоўнае ў сям’і — гэта тое, што яна непазьбежная, ад яе нікуды не дзенесься. Па сутнасьці, усе сем’і аднолькавыя, паколькі сямейныя гісторыі паўтараюцца: у сем’ях ёсьць п’яніцы, крыўднікі дзяцей і шмат чаго яшчэ», — сказала Энрайт на прэс-канфэрэнцыі.


== Творы ==
1991 «Мініятурная нявіньніца» (The Portable Virgin)
1995 «Парык майго таты знасіўся» (The Wig My Father Wore)
2000 «Што табе падабаецца?» (What Are You Like?)
2002 «Радасьць Элізы Лінч» (The Pleasure of Eliza Lynch)
2004 «Пусканьне бурбалак: нашмат затрымалася ў мацярынстве» (Making Babies: Stumbling into Motherhood)
2007 «Збор» (The Gathering)
2008 «Арышт карцін» (Taking Pictures) — кароткія аповеды
2009 «Учорашняя пагода» (Yesterday’s Weather)
2011 «Забыты вальс» (The Forgotten Waltz)


== Крыніцы ==",be-tarask,Random,,https://be-tarask.wikipedia.org/?curid=104540,213,104540.0
,Дубічы Царкоўныя,"Ду́бічы Царко́ўныя (па-падляску: Dúbičy Cerkóvny, Дубічы Цэрковны; па-польску: Dubicze Cerkiewne) — вёска ва ўсходняй Польшчы, цэнтар гміны ў Гайнаўскім павеце Падляскага ваяводзтва. Жыхары вёскі — этнічныя беларусы, якія карыстаюцца падляскім дыялектам беларускай мовы.


== Гісторыя ==
Вёска ўпершыню ўспамінаецца ў 1568 годзе, калі кароль Жыгімонт Аўгуст перадаў падкамораму дарагічынскаму Станіславу Хондзынскаму воласьць кляшчэляўскую — 6 вёсак, якія раней прыналежалі бельскаму стараству. Вёска Дубічы Царкоўныя разьмяшчалася на ўсход ад сёньняшняга месца ва ўрочышчы Бахматы, на гасьцінцы зь Бельску ў Камянец. У 17 ст. вёска пасьля вялікага пажару была перанесеная ў новае месца. У ліпені 1944 г. падчас савецка-нямецкіх баёў Дубічы былі цалкам спаленыя. Парафіяльная Пакроўская царква была адбудаваная толькі ў 1948 г., а ў 1954 г. была створаная гміна Дубічы Царкоўныя.


== Рэлігійнае жыцьцё ==
Вёска заселеная галоўным чынам праваслаўнымі. Сярод іншых веравызнаньняў сустракаюцца тут баптысты, пяцідзясятнікі і толькі невялікая колькасьць каталікоў.

		
			
			
		
		
			
			
		


== Выбітныя землякі ==
Іван Краскоўскі (1880 — 1955) — беларускі грамадзка-палітычны дзяяч, публіцыст, пэдагог
Ян Чыквін (1940 – 2022) — беларускі паэт, які жыве ў Польшчы, рэдактар часопісу «Тэрмапілы»


== Крыніцы і заўвагі ==",be-tarask,Random,,https://be-tarask.wikipedia.org/?curid=152815,176,152815.0
,Нацыянальны банк Грузіі,"Нацыянальны банк Грузіі (па-грузінску: საქართველოს ეროვნული ბანკი) — цэнтральны банк Грузіі. Створаны на падставе Грузінскага рэспубліканскага банка Дзяржбанка СССР у 1991 годзе.


== Гісторыя ==
Нацбанк Грузіі быў заснаваны ў 1919 годзе, а ў 1991 годзе пасьля зьнікненьня СССР ён пачаў працаваць як незалежны інстытут. Згодна пастановы Вярхоўнага Савету Грузіі быў створаны Нацыянальны банк Грузіі.
Афіцыйна незалежны нацбанк быў заснаваны ў жніўні 1991 году, на падставе прынятага Закону «Аб Нацыянальным банку Грузінскай Рэспублікі». У той самы час быў прыняты і Закон «Ад грашова-крэдытным рэгуляваньні ў Рэспубліцы Грузія», які вызначыў асноўныя кірункі дзейнасьці Цэнтральнага банка краіны ў манэтарнай палітыцы.
Цяперашні статус Нацбанку вызначаецца Канстытуцыяй Грузіі. Згодна 95-му артыкулу Канстытуцыі, Нацбанк незалежны ў сваёй дзейнасьці. Правы і абавязкі Нацбанку, яго дзейнасьць і гарантыі незалежнасьці вызначаюцца Законам «Аб Нацыянальным банку», прынятым Парлямэнтам Грузіі 23 чэрвеня 1995.


== Крыніцы ==",be-tarask,Random,,https://be-tarask.wikipedia.org/?curid=164998,136,164998.0
,Ольстэрская юніянісцкая партыя,"Ольстэрская юніянісцкая партыя (па-ангельску: The Ulster Unionist Party) — юніянісцкая палітычная партыя ў Паўночнай Ірляндыі. Партыя была заснаваная ў 1905 годзе, вылучыўшыся з Ірляндзкага юніянісцкага альянсу ў Ольстэры. Ачоленая Эдўардам Карсанам, парцыя замагалася супраць руху гоўмрул. Па падзеле Ірляндыі яна была кіроўнай партыяй Паўночнай Ірляндыі паміж 1921 і 1972 гадамі. Пад кіраўніцтвам Дэйвіда Трымбла, партыя дапамагла дамовіцца аб Бэлфасцкім пагадненьні ў 1998 году, якая скончыла ірляндзкі канфлікт. Трымбл займаў пасаду першага міністра Паўночнай Ірляндыі з 1998 па 2002 гады. У 2003 годзе партыя атрымала паразу ад Дэмакратычнай юніянісцкай партыі. З 1905 па 1972 гады партыя фактычна зьяўлялася  паўночна-ірляндзкай філіяй Кансэрватыўнай партыі.


== Крыніцы ==


== Вонкавыя спасылкі ==
Афіцыйны сайт",be-tarask,Random,,https://be-tarask.wikipedia.org/?curid=260623,110,260623.0
,Вялікі дыктатар,"войску гарматчыкам «Вялікай Бэрты» на Заходнім фронце Першай сусьветнай вайны. Яму даручаюць абсьледаваць дэфэктны знарад яго гарматы, пасьля чаго накіроўваюць наводзіць зэнітную зброю на варожы самалёт. Урэшце ён трапляе ў пяхоту, дзе ратуе лётчыка Шульца ўцёкамі на ягоным самалёце. Пасьля падзеньня самалёта Шульц высьвятляе, што Таманія прайграла вайну. Цырульнік трапляе ў шпіталь, дзе праводзіць некалькі год праз страту памяці. За гэты час Таманію ўзначальвае дыктатар Адэноід Гінкель, зьнешне падобны да цырульніка. Пасьля прамовы Гінкель падае па лесьвіцы празь міністра абароны Гэрынга, за што зрывае зь яго частку ордэнаў. У машыне міністар унутраных справаў Гарбіч кажа Гінкелю, што ягоную прамову варта было зрабіць яшчэ больш лютай да жыдоў, каб адцягнуць увагу людзей ад нястачаў. У геце спадар Ман прапануе Джэйкелю здаць лаўку цырульніка ў наём. Джэйкель кажа, што цырульнік піша кожныя 2 тыдні пра сваё вяртаньне са шпіталя. Джэйкель апавядае пра Ганну, якая здымае ў яго пакой, але ня можа знайсьці працу. Ён згадвае, што тая страціла бацьку на вайне, а маці — летась. Ганна выпраўляецца з памытай бялізнай да жонкі шаўца. На вуліцы яна кпіць са штурмавікоў за рабаваньне гандляра. Тыя закідваюць яе таматамі з грузавіка. Цырульнік самавольна сыходзіць са шпіталя дадому. У цырульні ён дзівіцца павуціньню на касе і рукамыйніку. Пры спробе змыць надпіс «жыд» на вакне яго зьбіваюць 2 штурмавікі, але Ганна б’е тых патэльняй па галаве з вакна. Ганна хавае цырульніка ў двары, пакуль дазорныя штурмавікі на аўтамабілі забіраюць сваіх пабітых. Цырульнік вяртаецца да сябе, дзе двое штурмавікоў патрабуюць ад яго вітаньня ў гонар Гінкеля. Аднак ён ня ведае пра дыктатара. На вуліцы яго хапае натоўп штурмавікоў, які бярэцца павесіць яго на ліхтарным слупе. Камандзір Шульц пад’яжджае на машыне і пазнае ў цырульніку свайго ратавальніка на вайне. Пасьля напаміну пра падзеньне на самалёце да цырульніка вяртаецца памяць. Шульц патрабуе, каб цырульніка перасталі надалей даймаць. У палацы Гінкелю паказваюць бронекамізэльку, пры выпрабаваньні якой гіне яе вынаходнік — прафэсар Кібіцэн. Ад заляцаньня да сакратаркі Гінкеля адцягваюць на няўдалае выпрабаваньне парашута. Гінкель высьвятляе ў Гэрынга, што на канцэнтрацыйныя лягеры патрабуецца 25 млн марак, бо штодня арыштоўваць ад 5 да 10 тысячаў працаўнікоў, незадаволеных зьніжэньнем заробкаў і апілкамі ў хлебе. Затым Гінкель вырашае ўварвацца ў Аўстрліхію. Гэрынг папярэджвае пра патрэбу ў пазыцы ад жыдоўскага банкіра Эпстайна. Тады Гінкель загадвае Шульцу прыпыніць перасьлед жыдоў да атрыманьня пазыкі. Цырульнік стрыжэ Джэйкеля, які разважае пра ад’езд у Аўстрліхію. Джэйкель раіць цырульніку заняцца стрыжкай жанчынаў, бо большасьць мужчынаў забралі ў канцлягеры. Той робіць Ганьне вечаровую прычоску. Пры падзеньні на вуліцы Ганна рассыпае набытую бульбу. Штурмавікі падымаюць яе саму і зьбіраюць для яе бульбу. У палацы Гінкель беспасьпяхова спрабуе падпісаць набраны сакратаркай ліст. Ён праганяе стэнаграфістак і сустракаецца з агенткай Б-76, якая паведамляе пра стачку. Гінкель прапануе забіць усе 3000 работнікаў, але па настаяньні Гарбіча адмаўляецца ад задумы, каб захаваць вытворчасьць на заводзе. Гінкель баіць пра перасьлед жыдоў і чарнявых, хоць сам чарнявы, каб стаць дыктатарам усяго сьвету. Гарбіч падкрэсьлівае, што пасьля ўварваньня ў Аўстрліхію ўдасца захопліваць краіны блефам бяз бою. Гінкель пляша з паветраным глёбусам, які разрываецца. У геце цырульнік голіць кліента пад вугорскі пляс № 5 Ёганэса Брамса на радыё. Эпстайн адмаўляецца пазычыць Гінкелю. Тады Гінкель загадвае Шульцу напасьці на гета, аднак той лічыць, што гэта прывядзе да дэмаралізацыі краіны. У адказ дыктатар ссылае Шульца ў канцлягер. Увечары цырульнік з Ганнай ідуць на шпацыр. З гучнагаварыльнікаў даносіцца прамова Гінкеля, якая палохае жыхароў гета, і тыя хаваюцца па дамах. Штурмавікі ўрываюцца ў двор, дзе хапаюць цырульніка. Аднак іх афіцэр загадвае пакінуць двор, бо на тое загад Шульца, каб не чапаць цырульніка. Аднак пасьля весткі пра арышт Шульца штурмавікі падрываюць цырульню. Уначы Джэйкель паведамляе Ганьне і цырульніку, што Шульц уцёк і хаваецца ў яго на паддашку. Упоўначы Ганна кажа жонцы Джэйкеля, што Шульц хоча падарваць палац Гінкеля. Яна бачыла, як Шульц падклаў манэту ў адзін з пудынгаў, і падклала па манэце ў астатнія. Шульц паведамляе 5 запрошаным, сярод якіх цырульнік і спадары Джэйкель, Ман і Агар, пра манэту ў пудынгу для адбору на самагубчы выбух. Цырульнік зьядае 4 манэты з пудынгам, у тым ліку 3 падкладзеныя ад іншых. Аднак яго выварочвае пасьля таго, як манэту ў сваім пудынгу знаходзіць Джэйкель. Тады Ганна прызнаецца, што паклала па манэце ў кожны пудынг і заклікае ўстрымацца ад падрыву, з чым Джэйкель пагаджаецца. Зранку сусед прыносіць Джэйкелю газэту, дзе пішуць пра хованку Шульца ў геце. Спадар Ман заўважае на вуліцы штурмавікоў, якія шукаюць Шульца, і вяртаецца да Джэйкеля, каб папярэдзіць. Шульц і цырульнік выбягаюць на дах з валізамі. На даху цырульнік губляе валізы і звальваецца ў чужую кватэру, дзе іх знаходзяць штурмавікі. Шульца і цырульніка зьмяшчаюць у канцлягер, а Ганна зь сям’ёй Джэйкеля перасяляюцца ў Аўстрліхію. Гінкель уручае Гэрынгу ордэн за падрыхтоўку да нападу на Аўстрліхію. Затым ён даведваецца, што дыктатар Бактэрыі Напалёні разьмясьціў на мяжы з Аўстрліхіяй 60 000 жаўнераў і зрывае ўсе ўзнагароды з Гэрынга. Гінкель падпісвае абвяшчэньне вайны Бактэрыі. Напалёні тэлефануе Гінкелю, які прапануе яму прыехаць на сустрэчу для абмеркаваньня Аўстрліхіі. Той пагаджаецца, пасьля чаго Гінкель разрывае абвяшчэньне вайны. Бэнзіно Напалёні прыбывае на цягніку, які некалькі разоў праяжджае міма чырвонай дарожкі. На вакзале ахова не пушчае жонку Напалёні да аўтамабіля, на якім зьяжджаюць абодва дыктатары. У палацы Напалёні заходзіць у залю з-за сьпіны Гінкеля, якога вітае нечаканым шляпком па сьпіне і называе «мілым маленькім чалавечкам». Гарбіч усаджвае Напалёні на нізкае крэсла, каб той глядзеў на Гінкеля зьнізу. Аднак той сядае на стол і змушае Гінкеля і Гарбіча пачувацца няёмка запытам запалкі. На прапанову Напалёні дыктатары адпраўляюцца пагаліцца ў цырульню на месцы былой бібліятэкі. На стадыёне «Гінкель» дыктатары глядзяць вайсковы парад. Напалёні лушчыць арэшкі на Гінкеля і бачыць падзеньне самалётаў 34-й паветранай дывізіі Таманіі. На балі Гарбіч паведамляе Гінкелю пра падрыхтоўку ўварваньня ў Аўстрліхію празь вёску Прэцэльбэрг, каля якой Гінкель будзе паляваць на качак. Гінкель танцуе вальс з жонкай Напалёні, якая вядзе яго ўвесь танец. Адэноід і Бэнзіно выбіраюць для перамоваў буфэт, адкуль Гэрынг выганяе ўсіх гасьцей. Гінкель выправаджвае адтуль і самога Гэрынга. Напалёні прапануе падпісаць дамова аб неўварваньні ў Аўстрліхію, каб затым адвесьці войска Бактэрыі ад мяжы. Гінкель патрабуе спачатку адвесьці войска. Падчас спрэчкі абодва выпадкова аб’ядаюцца ангельскай гарчыцай і кідаюцца ежай. У асабістай размове Гарбіч прапануе",be-tarask,Random,,https://be-tarask.wikipedia.org/?curid=234174,1000,234174.0
,Харваты ў Сэрбіі,"Харваты Сэрбіі (па-харвацку: Hrvati u Srbiji, па-сэрбску: Хрвати у Србији / Hrvati u Srbiji), таксама сэрбскія харваты (па-харвацку: Srpski Hrvati, па-сэрбску: Српски Хрвати / Srpski Hrvati) — прадстаўнікі афіцыйна прызнанае харвацкае этнічнае меншасьці ў Сэрбіі. Харваты афіцыйна прызнаныя нацыянальнаю меншасьцю ў 2002 годзе. Паводле зьвестак перапісу 2011 году, колькасьць харватаў у Сэрбіі складае 57 900 чалавек, то бок 0,8% насельніцтва краіны. 54 785 прадстаўнікоў харвацкае меншасьці жывуць у Ваяводзіне (дзе складаюць 2,4% насельніцтва ды зьяўляюцца чацьвертаю паводле колькасьці этнічнай групай) і Бялградзе, а рэшта (3115 чал.) дыспэрсна ўва ўсёй краіне.


== Гісторыя ==
У XV стагодзьдзі харваты жылі ў ваколіцах Срэму, прычым складалі большасьць насельніцтва ў 76 вёсках з 801, што ў той час існавалі на тэрыторыі сучаснае Ваяводзіны.. Праз два стагодзьдзі на тэрыторыю сучаснай Сэрбіі з Далматыі мігруе асобная этнічная група, г.зв. бунеўцы, рыма-каталікі паводле вызнаньня. Іншая этнічная група, што цяпер лічыцца лякальным субэтнасам харватаў — г. зв. шокцы, продкі якіх, паводле аднога зь меркаваньняў, жывуць на гэтых землях з восьмага стагодзьдзя. Гутарковым дыялектам сярэднявечных паўднёвых славянаў Ваяводзіны мог быць ікаўскі, які цяпер асацыюецца з харвацкаю літаратурнаю мовай.

Паводле зьвестак на 1851 год, на тэрыторыі сучаснай Ваяводзіны жылі, апроч іншых этнічных групаў, 62 936 бунеўцаў і шокцаў ды 2860 харватаў. Пазьнейшая статыстыка ў гэты пэрыяд (дасьледваньні праведзеныя ў Аўстра-Вугоршчыне ў другой палове XIX стагодзьдзя) не лічыла бунеўцаў і шокцаў за харватаў, клясыфікуючы іх як «іншых» (у тым ліку падчас перапісу насельніцтва Аўстра-Вугоршчыны ў 1910, калі 70,000 бунеўцаў былі запісаныя ў «іншыя»).. Перапіс насельніцтва Аўстра-Вугоршчыны 1910 году таксама паказаў, што колькасьць дэкляраваных бунеўцаў ды шокцаў значна перавышае колькасьць харватаў. Колькасьць «носьбітаў іншых моваў» (пераважна бунеўскага дыялекту) склала тады 33 390 чалавек У Шомбары колькасьць носьбітаў харвацкай мовы паводле перапісу склала 83 асобы, колькасьць носьбітаў «іншых моваў» (у т. л. бунеўскай гаворкі) — 6289 асобаў.
У 1990-я гады, падчас вайны ў Харватыі, сябры Сэрбскай радыкальнай партыі арганізавалі, кіравалі й бралі ўдзел у выгнаньні харватаў з часткі тэрыторыі Ваяводзіны. Старшыня (прэзыдэнт) партыі, Воіслаў Шэшэль абвінавачаны ў непасрэдным удзеле ў гэтых падзеях. Прыкладная колькасьць харватаў, што ў той час пакінулі Сэрбію праз палітычны ціск з боку Мілошэвічавага рэжыму, складае ад 20 да 40 тысячаў асобаў.


== Крыніцы ==


== Вонкавыя спасылкі ==
 Харваты ў Сэрбіі — сховішча мультымэдыйных матэрыялаў",be-tarask,Random,,https://be-tarask.wikipedia.org/?curid=180629,366,180629.0
,Сяргей Далідовіч,"Сярге́й Мікала́евіч Далідо́віч (нарадзіўся 18 траўня 1973 году, Ворша, БССР) — беларускі лыжнік, пераможца этапу Кубку сьвету, удзельнік 7 Алімпійскіх гульняў.


== Біяграфія ==
У Кубку сьвету Далідовіч дэбютаваў у 1993 годзе, у сакавіку 2001 году атрымаў сваю першую, і адзіную, перамогу на этапе Кубку сьвету. Акрамя перамогі на сёньняшні момант мае 1 бронзавы мэдаль Кубку сьвету. Найлепшым дасягненьнем Далідовіча ў агульным заліку Кубку сьвету зьяўляецца 31-е месца ў сэзоне 2000—2001.
На Алімпіядзе-1994 у Лілегамэры быў 37-м у гонцы на 30 км вольным ходам, 70-м у гонцы на 10 км клясыкай, 51-м у гонцы перасьледу й 12-м у эстафэце.
На Алімпіядзе-1998 у Нагана заняў 36-е месца ў гонцы на 30 км клясыкай, 31-е месца ў гонцы на 50 км каньком і 14-м у эстафэце, акрамя таго стартаваў у гонцы на 10 км, але не дабраўся да фінішу.
На Алімпіядзе-2002 у Солт-Лэйк-Сіці стартаваў у трох гонках: мас-старт 30 км — 14-е месца, перасьлед 10+10 км — не фінішаваў, эстафэта — 15-е месца.
На Алімпіядзе-2006 у Турыне заняў 12-е месца ў мас-старце на 50 км.
На Алімпіядзе-2010 у Ванкувэры, стартаваў у чатырох гонках: 15 км вольным стылем — 35-е месца, дуатлён 15+15 км — не фінішаваў, камандны спрынт — не фінішаваў, мас-старт 50 км — 25-е месца.
На Алімпіядзе-2014 у Сочы фінішаваў пятым у мас-старце на 50 км.
За сваю кар’еру браў удзел у 9 чэмпіянатах сьвету, найлепшы вынік — 4-е месца ў дуатлёне на 30 км на чэмпіянаце сьвету 2011 гады ў Гольмэнколене. На гэтым чэмпіянаце Сяргей Далідовіч у мас-старце на 50 км упэўнена ішоў у групе лідэраў і фактычна прэтэндаваў на прызавое месца, але за некалькі сот мэтраў да фінішу зваліўся і зламаў палку, у выніку чаго фінішаваў толькі 10-м.
У 2014 годзе ўзнагароджаны Ордэнам Пашаны.
Уключаны ў беларускую зборную на Зімовых Алімпійскіх гульнях 2018 году.


== Крыніцы ==


== Вонкавыя спасылкі ==
Профіль на сайце Міжнароднай фэдэрацыі лыжнага спорту (анг.)
Алімпійская статыстыка — Sports Reference (анг.)",be-tarask,Random,,https://be-tarask.wikipedia.org/?curid=152485,317,152485.0
,Дуся (возера),"Дуся (па-летувіску: Dusia) — возера ў Летуве.
Адно з найбольш значных азёраў краіны. Возера зьяўляецца самым вялікім у паўднёвай часткі Летувы. Плошча возера складае 23,17 км². Даўжыня з захаду на ўсход 8,4 км, максымальная шырыня 4,2 км. Найбольшыя глыбіні разьмешчаны ў цэнтры возера, сярэдняя глыбіня 15,4 м. Берагі большай часткай пяшчаныя.
Возера сілкуецца за кошт ўпадаючых у яго малых рэк.
У возеры жывуць 18 відаў рыб. Возера Дуся добрае месца для адпачынку і рыбалкі. На яго берагах знаходзяцца пясчаныя пляж і лягеры адпачынку.",be-tarask,Random,,https://be-tarask.wikipedia.org/?curid=88699,83,88699.0
,Міратворца (вэбсайт),"Сайт «Міратворца» — інтэрнэт-прадстаўніцтва Цэнтру дасьледаваньня прыкметаў злачынстваў супраць нацыянальнай бясьпекі Ўкраіны, міру, бясьпекі чалавецтва і міжнароднага правапарадку.  


== Агульныя зьвесткі ды гісторыя стварэньня ==
Створаны ўвесну 2014 году групаю навукоўцаў і адмыслоўцаў па пытаньнях дасьледаваньня згаданых фактараў як такіх, што складаюць істотную пагрозу ўкраінскай дзяржаве ды супольнасьці, ў межах работы валянтэрскай групы «Народны тыл».
Мэтаю цэнтру ёсьць наданьне інфармацыйна-кансультацыйнай дапамогі органам выканаўчай улады з мэтай канчатковага ўсталяваньня міру ва Ўкраіне. У сваёй рабоце асаблівую ўвагу Цэнтар надае праявам тэрарыстычнай і сэпаратысцкай дзейнасьці на тэрыторыі Ўкраіны.
Крыніцамі інфармацыі для работы Цэнтру ёсьць, у першую чаргу, агульнадаступныя матэрыялы, што месьцяцца ў сетцы Інтэрнэт, друкаваных выданьнях, і інш. Апроч таго, Цэнтар карыстаецца інфармацыяй, якую даюць прыватныя асобы на ўмовах канфідэнцыйнасьці; згодна зь дзейным заканадаўствам Ўкраіны, інфармацыя, якая зьмяшчаецца ў ананімных зваротах, у рабоце Цэнтру не выкарыстоўваецца.
Цэнтар працуе ў партнэрстве са службаю бясьпекі Ўкраіны, Генэральным штабам Узброеных сілаў Украіны, міністэрствам унутраных справаў Украіны, дзяржаўнай памежнай службай Украіны і дзяржаўнай пэнітэнцыярнай службай Украіны.
Дзякуючы рабоце Цэнтру на працягу 2014 году на тэрыторыі Ўкраіны была ідэнтыфікаваная і затрыманая значная колькасьць тэрарыстаў, расейскіх наймітаў і прадстаўнікоў сэпаратысцкіх рухаў. Высокую ацэнку рабоце Цэнтру даў, у тым ліку, камандзір батальёну ""Міратворца"" Андрэй Цецярук і дарадчык міністра ўнутраных справаў Украіны Антон Герашчанка.
Практычна з самага пачатку работы сайту «Міратворца» з улікам ягонай эфэктыўнасьці ды выкліканай гэтым панікай у шэрагах сэпаратыстаў ягоную базу дадзеных ў расейскім і прарасейскім друку пачалі называть «расстрэльнымі сьпісамі».
Станам на 13 красавіка 2015 году база дадзеных «Міратворцы» складала больш за 30 тысяч асобаў.
Дэвізам сайту і цэнтру ёсьць лацінскі выраз «Pro bono publico» (па-беларуску: Дзеля супольнага дабрабыту).


== Апэрацыі ==
Увесну 2015 году стала вядома пра некалькі спэцапэрацыяў, зьдзейсьненых супрацоўнікамі Цэнтру:
Апэрацыя «Гюльчатай». Скарыстаўшы мэдыйны рэзананс, выкліканы забойствамі Алега Калашнікава і Алеся Бузіны, Цэнтар атрымаў дадзеныя вялікай колькасьці (некалькіх тысячаў або дзясяткаў тысячаў) баевікоў ДНР і ЛНР, расейскіх наймітаў, вайсковаслужбоўцаў РФ, якія ваююць на тэрыторыі Ўкраіны, і інш.
Апэрацыя «Разводной ключ». Падчас апэрацыі былі перахопленыя некалькі соцен тысяч эўра ды спэцыяльны вайсковы рыштунак, сабраныя прыхільнікамі ДНР і ЛНР у краінах ЭЗ і ЗША, і скіраваныя на патрэбы ЗСУ. Таксама падчас апэрацыі супрацоўнікі Цэнтру атрымлівалі апэратыўную інфармацыю пра дзеяньні баевікоў у раёне Славянску ды Краматорску . Згодна зь некаторымі крыніцамі, падчас апэрацыі «Разводной ключ» цэнтр «Міратворца» выступаў прыкрыцьцём замежнай дзейнасьці СБУ.
Апэрацыя атрыманьня з акупаваных тэрыторыяў анкетных дадзеных на 1542-х баевікоў незаконных узброеных фармаваньняў (гл. ілюстрацыю з твітэра сайту).
Пасьля зьдзяйсьненьня гэтых апэрыцыяў супрацоўнікі Цэнтру былі ўзнагароджаныя мэдалямі й імянною зброяй.


== Дачыненьні з уладнымі структурамі ==
Пасьля таго, як сайт «Міратворца» здабыў слыннасьць ды здольнасьць утвараць мэдыйны рэзананс у зьвязку з праведзенымі супрацоўнікамі Цэнтру спэцапэрацыямі, амбудсмэн Украіны Валерыя Луткоўская выступіла з патрабаваньнем закрыцьця сайту ды прыпыненьня работы Цэнтру, матывуючы гэта неправамерным выкарыстаньнем асабістых дадзеных патэнцыйных тэрарыстаў. У адказ Служба Бясьпекі Ўкраіны разпаўсюдзіла заяву са сьцьвярджэньнем, што не знаходзіць парушэньняў заканадаўства Ўкраіны ў дзейнасьці сайту «Миротворець».


== Крыніцы ==


== Вонкавыя спасылкі ==
Сайт «Міратворца»
Валянтэры запусьцілі ў інтэрнэце сайт пра здраднікаў і наймітаў, якія ваююць супраць Украіны
Создан сайт psb4ukr.org на котором собирается вся информация про террористов
Bолонтери зібрали вже понад 7500 профілів сепаратистів (укр.)
Website PSB4UKR.ORG collects information about Putin's terrorists (анг.)
Создана база с фамилиями 7500 боевиков и их пособников (рас.)
В созданной на Украине базе данных участников сепаратистского движения в Крыму и Донбассе больше трети — россияне (рас.)
«Миротворец» — это только начало (рас.)
Declarațiile oficiale că în Ucraina nu se află armată rusă nu mai au nicio valoare",be-tarask,Random,,https://be-tarask.wikipedia.org/?curid=162319,568,162319.0
,Мужчынская гімназія (Амсьціслаў),"Мужчынская гімназія — помнік архітэктуры пачатку XX ст. у Амсьціславе. Знаходзіцца пад адрасам вуліца Кармэліцкая, 14. Твор архітэктуры эклектыкі з рысамі стылю мадэрн. Аб’ект Дзяржаўнага сьпісу гістарычна-культурных каштоўнасьцяў Беларусі.


== Гісторыя ==
Дом збудавалі ў 1908 годзе з цэглы. У будынку разьмяшчалася мужчынская гімназія, пазьней сярэдняя школа №1. З 2002 году не выкарыстоўваецца.


== Архітэктура ==
Помнік эклектычнай архітэктуры з рысамі стылю мадэрн. Гэта асымэтрычны 2-павярховы Т-падобны ў пляне будынак, які складаецца з трох злучаных паміж сабою корпусаў. Галоўны фасад вылучаецца з бакоў рызалітамі, вэртыкальна падзяляецца высокімі паўцыркульнымі аконнымі праёмамі — вузкімі на першым паверсе і шырокімі на другім. Над цэнтральным уваходам, вылучаным дашкам на кансолях, разьмяшчаецца лучковы аконны праём з кілепадобным франтонам. Карніз зь філёнговым фрызам падзяляе фасады на два паверхі. Роўніцу сьценаў паміж аконнымі праёмамі аздабляюць лапаткі.
Усярэдзіне цэнтральнага корпуса выкарыстоўваюцца крыжовыя і цыліндрычныя скляпеньні з падпружнымі аркамі. Калідорная сыстэма плянавання з аднабаковым разьмяшчэньнем клясаў.


== Галерэя ==


=== Гістарычныя здымкі ===

	Старыя здымкі, 1912 год
		
			
			
		
		
			
			
		
		
			
			
		
		
			
			
		
		
			
			
		


=== Сучасныя здымкі ===

	Сучасны стан
		
			
			
		
		
			
			
		
		
			
			
		
		
			
			
		
		
			
			
		


== Крыніцы ==


== Літаратура ==
Збор помнікаў гісторыі і культуры Беларусі. Магілёўская вобласць / АН БССР, Ін-т мастацтвазнаўства, этнаграфіі і фальклору; Рэд. кал.: С. Марцэлеў (гал. рэд.) і інш. — Менск: Беларус. Сав. Энцыклапедыя, 1986. — 408 с.: іл.


== Вонкавыя спасылкі ==

Гістарычная забудова Амсьціслава, Radzima.org",be-tarask,Random,,https://be-tarask.wikipedia.org/?curid=231929,212,231929.0
,Марыё Епэс,"Марыё Альбэрта Епэс Дыяс (па-гішпанску: Mario Alberto Yepes Díaz; нарадзіўся 13 студзеня 1976 году, Калі, Калюмбія) — калюмбійскі футбаліст і футбольны трэнэр. Выступаў за нацыянальную зборную Калюмбіі.


== Кар’ера ==


=== Клюбная ===
З 1995 па 1997 гады гуляў у калюмбійскім клюбе «Картулюа». З 1997 па 1999 гады выступаў у шэрагах іншага калюмбійскага клюбу «Дэпартыва» (Калі). З 1999 па 2002 гады зьяўляўся гульцом аргентынскага гранду «Рывэр Плэйт». З 2002 па 2004 гады гуляў за францускі клюб «Нант», пакуль не перайшоў у іншы францускі клюб «Пары Сэн-Жэрмэн», у якім выступаў па 2008 год. Пасьля па 2010 год выступаў за італьянскі клюб «К’ева» з Вэроны.
26 сакавіка 2010 году Епэс падпісаў кантракт зь «Мілянам» на 2 гады. 12 траўня 2012 году Епэс доўжыў кантракт з клюбам яшчэ на адзін год да лета 2013 году. Пасьля ягонага сканчэньня перайшоў у іншы італьянскі клюб «Аталянта».


=== Міжнародная ===
Епэс правёў больш за 80 гульняў за нацыянальную зборную Калюмбіі з моманту свайго дэбюту ў 1999 годзе. Ён быў часткай каманды зборнай Калюмбіі, якая перамагла ў розыгрышу Кубка Амэрыкі ў 2001 годзе, а таксама стала ўдзельнічаў у іншым міжнародных спаборніцтвах.


== Дасягненьні ==


=== Клюбныя ===
«Дэпартыва»:

Чэмпіён Калюмбіі (2): 1998, 1999
«Рывэр Плэйт»:

Чэмпіён Аргентыны (2): 1999 (а), 2000 (к)
«Пары Сэн-Жэрмэн»:

Уладальнік Кубка Францыі: 2006
Уладальнік Кубка францускай лігі: 2008
«Мілян»:

Чэмпіён Італіі: 2011
Уладальнік Супэркубка Італіі: 2011


=== Міжнародныя ===
Калюмбія:

Уладальнік Кубка Амэрыкі: 2001


== Крыніцы ==


== Вонкавыя спасылкі ==
Афіцыйны сайт
Профіль на ESPN
Статыстыка на National Football Teams",be-tarask,Random,,https://be-tarask.wikipedia.org/?curid=132840,249,132840.0
,Вэнэцыянская Біблія,"Вэнэцыя́нская Бі́блія 1506 року (па-чэску: Bible benátská), Біблія чэская ў Вэнэцыі друкаваная (чэск. Biblij Cžeská W Benátkach tissťená) — трэцяе пасьля Праскага(cs) (1489) і Кутнагорскага(cs) (1489) друкаванае выданьне Бібліі на чэскай мове. Лічыцца, што гэтым выданьнем актыўна карыстаўся Францішак Скарына пры перакладзе біблейскіх кніг.


== Выдаўцы ==
Біблія была надрукаваная ў 1506 року ў Вэнэцыі, якая ў той час стала адным з цэнтраў славянскага кнігадрукаваньня. Такім чынам, гэта першая чэская Біблія, выдадзеная за мяжой, у друкарні нямецкага майстра Пэтэра Ліхтэнштайна. Выдаўцамі Бібліі былі праскія мяшчане-чашнікі(cs): Ян Глаўса, Вацлаў Сова і Бурыян Лазар, карэктарамі — Ян Індржыскі і Томаш Молэк. На думку выдаўцоў, пераклад павінен быў стаць сродкам барацьбы супраць Рымскай курыі ў разьвіцьці славянскай літаратуры на роднай мове.


== Друкарскія асаблівасьці выданьня ==
Біблія надрукаваная чэскай бастардаю(de) і зьмяшчае 109 дрэварытаў. Існуе меркаваньне, што гравюры запазычаныя з лацінскай Бібліі 1498 року, выдадзенай таксама ў Вэнэцыі; аднак большасьць ілюстрацыяў была папулярнай у чэскіх рукапісных кнігах папярэдніх стагодзьдзяў.
Упершыню ў гэтай чэскай Бібліі зьявіўся тытульны аркуш; на ім зьмешчаны тэкст «Біблія чэская ў Вэнэцыі друкаваная» і каляровы сымбаль Прагі. Усе наступныя ўтраквісцкія Бібліі і нават першыя выданьні Краліцкай Бібліі таксама мелі на тытульных лістах тэкст «Біблія чэская»; толькі з аднатомнага перавыданьня Краліцкай Бібліі тэкст быў зьменены на «сьвятая Біблія».
Выданьне пачынаецца вялікай прадмовай (на 10 старонак), у якой сфармуляваныя мэты выданьня: праслаўленьне багатых выяўленчых магчымасьцяў чэскай мовы і садзейнічаньне пашырэньню біблейскіх тэкстаў сярод усіх славянскіх народаў. У выданьні выкарыстоўваюцца кантынуацыі (кароткі зьмест разьдзелу) і канкарданс (пазначэньне паралельных месцаў зь перакрыжаванымі спасылкамі); гэтымі прыёмамі пасьля скарыстаўся і Францішак Скарына. Некаторыя разьдзелы дапоўненыя; так, зьявіўся пераклад 4-ай кнігі Эздры(en), якога не было ў папярэдніх выданьнях.
Тэкст выданьня ўяўляў разьвіцьцё і ўдасканаленьне традыцыі чэскіх біблейскіх перакладаў. Так, пры перакладзе былі ўлічаныя «парады вучоных праскіх мужоў» (магчыма, прафэсараў Праскага ўнівэрсытэту). За аснову выданьня ўзятая Кутнагорская Біблія, але ўнесеныя зьмены з улікам разьвіцьця правапісу і граматыкі. У гэтай Бібліі ўпершыню зьяўляецца пазначэньне даўжыні чэскіх галосных з дапамогай коскі ці падвоеных галосных. Галоўнымі зьменамі ў граматыцы сталі замена імпэрфэкту складаным прэтэрытам(en), аорыст застаўся толькі ў асобных выпадках, як і ў папярэдніх Бібліях (то бок пераважна ў дзеяслове jíti). Моўныя новаўвядзеньні былі настолькі рэвалюцыйныя, што выклікалі значнае абурэньне, у тым ліку сярод Чэскіх братоў, якія ў выніку заняліся ўласным перакладам (Краліцкая Біблія).
Біблія 1506 року моцна паўплывала на наступныя чэскія выданьні 1529, 1537(cs), 1540(cs), 1549(cs) і шырока выкарыстоўвалася аж да апошняй чвэрці XVIII стагодзьдзя ня толькі пратэстантамі, але і каталікамі.


== Крыніцы ==


== Літаратура ==
Францыск Скарына і яго час: Энцыкл. давед. / Беларус. Сав. Энцыклапедыя; Рэдкал. І. П. Шамякін (гал. рэд.) і інш. —  Мн.:  БелСЭ, 1988. — 608 с. — ISBN 5-85700-003-3",be-tarask,Random,,https://be-tarask.wikipedia.org/?curid=183341,436,183341.0
,Баніфацыюс III (папа рымскі),"Баніфа́цыюс III (па-лацінску: Bonifatius PP. III), сьвецкае імя Баніфача Катадыёчы (па-італьянску: Bonifacio Catodioci; памёр 12 лістапада 607, Рым, Бізантыйская імпэрыя) — папа рымскі з 19 лютага па 12 лістапада 607 году.
Нарадзіўся ў Рыме ў сям’і Яна Катадыёчы, рымляніна грэцкага паходжаньня. Баніфачы доўгі час правёў у Канстантынопалі, дзе быў дарадцам імпэратара Фокі. Упарадкаваў абраньне папаў, забараніўшы вырашаць пытаньне аб новым папу пры жыцьці старога й на працягу 3 дзён пасьля ягонай сьмерці. Дамогся ад Фокі прызнаньня першынства Рымскай катэдры над астатнімі.
Быў пахаваны ў саборы Сьвятога Пятра.


== Крыніцы ==


== Вонкавыя спасылкі ==
Баніфацыюс III. Catholic Encyclopedia",be-tarask,Random,,https://be-tarask.wikipedia.org/?curid=134678,98,134678.0
,Крыштап Міхал Друцкі-Саколінскі,"Крыштап Міхал Друцкі-Саколінскі (каля 1580—1639) — дзяржаўны дзяяч Вялікага Княства Літоўскага. Кашталян амсьціслаўскі (1623—1625) і полацкі (з 1625).
Па бацьку трымаў Азярышчанскае староства.


== Біяграфія ==
З княскага роду Друцкіх-Саколінскіх гербу «Друцак», сын Міхала, ваяводы смаленскага, і ягонай жонкі з роду Корсакаў.
З 1607 году быў сакратаром ВКЛ. У 1639 годзе перадаў Азярышчанскае староства зяцю Крыштапу Статкевічу, захаваў у якасьці лена сёлы Казьяны, Роўнае, Тарапчаны і іншыя, якія потым перайшлі да ягонага сына Казімера Лявона.


== Крыніцы ==


== Літаратура ==
Вялікае княства Літоўскае: Энцыклапедыя. У 3 т. / рэд. Г. П. Пашкоў і інш. —  Мн.:  Беларуская Энцыклапедыя, 2005. — Т. 1: Абаленскі — Кадэнцыя. — 684 с. — ISBN 985-11-0314-4",be-tarask,Random,,https://be-tarask.wikipedia.org/?curid=129002,112,129002.0
,Momoiro Clover Z,"Momoiro Clover Z (па-японску: ももいろクローバーZ Momoiro Kurōbā Zetto, літаральна «ружовая канюшына Z») — японская дзявочая поп-група. Яна была заснавана ў 2005 годзе..


== Склад ==


=== Былыя ўдзельніцы ===

другие

Руна Юмікава (па-японску: 弓川 留奈 Yumikawa Runa, нар. 4 лютага 1994)
Цукіна Такаі (па-японску: 高井 つき奈 Takai Tsukina, нар. 6 ліпеня 1995)
Мію Вагава (па-японску: 和川 未優 Wagawa Miyū, нар. 19 сьнежня 1993)
Манамі Ікура (па-японску: 伊倉 愛美 Ikura Manami, нар. 4 лютага 1994)
Сумірэ Фудзісіро (па-японску: 藤白 すみれ Fujishiro Sumire, нар. 8 траўня 1994)
Юкіна Касіва (па-японску: 柏 幸奈 Kashiwa Yukina, нар. 12 жніўня 1994)


== Дыскаграфія ==


=== Сынглы ===

* «Ikuze! Kaitō Shōjo ~Special Edition~» (па-японску: 行くぜっ！怪盗少女 ～Special Edition～) у 2012 годзе


== Альбомы ==

* у 2013 годзе


== Відэаграфія ==


== Прэміі і ўзнагароды ==


== Глядзіце таксама ==
Shiritsu Ebisu Chugaku
Team Syachihoko


== Крыніцы ==


== Вонкавыя спасылкі ==
Momoiro Clover Z на Last.fm
Афіцыйны сайт Momoiro Clover Z  (яп.)
Афіцыйны сайт Momoiro Clover Z  (анг.)
Афіцыйны канал Stardust Music на YouTube
Momoiro Clover Z на Ustream",be-tarask,Random,,https://be-tarask.wikipedia.org/?curid=146503,174,146503.0
,Клімаўка,"Назву Клі́маўка маюць:


== Населеныя пункты ==


=== Беларусь ===
Гомельская вобласьць:
Клімаўка — вёска ў Гомельскім раёне
Клімаўка — вёска ў Жлобінскім раёне


=== Польшча ===
Падляскае ваяводзтва:
Клімаўка — вёска ў Сакольскім павеце


=== Расея ===
Клімаўка — сяло ў Башкартастане
Клімаўка — сяло ў Троіцкім адміністрацыйным округу Масквы
Клімаўка — хутар у Растоўскай вобласьці
Клімаўка — вёска у Самарскай вобласьцi


=== Украіна ===
Клімаўка — вёска ў Белакуракінскім раёне Луганскай вобласьці
Клімаўка — вёска ў Краменскім раёне Луганскай вобласьці
Клімаўка — пасёлак у Крывавозерскім раёне Мікалаеўскай вобласьці
Клімаўка — вёска ў Карлаўскім раёне Палтаўскай вобласьці


== Глядзіце таксама ==
Клім
Клімава
Клімавічы
Кліманты
Кліманцы
Клімаў
Клімаў Лог
Кліманы
Клімаўскі
Клімаўшчына
Клімацічы
Клімы",be-tarask,Random,,https://be-tarask.wikipedia.org/?curid=65690,115,65690.0
,Людміла Калінчык,"Людмі́ла Гео́ргіеўна Калі́нчык (нарадзілася 23 ліпеня 1982, Барысаў, БССР) — беларуская біятляністка, двухразовая прызэрка Чэмпіянатаў сьвету па біятлёне. Удзельніца Алімпійскіх гульняў, прызэрка этапаў Кубка сьвету па біятлёне. 


== Агульны залік Кубка сьвету ==
сэзон 2006—2007, 76 месца
сэзон 2007—2008, 62 месца
сэзон 2008—2009, 72 месца
сэзон 2009—2010, 27 месца
сэзон 2010—2011, 38 месца
сэзон 2011—2012, 42 месца
сэзон 2012—2013, 53 месца
сэзон 2013—2014, 41 месца


== Вонкавыя спасылкі ==
Профіль на сайце Беларускай фэдэрацыі біятлёну (рас.)
Профіль на сайце Міжнароднага зьвязу біятляністаў (анг.)",be-tarask,Random,,https://be-tarask.wikipedia.org/?curid=134625,83,134625.0
,Ігар Шумілаў,"Ігар Шумілаў (нар. 20 кастрычніка 1993 году) — колішні беларускі футбаліст, абаронца. Цяпер футбольны судзьдзя.


== Кар’ера ==
Выхаванец школы футбольнага клюбу «Менск». З 2010 году гуляў за клюбны дубль. Другую палову сэзону 2012 году правёў у Другой лізе ў фарм-клюбе «Менск-2». У сэзоне 2013 году вярнуўся ў асноўную каманду, звычайна гуляючы за дубль. 24 чэрвеня 2013 году дэбютаваў у Найвышэйшай лізе, адгуляўшы увесь матч з мазырскай «Славіяй» (3:2). Усяго ў сэзоне 2013 году правёў 4 матчы ў асноўным складзе.
У сэзоне 2014 году пачаў часьцей прыцягвацца да асноўнага складу. Звычайна выходзіў на замену, але часам зьяўляўся на полі і ў пачатковым складзе. У сьнежні 2014 году падоўжыў кантракт зь «Менскам». У сэзоне 2015 году ўжо трывала замацаваўся ў асноўным складзе, выступаючы на пазыцыі цэнтральнага або левага абаронцы. У пачатку 2017 году быў прызначаны капітанам каманды, аднак у чэрвені 2017 году скасаваў пагадненьне зь «Менскам». У ліпені 2017 году ўзмоцніў склад менскага «Тарпэда», дзе стаў трывалым гульцом асновы. Сэзон 2018 году пачынаў у першай адзінаццатцы, у чэрвені не гуляў праз траўму, а зь верасня зьяўляўся на полі нерэгулярна. У сэзоне 2019 году быў асноўным абаронцам, толькі ў траўні не гуляў праз пашкоджаньне.
У ліпені 2019 году далучыўся да берасьцейскага клюбу «Рух». У якасьці гульца стартавага складу дапамог камандзе прабіцца ў Найвышэйшую лігу. У пачатку 2020 году не прыцягваўся да міжсэзонных збораў і афіцыйных матчаў каманды, а ў траўні 2020 году кантракт з «Рухам» паводле пагадненьня бакоў быў скасаваны.
З 2021 году працуе ў якасьці футбольнага судзьдзі. У красавіку 2022 году быў упершыню прызначаны на абслугоўваньне матча Найвышэйшай лігі.


== Статыстыка ==


== Крыніцы ==


== Вонкавыя спасылкі ==
Профіль на сайце «Менску» (рас.)
Статыстыка «ПБ-Инфо» (рас.)",be-tarask,Random,,https://be-tarask.wikipedia.org/?curid=142924,276,142924.0
,Кабыльніцкі сельсавет,"Кабы́льніцкі сельсавет (з 1964 году — На́рацкі сельсавет) — адміністрацыйна-тэрытарыяльная адзінка ў складзе Мядзельскага раёну Менскай вобласьці. Адміністрацыйны цэнтар — вёска Кабыльнік.


== Гісторыя ==
12 кастрычніка 1940 году створаны ў складзе Мядзельскага раёну Вялейскай (з 20 верасьня 1944 году — Маладэчанскай, з 20 студзеня 1960 году — Менскай) вобласьці.
28 жніўня 1964 году вёску Кабыльнік перайменавалі ў Нарач. У сувязі з гэтым сельсавет перайменаваны ў Нарацкі.
28 красавіка 2004 году ў склад сельсавету ўключаныя вёскі Абрамы, Балашы і Малая Сырмеж Сырмескага сельсавету і хутары Глыбокі Ручай і Рыдупля Сьвірскага пасялковага савету.
30 сьнежня 2009 году на тэрыторыі сельсавету ўтвораны пасёлак Зубранёўка.


== Населеныя пункты ==
1 студзеня 1947 году — 45
1 студзеня 1986 году — 44


== Крыніцы ==


== Літаратура ==
Памяць: Гіст.-дакум. хроніка Мядзельскага р-на. — Мн.: БелЭн, 1998. — 635, [3] с. ISBN 985-11-0107-9.
Энцыклапедыя гісторыі Беларусі. У 6 т. / Беларус. Энцыкл.; Рэдкал.: Г. П. Пашкоў (гал. рэд.) і інш.; Маст. Э. Э. Жакевіч. —  Мн.:  БелЭн, 1999. — Т. 5: М — Пуд. — 592 с. — ISBN 985-11-0141-9 С. 246
Гарады і вёскі Беларусі: энцыклапедыя. Т. 8. Мінская вобласць. Кн. 3 / рэдкал.: Т.У. Бялова (дырэктар) [і інш.]. — Менск: БелЭн, 2012. — 624 с.: іл. ISBN 978-985-11-0636-9. С. 568",be-tarask,Random,,https://be-tarask.wikipedia.org/?curid=54679,208,54679.0
,Стабурагс,"Стабурагс (таксама вядомы як Стабурадзэ) (па-латыску: Staburags) — колішні 18-мэтровы вуцёс, што разьмяшчаўся ў Латвіі на левым беразе Дзьвіны. Зь ніжняй частцы скалы сьцякала мноства крыніцаў, што надавала Стабурагсу супольныя рысы з вадаспадамі. Шмат стагодзьдзяў Стабурагс ушаноўваўся мясцовымі жыхарамі. У 1966 годзе вуцёс быў затоплены падчас будаўніцтва Плявінскай гідраэлектрастанцыі. У парку Вігантэ побач зь месцам, дзе знаходзілася сьвятыня, знаходзяцца дрэвы, пасаджаныя кіраўнікамі й адметнымі асобамі Латвіі ды эстрада. Таксама тут у 2003 року быў створаны памятны знак ""Dieva auss"" (Божае вуха).


== У фальклёры ==
У латыскай народнай творчасьці налічваецца 82 вэрсіі легендаў пра паходжаньне Стабурагсу. Паводле найбольш распаўсюджаных, у гэтых мясьцінах некалі жыла дзяўчына, муж якой быў рыбаком. Аднойчы яна як заўжды чакала каханага, стоячы на высокім беразе Дзьвіны. Але ў тую ноч на рацэ адбылася моцная бура, і хлопец патануў. Дзяўчына, убачыўшы гэта, пачала плакаць і неўзабаве скамянела, пераўтварыўшыся на скалу, але яе сьлёзы цякуць і дагэтуль.


== У творчасьці Новага часу ==
У 1820 годзе лютэранскі сьвятар Стэндэрс запісаў ад 103-гадовай жанчыны 11 народных песьняў пра Стабурагс. У 1846 годзе гэта натхніла прафэсара ўнівэрсытэту ў Тарту Крузэ выдаць кнігу латыскай і нямецкай мовамі. У 1850 року ў Елгаве пабачыла сьвет нямецкамоўная брашура „Der Stabburags”.. У 1869 годзе Фрыдрых Мальбэрг напісаў паэму ""Стабурагс і Лесма"". У 1871 у часопісе ""Балтыйскі весьнік"" зьявілася эсэ Карла Зарыньша ""Стабурадзэ ў Курляндыі"". У 1875 годзе Аўксэліс выдае паэтычны збор ""Стабурадзэ"". У 1895 Вальдэмарс Залітыс піша кнігу „Staburaga bērni” (""Дзеці Стабурагсу""). У 1939 року Аляксандрас Брыедыс стварыў скульптуру ""Дайна"", што ўвасабляла латыскую народную песьню, якая была ўсталяваная каля Ліпавай крыніцы.


== Зьнішчэньне ==
У 1947 годзе савецкі інстытут ""Гідраэнэргапраект"" падрыхтаваў комплексную праграму пабудовы сеткі вадасховішчаў і ГЭС у ніжняй плыні Дзьвіны. Побач са Стабурагсам мелі ўзьнікнуць два вадасховішчы — пры Мэмэньскай ГЭС з узроўнем вады 16 мэтраў і пры Плявіньскай з узроўнем вады 24 мэтры. Гэты варыянт не ўяўляў небясьпекі для Стабурагсу. Але ў 1955 годзе быў прыняты новы праект, паводле якога ўзровень вады ў вадасховішчы каля Плявіньскай ГЭС павінен быў быць павышаны на 40 мэтраў. Гэта выклікала вялікі смутак у народзе, і падчас будаўніцтва ГЭС у 1961-1965 роках амаль кожная латыская сям’я пасьпела прыехаць на разьвітаньне са Стабурагсам. Скала пайшла пад ваду ў сьнежні 1966 року. Пад вадой апынулася і скульптура ""Дайна"", якую неўзабаве ўсё ж выцягнулі з вады й перавезьлі ў Сігулду.
У наш час вяршыня Стабурагсу знаходзіцца на глыбіні больш за дваццаць мэтраў. Падчас паніжэньняў узроўню вады яна можа часова паказвацца на паверхні.

		
			
			
		
		
			
			
		
		
			
			
		


== Крыніцы ==
Słupi-róg // Słownik geograficzny Królestwa Polskiego i innych krajów słowiańskich. Tom X: Rukszenice — Sochaczew. — Warszawa, 1889. — S. 859",be-tarask,Random,,https://be-tarask.wikipedia.org/?curid=163985,427,163985.0
